\begin{document}

\title{Filemonu}


\chapter{1}

\par 1 Pavao, sužanj Isusa Krista, i brat Timotej: ljubljenom Filemonu, suradniku našemu, 
\par 2 i sestri Apiji, i Arhipu, suborcu našem, i Crkvi u tvojoj kući. 
\par 3 Milost vam i mir od Boga, Oca našega, i Gospodina Isusa Krista! 
\par 4 Zahvaljujem svagda Bogu svojemu spominjući te se u svojim  molitvama 
\par 5 jer čujem za tvoju ljubav i vjeru koju imaš prema  Gospodinu Isusu Kristu i prema svima svetima. 
\par 6 Nek zajedništvo  tvoje vjere bude djelotvorno u spoznanju svakoga mogućeg dobra  među vama poradi Krista! 
\par 7 Uvelike si me doista obradovao i  utješio svojom ljubavlju jer si, brate, okrijepio srca svetih. 
\par 8 Stoga, premda imam punu slobodu u Kristu da ti zapovjedim  što ti je činiti, 
\par 9 poradi ljubavi radije molim, kakav već jesam, Pavao, starac, a sada i sužanj Krista Isusa. 
\par 10 Molim te za  svoje dijete koje rodih u okovima, za Onezima, 
\par 11 negda tebi  nekorisna, a sada i tebi i meni veoma korisna. 
\par 12 Šaljem ti  ga - njega, srce svoje. 
\par 13 Htjedoh ga zadržati kod sebe da mi  mjesto tebe posluži u okovima evanđelja. 
\par 14 Ali ne htjedoh preko  tvoje volje da ne bi tvoja dobrota bila od nevolje, nego od dobre  volje. 
\par 15 Možda baš zato bi za čas odijeljen da ga dobiješ zauvijek  - 
\par 16 ne kao roba, nego više od roba, kao brata ljubljenoga,  osobito meni, a koliko više tebi, i po tijelu i po Gospodinu. 
\par 17 Smatraš li me dakle drugom, primi ga kao mene. 
\par 18 Ako ti  je u čemu skrivio ili ti je što dužan, to meni upiši. 
\par 19 Ja, Pavao, potpisujem svojom rukom: ja ću platiti. Da ti ne reknem  da mi i samoga sebe duguješ! 
\par 20 Hajde, brate, da se tobom okoristim  u Gospodinu: okrijepi srce moje u Kristu! 
\par 21 Uzdajući se u tvoju  poslušnost, napisah ti uvjeren da ćeš još više učiniti, nego  te molim. 
\par 22 K tome, pripravi mi obitavalište jer se nadam da ću vam  po vašim molitvama biti darovan. 
\par 23 Pozdravlja te Epafra, moj suuznik u Kristu Isusu, Marko, Aristarh, Dema i Luka, moji suradnici. 
\par 24 - - - 
\par 25 (1:24) Milost Gospodina našega Isusa Krista s duhom vašim! 



\end{document}