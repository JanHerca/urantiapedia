\begin{document}

\title{3 Ivanova}


\chapter{1}

\par 1 Starješina ljubljenom Gaju koga ljubim u Istini. 
\par 2 Ljubljeni! Želim ti u svemu dobro i da budeš zdrav, kao što je dobro  tvojoj duši. 
\par 3 Veoma se obradovah kada dođoše braća i posvjedočiše  za tvoju istinu: kako ti živiš po Istini. 
\par 4 Čuti da moja djeca  po Istini žive! - nema mi veće radosti od toga. 
\par 5 Ljubljeni, pravi si vjernik u svemu što činiš za braću, i to za došljake. 
\par 6 Oni posvjedočiše tvoju ljubav pred Crkvom i dobro ćeš učiniti  ako ih ispratiš Boga dostojno. 
\par 7 Jer poradi Imena iziđoše i  ne primaju ništa od pogana. 
\par 8 Mi smo dakle dužni takve primati  da budemo suradnici Istine. 
\par 9 Pisao sam nešto Crkvi: ali Diotref, koji hoće da bude  prvi među njima, ne prima nas. 
\par 10 Zato ako dođem, spočitnut  ću mu djela koja čini naklapajući zlobne riječi o nama. Ni to  mu nije dosta, nego ne prima braće, a onima koji bi to htjeli, brani i izgoni ih iz Crkve. 
\par 11 Ljubljeni! Ne nasljeduj zlo, nego dobro. Tko dobro čini, od Boga je; tko zlo čini, nije vidio Boga. 
\par 12 Za Demetrija  svjedoče svi, i sama Istina, a i mi svjedočimo. A znaš da je  naše svjedočanstvo istinito. 
\par 13 Mnogo bih ti imao pisati, ali neću da ti pišem crnilom  i perom. 
\par 14 Nadam se da ću te uskoro vidjeti pa ćemo iz usta  u usta govoriti. (1:15)Mir tebi! Pozdravljaju te prijatelji. Pozdravi prijatelje poimence. 


\end{document}