\begin{document}

\title{2 Ivanova}


\chapter{1}

\par 1 Starješina izabranoj Gospođi i djeci njezinoj koju ja ljubim  u Istini - a ne samo ja nego i svi koji upoznaše Istinu - 
\par 2 radi  Istine koja ostaje u nama i bit će s nama dovijeka. 
\par 3 Bila s nama milost, milosrđe i mir od Boga Oca i od Sina  Očeva Isusa Krista u istini i ljubavi! 
\par 4 Obradovah se veoma što sam među tvojom djecom našao takve  koji hode u istini, kao što primismo zapovijed od Oca. 
\par 5 I sada te molim, Gospođo, ne kao da ti novu zapovijed  pišem, nego onu koju smo imali od početka: da ljubimo jedni druge. 
\par 6 A ovo je ta ljubav: da živimo po zapovijedima njegovim.  To je zapovijed, kao što čuste od početka, da u njoj živite. 
\par 7 Jer iziđoše na svijet mnogi zavodnici koji ne ispovijedaju  Isusa Krista koji dolazi u tijelu. To je zavodnik i Antikrist. 
\par 8 Čuvajte se da ne izgubite što ste stekli, nego da primite  potpunu plaću. 
\par 9 Tko god pretjera i ne ostane u nauku Kristovu, nema Boga. Tko ostaje u nauku, ima i Oca i Sina. 
\par 10 Ako tko  dolazi k vama i ne donosi tog nauka, ne primajte ga u kuću i  ne pozdravljajte ga. 
\par 11 Jer tko ga pozdravlja, sudjeluje u njegovim  zlim djelima. 
\par 12 Mnogo bih vam imao pisati, ali ne htjedoh na papiru i  crnilom, nego se nadam da ću doći k vama i iz usta u usta govoriti  da radost vaša bude potpuna. 
\par 13 Pozdravljaju te djeca tvoje izabrane sestre. 



\end{document}