{
    "paper_index": 45,
    "sections": [
        {
            "section_index": 0,
            "section_ref": "45:0",
            "pars": [
                {
                    "par_ref": "45:0.1",
                    "par_pageref": "",
                    "par_content": "המרכז הניהולי של שטניה מורכב מצביר המונה חמישים-ושבע ספֵירות ארכיטקטוניות – ירוּשֵם עצמה, שבעת הלוויינים העיקריים וארבעים-ותשעה לווייני המשנה. ירושם, בירת המערכת, גדולה כמעט פי מאה מאורנטיה, אף-על-פי שהכּבידה שלה קטנה מזו של אורנטיה אך במעט. לווייניה העיקריים של ירושם הינם שבעת עולמות המעבר, אשר כל אחד מהם גדול בערך פי עשרה מאורנטיה, בעוד ששבעת לווייני המשנה של ספֵירות המעבר האלה הינם בערך בגודלה של אורנטיה."
                },
                {
                    "par_ref": "45:0.2",
                    "par_pageref": "",
                    "par_content": "שבעת העולמות העליונים הינם שבעת לווייני המשנה של עולם המעבר מספר אחד."
                },
                {
                    "par_ref": "45:0.3",
                    "par_pageref": "",
                    "par_content": "כלל מערכת זו של חמישים-ושבעה עולמות ארכיטקטוניים מוארת, מחוממת, מקבלת אספקת מים ומוטענת באנרגיה באופן עצמאי באמצעות התיאום שבין מרכז הכוח של שטניה לבין בקרי המאסטר הפיזיים, בהתאם לטכניקה המקובלת של הארגון הפיזי ושל ההסדר הנוגע לספֵירות אלה, אשר נבראו במיוחד. עולמות אלו אף מטופלים פיזית ומתוחזקים באופנים אחרים בידי הסְפּוֹרְנָאגִיָה הילידים."
                }
            ]
        },
        {
            "section_index": 1,
            "section_ref": "45:1",
            "section_title": "1. עולמות תרבות המעבר",
            "pars": [
                {
                    "par_ref": "45:1.1",
                    "par_pageref": "",
                    "par_content": "שבעת העולמות העיקריים החגים סביב ירושם ידועים באופן כללי כעולמות תרבות המעבר. מעת לעת, ממונים שליטי עולמות אלו בידי הוועדה הביצועית העליונה של ירושם. מספרי ושמות הספֵירות האלה הינם כדלקמן:"
                },
                {
                    "par_ref": "45:1.2",
                    "par_pageref": "",
                    "par_content": "*מספר 1. עולם הסופיונים.* זהו המטֶה של סגל הסופיונים של המערכת המקומית והוא מוקף על-ידי עולמות הקבלה, קרי שבעת העולמות העליונים, אשר מוקדשים באופן כה מלא לתוכנית ההרקעה של בני התמותה. עולם הסופיונים הינו נגיש בעבור כל תושבי שבעת העולמות העליונים. שרפים של היסע נושאות אישיויות מרקיעות הלוך ושוב במהלך מסעות העלייה לרגל הללו, אשר נועדו לטפח את אמונתן בייעוד הסופי של בני-תמותה המצויים במעבַר. אף כי הסופיונים והמבנים שלהם אינם גלויים ברגיל לעין המורונטית, תהיו נרגשים עד מאוד בשעה שמעת לעת יאפשרו לכם שנאֵי האנרגיה ומפקחי הכוח המורונטיים לקבל הצצה חטופה אל אישיויות רוח גבוהות אלה, אשר השלימו הלכה למעשה את ההרקעה לפרדיס, ואשר חזרו אל אותם עולמות בדיוק שמהם אתם מתחילים את המסע הארוך הזה; זאת כהבטחה וכאישור כי אתם רשאים ומסוגלים להשלים את המשימה הכבירה. כל אלו השוהים בעולמות העליונים מגיעים לספֵירת הסופיונים לפחות פעם בשנה על-מנת להתכנס באסיפות ההתבוננות בסופיונים."
                },
                {
                    "par_ref": "45:1.3",
                    "par_pageref": "",
                    "par_content": "*מספר 2. העולם המורונטי.* פלנטה זו משמשת כַּמטֶה של מפקחי החיים המורונטיים, והיא מוקפת בשבע הספֵירות אשר בהן מאמנים המנהיגים המורונטיים את עמיתיהם ואת עוזריהם – הן ההוויות המורונטיות והן בני התמותה המרקיעים."
                },
                {
                    "par_ref": "45:1.4",
                    "par_pageref": "",
                    "par_content": "בעת המעבר דרך שבעת העולמות העליונים, אתם אף תתקדמו דרך הספֵירות התרבותיות והחברתיות האלה של מגע מורונטי הולך וגדל. לכשתתקדמו מן העולם העליון הראשון לשני, תהיו זכאים לקבל הרשאת מבקר במטֶה המעבר מספר שתיים, העולם המורונטי, וכן הלאה. וכאשר תימצאו על כל אחד מששת עולמות התרבות הללו, תהיו רשאים, על-פי הזמנה, להפוך למבקרים ולמשקיפים בכל אחד משבעת העולמות הסובבים אשר בהם מתרחשות פעילויות קבוצתיות נלוות."
                },
                {
                    "par_ref": "45:1.5",
                    "par_pageref": "",
                    "par_content": "*מספר 3. העולם המלאכי.* זהו המטה של כל הצבאות המלאכיים אשר עוסקים בפעילויות הנוגעות למערכת, והוא מוקף בשבעת עולמות האימון וההדרכה המלאכיים. אלה הינן הספֵירות החברתיות השרפיוֹת."
                },
                {
                    "par_ref": "45:1.6",
                    "par_pageref": "",
                    "par_content": "*מספר 4. העולם העל-מלאכי.* ספֵירה זו משמשת כביתם בשטניה של כוכבי הערב הזוהרים ושל פמליה נרחבת של הוויות מתואמות וכמעט-מתואמות. שבעת לווייניו של עולם זה מוקדשים לשבע הקבוצות העיקריות של הוויות שמימיות חסרות-שם אלה."
                },
                {
                    "par_ref": "45:1.7",
                    "par_pageref": "",
                    "par_content": "*מספר 5. עולם הבנים.* פלנטה זו הינה המטה של הבנים האלוהיים מכלל הסדרים, לרבות הבנים אשר שולשו-בידי-ברייה. שבעת העולמות הסובבים מוקדשים להתקבצויות יחידות מסוימות של בנים אלו, בעלי הזיקה האלוהית."
                },
                {
                    "par_ref": "45:1.8",
                    "par_pageref": "",
                    "par_content": "*מספר 6. עולם הרוח.* ספֵירה זו משמשת כמקום המפגש במערכת לאישיויות הגבוהות של הרוח האינסופית. שבעת הלוויינים הסובבים אותה מוקדשים לקבוצות יחידות מקרב הסדרים השונים הללו. ואולם, בעולם המעבר מספר שש אין כל ייצוג לרוח, ואף לא נוכל להבחין בנוכחות שכזו בבירות המערכת; הסועדת האלוהית מסאלווינגטון נוכחת בנבאדון *בכל מקום*."
                },
                {
                    "par_ref": "45:1.9",
                    "par_pageref": "",
                    "par_content": "*מספר 7. עולם האב.* זוהי הספֵירה השקטה של המערכת. אף קבוצת הוויות איננה גרה שם. מקדש האור העצום תופש מקום מרכזי, אך לא ניתן להבחין בתוכו באף-אחד. וכל ההוויות מכל עולמות המערכת ברוכות בבואן כסוגדות."
                },
                {
                    "par_ref": "45:1.10",
                    "par_pageref": "",
                    "par_content": "שבעת הלוויינים הסובבים את עולמו של האב משמשים באופנים שונים במערכות השונות. בשטניה, הם משמשים כעת כספֵירות המעצר לקבוצות האסירים של המרד של לוציפר. בעדנטיה, בירת הקונסטלציה, אין עולמות מאסר מקבילים; השרפים והכרובים המעטות אשר הצטרפו לשורות המורדים במרד של שטניה מרותקות מזה זמן רב בעולמות הבידוד הללו של ירושם."
                },
                {
                    "par_ref": "45:1.11",
                    "par_pageref": "",
                    "par_content": "כמבקרים בעולם העליון השביעי, תהיה בידכם גישה אל עולם המעבר השביעי, הספֵירה של האב האוניברסאלי, וכן תורשו לבקר בעולמות הכלא של שטניה הסובבים פלנטה זו, היכן שאסורים כעת לוציפר ורוב האישיויות אשר הלכו בעקבותיו במרידתו במיכאל. ניתן היה לצפות במחזה עצוב זה בעידנים האחרונים, והוא ימשיך לשמש אזהרה חמורה לכלל נבאדון, עד אשר ישְפטו עתיקי היומין את חטאם של לוציפר ושל עמיתיו הכושלים אשר דחו את הגאולה שהציע להם מיכאל, אבי יקומם."
                }
            ],
            "subsections": [
                "(1) עולם הסופיונים",
                "(2) עולם המורונטיה",
                "(3) עולם המלאכים",
                "(4) עולם המלאכים-על",
                "(5) עולם הבנים",
                "(6) עולם הרוח",
                "(7) עולם האב"
            ]
        },
        {
            "section_index": 2,
            "section_ref": "45:2",
            "section_title": "2. ריבון המערכת",
            "pars": [
                {
                    "par_ref": "45:2.1",
                    "par_pageref": "",
                    "par_content": "המנהל הכללי של מערכת מקומית של עולמות מיושבים הינו בן לאנונאנדק ראשי, ריבון המערכת. ביקום המקומי שלנו, מופקדות בידי ריבוני המערכות הללו אחריויות ניהוליות נרחבות, זכויות יתר אישיות יוצאות-דופן. לא כל היקומים, ואפילו לא אורוונטון, מאורגנים כך שריבוני המערכת מורשים להפעיל כוחות נרחבים של שיקול דעת אישי באופן כה יוצא-דופן בעת ניהול ענייני המערכת. ואולם, בכל ההיסטוריה של נבאדון, מנהלים בלתי-מוגבלים אלו הציגו חוסר-נאמנות אך ורק שלוש פעמים. המרד של לוציפר במערכת של שטניה הייתה הפעם האחרונה והנרחבת מכולן."
                },
                {
                    "par_ref": "45:2.2",
                    "par_pageref": "",
                    "par_content": "בשטניה לחלוטין לא נערכו, אפילו לאחר ההתקוממות ההרסנית הזו, כל שינויים בטכניקת ניהול המערכת. ריבון המערכת הנוכחי מחזיק בכל העוצמה, והוא מפעיל את כלל הסמכות אשר הופקדה בידי קודמו הבלתי-ראוי, למעט הסמכות הנוגעת לעניינים מסוימים המצויים כעת תחת פיקוחם של אבות הקונסטלציה ואשר עתיקי היומין טרם החזירו באופן מלא לידי לָאנָאפוֹרְגְ', מחליפו של לוציפר."
                },
                {
                    "par_ref": "45:2.3",
                    "par_pageref": "",
                    "par_content": "ראש שטניה הנוכחי הינו שליט אדיב ומבריק, והוא ריבון אשר נבחן בעת מרידה. כאשר שירת כעוזר לריבון המערכת, לָאנָאפוֹרְגְ' היה נאמן למיכאל עת התרחשה מרידה קודמת ביקום של נבאדון. אדונהּ רב-העוצמה והמבריק של שטניה הינו מנהלן מנוסה אשר עמד במבחן. בעת שהתרחשה מרידת המערכת השנייה בנבאדון, בשעה שריבון המערכת מעד ונפל אל החשיכה, אחז לאנאפורג', אשר שימש כַּעוזר הראשון לראש המערכת השוגֶה, במושכות הממשל וניהל את ענייני המערכת כך שאבד מספר מועט יחסית של אישיויות, הן בעולמות המטֶה והן בעולמות המיושבים של אותה מערכת חסרת-מזל. לאנאפורג' מתייחד בהיותו הבן הלאנונאנדקי הראשי היחיד בכלל נבאדון אשר פעל כך בנאמנות בשירותו של מיכאל ואשר עמד מול עצם קיום הכישלון של אחיו הבכיר ממנו בסמכותו ובדרגתו הקודמת. כפי הנראה, לאנאפורג' לא יועבר מירושם עד להתגברות על כל תוצאות האיוולת הקודמת ועד להסרת כל תוצרי המרידה משטניה."
                },
                {
                    "par_ref": "45:2.4",
                    "par_pageref": "",
                    "par_content": "אף-על-פי שטרם הוחזרו לסמכותו ענייני העולמות המבודדים בשטניה, מגלה לאנאפורג' עניין רב ברווחתם, והוא מבקר באופן תדיר באורנטיה. וכפי שהדבר מתרחש במערכת אחרות ותקינות, יושב הריבון בראש וועידת המערכת של שליטי העולמות, הנסיכים הפלנטאריים והמושלים השוכנים הכלליים של העולמות המבודדים. וועידה פלנטארית זו מתכנסת מעת לעת במטה המערכת – וזאת \"בשעה שבני האל נאספים יחדיו\"{0}."
                },
                {
                    "par_ref": "45:2.5",
                    "par_pageref": "",
                    "par_content": "אחת לשבוע, קרי בכל עשרה ימים בירושם, מקיים הריבון כינוס יחד עם קבוצה כזו או אחרת מקרב סדרי האישיויות השונים הדרים בעולם המטֶה. אלה הן השעות הבלתי-רשמיות והמקסימות של ירושם, והן מהוות אירועים בלתי-נשכחים. בירושם מתקיימת אחווה כבירה בין כלל קבוצות ההוויות מן הסדרים השונים ובין כל אחת מקבוצות אלה לבין ריבון המערכת."
                },
                {
                    "par_ref": "45:2.6",
                    "par_pageref": "",
                    "par_content": "התכנסויות ייחודיות אלה מתקיימות בים הזכוכית, בשדה ההתכנסות הגדול של בירת המערכת. והן הינן מאורעות חברתיים ורוחניים גרידא; אין משוחחים בהן כלל על ניהול המערכת ואפילו לא על תוכנית ההרקעה. בני התמותה המרקיעים מתקבצים בזמנים הללו פשוט כדי ליהַנות את עצמם ולפגוש בחבריהם מירושם. אותן קבוצות, אשר הריבון לא מארח בעתות אלה של רגיעה שבועית, נפגשות במטות שלהן עצמם."
                }
            ]
        },
        {
            "section_index": 3,
            "section_ref": "45:3",
            "section_title": "3. ממשלת המערכת",
            "pars": [
                {
                    "par_ref": "45:3.1",
                    "par_pageref": "",
                    "par_content": "לְעולם מסייעים בידי המנהל הכללי של מערכת מקומית, ריבון המערכת, שניים או שלושה בני לאנונאנדק, אשר משמשים כעוזר הראשון וכעוזר השני. ואולם בעת הנוכחית מנוהלת המערכת של שטניה בידי סגל המונה שבעה לאנונאנדקים."
                },
                {
                    "par_ref": "45:3.2",
                    "par_pageref": "",
                    "par_content": "1. *ריבון המערכת* – לָאנָאפוֹרְגְ', מספר 2,709 בסדר הראשי ויוֹרש מקומו של לוציפר המודח."
                },
                {
                    "par_ref": "45:3.3",
                    "par_pageref": "",
                    "par_content": "2. *העוזר הראשון של הריבון* – מָאנְסוּרוֹטִיָה, מספר 17,841 בסדר הלאנונאנדקים השלישוני. הוא נשלח לשטניה יחד עם לאנאפורג'."
                },
                {
                    "par_ref": "45:3.4",
                    "par_pageref": "",
                    "par_content": "3. *העוזר השני של הריבון* – סָאדִיבּ, מספר 271,402 בסדר השלישוני. אף סָאדִיב הגיע לשטניה יחד עם לאנאפורג'."
                },
                {
                    "par_ref": "45:3.5",
                    "par_pageref": "",
                    "par_content": "4. *שומר המערכת –* הוֹלְדָאנְט, מספר 19 בסדר השלישוני, המחזיק והשולט בכל הרוחות אשר תנועתן הוגבלה והינן מסדר גבוה מן הקיום של בני התמותה. באופן דומה לאמור לעיל, גם הוֹלְדָאנְט הגיע לשטניה עם לאנאפורג'."
                },
                {
                    "par_ref": "45:3.6",
                    "par_pageref": "",
                    "par_content": "5. *רשם המערכת* – וִילְטוֹן, מזכיר המשרד הלאנונאנדקי של שטניה, מספר 374 מן הסדר השלישי. וִילְטוֹן היה חבר בקבוצה המקורית של לאנאפורג'."
                },
                {
                    "par_ref": "45:3.7",
                    "par_pageref": "",
                    "par_content": "6. *מנהל המתת* – פוֹרְטָאנְט, מספר 319,847 בסגל המילואים של הלאנונאנדקים המשניים והמנהל הארעי של כל פעילויות היקום אשר הועתקו לירושם מאז המתת של מיכאל באורנטיה. פורטאנט סופח לסגל של לאנאפורג' למשך אלף ותשע-מאות שנים כמניין הזמן באורנטיה."
                },
                {
                    "par_ref": "45:3.8",
                    "par_pageref": "",
                    "par_content": "7. *היועץ הגבוה* – הָאנָוַארְד, מספר 67 מקרב הבנים הלאנונאנדקים הראשיים וחבר בסגל הגבוה של יועצי ומתאמי היקום. הוא פועל כיושב הראש בפועל של המועצה הביצועית של שטניה. הָאנָוַארְד הינו החבר השניים-עשר מסדר זה אשר משרת בזה האופן בירושם למן המרידה של לוציפר."
                },
                {
                    "par_ref": "45:3.9",
                    "par_pageref": "",
                    "par_content": "קבוצה ניהולית זו בת שבעה לאנונאנדקים מהווה את ממשלת החירום המורחבת אשר הפכה לחיונית בשל הדרישות שיצרה מרידתו של לוציפר. מכיוון שהמערכת הינה היחידה המבצעת ולא היחידה המחוקקת, מצויים בירושם אך ורק בתי משפט נמוכים, ואולם ממשל הלאנונאנדקים נתמך בידי המועצה הביצועית של ירושם, הגוף המייעץ העליון של שטניה. מועצה זו מונה שנים-עשר חברים:"
                },
                {
                    "par_ref": "45:3.10",
                    "par_pageref": "",
                    "par_content": "1. הָנָאוַארְד, יושב הראש הלאנונאנדקי."
                },
                {
                    "par_ref": "45:3.11",
                    "par_pageref": "",
                    "par_content": "2. לָאנָאפוֹרְגְ', ריבון המערכת."
                },
                {
                    "par_ref": "45:3.12",
                    "par_pageref": "",
                    "par_content": "3. מָאנְסוּרוֹטִיָה, העוזר הריבון הראשון."
                },
                {
                    "par_ref": "45:3.13",
                    "par_pageref": "",
                    "par_content": "4. ראש המלכיצדקים בשטניה."
                },
                {
                    "par_ref": "45:3.14",
                    "par_pageref": "",
                    "par_content": "5. המנהל בפועל של נשאי החיים של שטניה."
                },
                {
                    "par_ref": "45:3.15",
                    "par_pageref": "",
                    "par_content": "6. בכיר הסופיונים בשטניה."
                },
                {
                    "par_ref": "45:3.16",
                    "par_pageref": "",
                    "par_content": "7. האדם המקורי של שטניה, המפקח הראשי של הבנים החומריים."
                },
                {
                    "par_ref": "45:3.17",
                    "par_pageref": "",
                    "par_content": "8. מנָהל הצבאות השרפיים בשטניה."
                },
                {
                    "par_ref": "45:3.18",
                    "par_pageref": "",
                    "par_content": "9. ראש הבקרים הפיזיים של שטניה."
                },
                {
                    "par_ref": "45:3.19",
                    "par_pageref": "",
                    "par_content": "10. המנָהל של מפקחי הכוח המורונטיים במערכת."
                },
                {
                    "par_ref": "45:3.20",
                    "par_pageref": "",
                    "par_content": "11. המנָהל בפועל של היצורים האמצעיוניים במערכת."
                },
                {
                    "par_ref": "45:3.21",
                    "par_pageref": "",
                    "par_content": "12. העומד בפועל בראש סגל בני התמותה המרקיעים."
                },
                {
                    "par_ref": "45:3.22",
                    "par_pageref": "",
                    "par_content": "מועצה זו בוחרת, אחת לתקופה, שלושה מחבריה על-מנת שייצגו את המערכת המקומית במועצה העליונה שבמטה היקום, ואולם ייצוג זה מושעה עקב מרידה. בעת הזו, לשטניה יש משקיף במטה היקום המקומי, ואולם מאז המתת של מיכאל, החלה המערכת לבחור מחדש עשרה חברים למועצה המחוקקת של עדנטיה."
                }
            ]
        },
        {
            "section_index": 4,
            "section_ref": "45:4",
            "section_title": "4. ארבעה-ועשרים חברי המועצה",
            "pars": [
                {
                    "par_ref": "45:4.1",
                    "par_pageref": "",
                    "par_content": "במרכזם של שבעת מעגלי המגורים המלאכיים של ירושם ממוקם המטה של המועצה המייעצת של אורנטיה, ארבעה-ועשרים חברי המועצה. יוחנן המבשר כינה אותם בשם ארבעה-ועשרים הזקנים: \"ומסביב לכס הכבוד ארבעה ועשרים מושבים, ועל המושבים ראיתים, ארבעה ועשרים זקנים יושבים ומלובשים בבגדים לבנים\"{1}{2}. הכס במרכזה של קבוצה זו הינו כס השיפוט של הרב-מלאכית היושבת בדין, כס מִפקד תחיית המתים של החסד והרחמים בעבור שטניה כולה. כס משפט זה שכן בירושם מאז ומעולם, ואולם ארבעה-ועשרים המושבים המקיפים אותו הושמו במקומם לפני לא יותר מאלף ותשע-מאות שנים, מעט לאחר שמיכאל המשיח רוּמם לדרגת ריבונות מלאה על נבאדון. ארבעה-ועשרים יועצים אלו הינם סוכניו האישיים בירושם, ונתונה בידם הסמכות לייצג את הבן המאסטר בכל הנושאים הנוגעים לקריאת השמות בשטניה ובְּשלבים רבים אחרים בתוכנית ההרקעה של בני התמותה בעולמותיה המבודדים של המערכת. הם הינם הסוכנים אשר נועדו לבצע את בקשותיו המיוחדות של גבריאל ואת פקודותיו הבלתי-שגרתיות של מיכאל."
                },
                {
                    "par_ref": "45:4.2",
                    "par_pageref": "",
                    "par_content": "עשרים-וארבעה חברי מועצה אלו גויסו מקרב שמונת הגזעים של אורנטיה, והאחרונים בקבוצה זו התאספו בשעת מִפקד תחיית המתים של מיכאל, לפני אלף ותשע-מאות שנים. מועצה מייעצת זו של אורנטיה מורכבת מן החברים הבאים:"
                },
                {
                    "par_ref": "45:4.3",
                    "par_pageref": "",
                    "par_content": "1. *אוֹנָאגַר,* ההוגה המאסטר של עידן טרום-הנסיך-הפלנטארי, אשר הכווין את חבריו בפולחן של \"מפיח נשמת החיים\"{3}."
                },
                {
                    "par_ref": "45:4.4",
                    "par_pageref": "",
                    "par_content": "2. *מָאנְסָאנְט,* המורה הגדול של העידן שלאחר-הנסיך הפלנטארי באורנטיה, אשר כיוון את חבריו להערצת \"האור הגדול\"{4}."
                },
                {
                    "par_ref": "45:4.5",
                    "par_pageref": "",
                    "par_content": "3. *אוֹנָאמוֹנָאלוֹנְטוֹן,* מנהיג קדום של האדם האדום, וזה אשר הכווין גזע זה מפולחן של אלים רבים לעבר הערצת \"הרוח הגדול\"{5}."
                },
                {
                    "par_ref": "45:4.6",
                    "par_pageref": "",
                    "par_content": "4. *אוֹרלָאנְדוֹף,* נסיך של האדם הכחול וזה אשר הנהיג אותם לעבר הכרה בְּאלוהיות \"הצ'יף העליון\"{6}."
                },
                {
                    "par_ref": "45:4.7",
                    "par_pageref": "",
                    "par_content": "5. *פּוֹרְשׁוּנְטָה,* האורים והתומים של הגזע הכתום הנכחד, ומנהיג עמים אלו בפולחן \"המורה הגדול\"{7}."
                },
                {
                    "par_ref": "45:4.8",
                    "par_pageref": "",
                    "par_content": "6. *סִינְגְלָאנטוֹן,* הראשון מקרב בני האדם הצהוב ללמד ולהוביל את עמו בפולחן \"האמת האחת\" בִּמקום האמיתות הרבות{8}. האדם הצהוב ידע לפני אלפי שנים על אודות האל האחד{9}."
                },
                {
                    "par_ref": "45:4.9",
                    "par_pageref": "",
                    "par_content": "7. *פָאנְטָאד,* זה אשר גאל את האדם הירוק והעבירו מן החשיכה, וזה אשר הנהיגוֹ בפולחן \"מקור החיים היחיד\"{10}."
                },
                {
                    "par_ref": "45:4.10",
                    "par_pageref": "",
                    "par_content": "8. *אוֹרְווֹנוֹן,* זה אשר האיר את גזעי האינדיגו ואשר הנהיגם בעבר בשירות \"אל האלים\"{11}."
                },
                {
                    "par_ref": "45:4.11",
                    "par_pageref": "",
                    "par_content": "9. *אדם,* האב הפלנטארי של אורנטיה אשר הורד מדרגתו אך שוקם, בן חומרי של האל אשר הועבר לדמות בן-תמותה בשר-ודם, אך שרד ורוּמם לאחר מכן לעמדה זו במצוותו של מיכאל."
                },
                {
                    "par_ref": "45:4.12",
                    "par_pageref": "",
                    "par_content": "10. *חווה,* אימו של הגזע הסגול של אורנטיה, אשר סבלה יחד עם בן-זוגהּ את עונש הכישלון, ואשר אף שוקמה יחד עמו והוצבה לשרת עם קבוצה זו של שורדים בני-תמותה."
                },
                {
                    "par_ref": "45:4.13",
                    "par_pageref": "",
                    "par_content": "11. *חנוך,* הראשון מבני התמותה של אורנטיה אשר הותך עם מכוונן המחשבה עוד במהלך חייו כבן-תמותה בגוף בשר ודם{12}."
                },
                {
                    "par_ref": "45:4.14",
                    "par_pageref": "",
                    "par_content": "12. משה, משחררו של שריד לגזע הסגול המוצנע, והגורם המדרבן בתחיית פולחן האב האוניברסאלי תחת השם \"אלוהי ישראל\"{13}."
                },
                {
                    "par_ref": "45:4.15",
                    "par_pageref": "",
                    "par_content": "13. *אליהו,* נשמה מועתקת בעלת הישג רוחני בוהק במהלך העידן שלאחר הבן החומרי{14}."
                },
                {
                    "par_ref": "45:4.16",
                    "par_pageref": "",
                    "par_content": "14. *מָאקִיוֶנְטָה מַלְכִּי-צֶדֶק,* הבן היחיד מסדר זה אשר העניק עצמו כמתת לגזעים באורנטיה{15}. אף שהוא עדיין נספר כמלכִּי-צדק, הוא הפך ל\"כוהן לנֶצח לאל עליון\" וקיבל על עצמו שירות נצח כבן-תמותה מרקיע, זאת בשל שהותו באורנטיה בדמות בשר ודם בן-תמותה, בשָׁלֵם בימיו של אברהם. לאחר מכן, מונה מלכי-צדק זה כממלא-מקומו של הנסיך הפלנטארי של אורנטיה, ולו מטֶה בירושם והסמכות לפעול בשמו של מיכאל, אשר הוא עצמו הינו למעשה הנסיך הפלנטארי של העולם שבו חווה את המתת הסופי שלו בדמות בן-אנוש. ועל-אף כל זאת, אורנטיה עדיין מפוקחת בידי רצף של מושלים כלליים שוכנים, חברי מועצת הארבעה-ועשרים."
                },
                {
                    "par_ref": "45:4.17",
                    "par_pageref": "",
                    "par_content": "15. *יוחנן המטביל,* המבשר של משימת מיכאל באורנטיה, ובעודו בשר ודם – בן-דוֹד רחוק של בן האדם{16}."
                },
                {
                    "par_ref": "45:4.18",
                    "par_pageref": "",
                    "par_content": "16. *1-2-3 הראשון,* מנהיגם של היצורים האמצעיוניים הנאמנים בשירותו של גבריאל בשעת הבגידה של קאליגסטיה, זה אשר רוּמם לעמדה זו בידי מיכאל זמן קצר לאחר שקיבל לידיו ריבונות בלתי-מותנית."
                },
                {
                    "par_ref": "45:4.19",
                    "par_pageref": "",
                    "par_content": "בהתאם לבקשתו של גבריאל, אישיויות נבחרות אלה פטורות לעת עתה מתוכנית ההרקעה, ואין לנו כל מושג כמה זמן הם עשויים לשרת בתפקיד זה."
                },
                {
                    "par_ref": "45:4.20",
                    "par_pageref": "",
                    "par_content": "מקומות מספר 17, 18, 19 ו-20 אינם תפוסים באופן קבוע. הם מתמלאים ארעית מתוך הסכמה פה-אחד של שישה-עשר החברים הקבועים, והם נותרים פתוחים לשם הצבות מאוחרות יותר של בני-תמותה מרקיעים מן העידן הנוכחי שלאחר-הבן באורנטיה."
                },
                {
                    "par_ref": "45:4.21",
                    "par_pageref": "",
                    "par_content": "באופן דומה, מקומות מספר 21, 22, 23 ו-24 מתמלאים ארעית בעודם נשמרים כעתודה בעבור המורים הגדולים של עידנים אחרים ומאוחרים יותר, אשר ללא ספק יגיעו בעקבות העידן הנוכחי. ניתן לצָפות באורנטיה לְתקופות של בנים סמכותיים ושל בנים מורים, וכן לעידנים של אור וחיים; וזאת ללא כל תלות בביקורים בלתי-צפויים של בנים אלוהיים, אשר עשויים להתרחש או שלא להתרחש."
                }
            ]
        },
        {
            "section_index": 5,
            "section_ref": "45:5",
            "section_title": "5. הבנים החומריים",
            "pars": [
                {
                    "par_ref": "45:5.1",
                    "par_pageref": "",
                    "par_content": "המחלקות הגדולות של החיים השמימיים מחזיקות בירושם מטֶה ושמורות עצומות-ממדים, לרבות הסדרים השונים של הבנים האלוהיים, הרוחות הגבוהות, על-המלאכיות, המלאכיות והבריות האמצעיוניות. המשכן המרכזי של מגזר נהדר זה הינו מקדשם הראשי של הבנים החומריים."
                },
                {
                    "par_ref": "45:5.2",
                    "par_pageref": "",
                    "par_content": "תחום האדמים הינו מוקד המשיכה בעבור כל המגיעים החדשים לירושם. זהו אזור עצום המורכב מאלף מרכַּזים, על-אף שכל משפחה של בנות ובנים חומריים מתגוררת באחוזה משלה עד הגיע רגע עזיבת חבריה לשירות בעולמות האבולוציוניים של החלל, או עד ליציאתם לעבֶר נתיבת ההרקעה לפרדיס."
                },
                {
                    "par_ref": "45:5.3",
                    "par_pageref": "",
                    "par_content": "בנים חומריים אלו הינם טיפוס ההוויות הגבוה ביותר המתרבה באמצעות יחסי-מין אשר ניתן למצוא בעולמות האימון של היקומים המתפתחים. והם אכן הינם חומריים; ואפילו האדמים והחווֹת הפלנטאריים נראים בפשטות בעבור הגזעים בני התמותה של העולמות המיושבים. בנים חומריים אלו הינם החוליה הפיזית האחרונה בשרשרת האישיויות המשתרעת למן האלוהיוּת והמושלמוּת ממעל ועד לאנושיות ולקיום החומרי של מטה. בנים אלו משמשים בעבור העולמות המיושבים מתווכים שאיתם יכולים להתקשר הדדית הן הנסיך הפלנטארי הבלתי-נראה והן היצורים החומריים של העולמות."
                },
                {
                    "par_ref": "45:5.4",
                    "par_pageref": "",
                    "par_content": "במפקד האלף האחרון בסאלווינגטון היו רשומים בנבאדון 161,432,840 בנות ובנים חומריים בעלי מעמד אזרחות בבירות המערכות המקומיות. מספר הבנים החומריים משתנה בין מערכות שונות, ומספרם עולה בהתמדה הודות לריבוי טבעי. בעת שהם מפעילים את תפקודי ההתרבות שלהם, הם אינם מונְחים עד תום בידי רצונותיהן האישיים של האישיויות אשר באות במגע זו עם זו, אלא גם על-ידי גופי הממשל והמועצות המייעצות הגבוהים יותר."
                },
                {
                    "par_ref": "45:5.5",
                    "par_pageref": "",
                    "par_content": "בנות ובנים חומריים אלו הינם תושבי הקבע של ירושם ושל העולמות הנלווים לו. בירושם, הם מאכלסים אחוזות עצומות-ממדים ולוקחים באופן חופשי חלק בניהול המקומי של ספֵירת הבירה, כאשר הם מנהלים למעשה – בסיוע הבריות האמצעיוניות והמרקיעים – את כל ענייני השגרה."
                },
                {
                    "par_ref": "45:5.6",
                    "par_pageref": "",
                    "par_content": "בירושם, בנים מתרבים אלו מורשים להתנסות באידיאלים של ממשל-עצמי – בדומה לַאופן של המלכי-צדקים – והם מגיעים לסוג גבוה מאוד של חברה. סדרי הבנים הגבוהים יותר מחזיקים בזכות הוֶטוֹ של התחום, ואולם, האדמים של ירושם מושלים בעצמם כמעט בכל מובן באמצעות זכות-בחירה אוניברסאלית וממשל ייצוגי. והם מקווים לזכות ביום מן הימים באוטונומיה מלאה לחלוטין."
                },
                {
                    "par_ref": "45:5.7",
                    "par_pageref": "",
                    "par_content": "טיב השירות של הבנים החומריים נקבע במידה רבה בהתאם לגילם. בעוד שהם אינם מורשים להתקבל לאוניברסיטת מלכי-צדק של סאלווינגטון – בהיותם חומריים ומוגבלים ברגיל לפלנטות מסוימות – אף-על-פי-כן, המלכי-צדקים מחזיקים במטה של כל מערכת פקולטות חזקות של מורים המיועדות להדריך את הדורות הצעירים יותר של הבנים החומריים. מערכות האימון החינוכיות והרוחניות המוצעות לשם טיפוח התפתחות הבנות והבנים החומריים הצעירים יותר הינן כליל השלמוּת מבחינת הטווח, הטכניקה והמעשיות."
                }
            ]
        },
        {
            "section_index": 6,
            "section_ref": "45:6",
            "section_title": "6. האימון האדמי של המרקיעים",
            "pars": [
                {
                    "par_ref": "45:6.1",
                    "par_pageref": "",
                    "par_content": "הבנות והבנים החומריים, יחד עם ילדיהם, מציגים מחזה שובה-לב אשר לעולם אינו חדל לעורר את הסקרנות ולשבות את תשומת הלב של כל בני התמותה המרקיעים. הם כה דומים לגזעים החומריים המיניים שלכם, כך שאתם והם מגלים עניין משותף רב אלו באלו, אשר בו להעסיק את מחשבותיכם ולמלא את תקופות ההתרועעות החברית שלכם."
                },
                {
                    "par_ref": "45:6.2",
                    "par_pageref": "",
                    "par_content": "בני-תמותה שורדים מבלים את מרבית שעות הפנאי שלהם בבירת המערכת, אגב צפייה במנהגי החיים ובהתנהגותם של יצורים מיניים חומריים-למחצה עליונים אלו וחקירתם, וזאת משום שאזרחים אלו של ירושם הינם נותני החסות והמנטורים המיידיים של בני התמותה השורדים, למן הזמן שבו הם משיגים אזרחות בעולם המטֶה ועד לעזיבתם בדרך לעדנטיה."
                },
                {
                    "par_ref": "45:6.3",
                    "par_pageref": "",
                    "par_content": "בשבעת העולמות העליונים, בני התמותה המרקיעים מקבלים את מלוא ההזדמנות על-מנת לפצות על כל חוסר התנסותי שממנו סבלו בעולמות המקור שלהם, בין אם נגרמו בשל תורשה, בשל סביבה, או בשל סיום מצער בטרם-עת של נתיבתם בגוף בשר ודם. דבר זה נכון בכל מובן, למעט באשר לחיי המין של בני התמותה ולהתאמות הנלוות להם. אלפי בני-תמותה מגיעים אל העולמות העליונים מבלי שנהנו בייחוד מן המשמעת הנגזרת מיחסי מין ממוצעים בספֵירות שבהן נולדו. ההתנסות בעולמות העליונים יכולה להעניק הזדמנות מועטה לפיצוי על חוסרים אישיים ביותר אלו. עבור מרקיעים אלו, ההתנסות המינית במובן פיזי הינה חלק מן העבר, ואולם, הודות ליחסים קרובים עם הבנות והבנים החומריים, הן באופן יחידני והן כחלק ממשפחותיהם, יכולים בני-תמותה אלו בעלי החסכים המיניים לפצות על ההיבטים החברתיים, האינטלקטואליים, הרגשיים והרוחניים של החסכים שלהם. וכך, כל אותם בני-אדם אשר נמנעו מהם התועלות שבהתקשרות מינית מועילה בעולמות האבולוציוניים – בשל נסיבות או בשל שיפוט גרוע – זוכים לקבל כאן בבירת המערכת את מלוא ההזדמנות לרכוש את ההתנסויות החיוניות האלה של חיי בן התמותה באמצעות קשר קרוב ואוהב עם היצורים המיניים האדמיים הנשגבים אשר שוכנים דרך-קבע בבירות המערכות."
                },
                {
                    "par_ref": "45:6.4",
                    "par_pageref": "",
                    "par_content": "אף בן-תמותה, אמצעיוני, או שרפים, אינו רשאי להרקיע לפרדיס, להגיע אל האב ולהתקבל לסגל הסופיונות, מבלי לעבור קודם לכן דרך ההתנסות הנעלה של השגת יחסי הורות לילד מתפתח של העולמות, או דרך התנסות אחרת כלשהי המקבילה ושקולה לה. מערכת היחסים בין הורה לילד הינה בסיסית למושג המהותי של האב האוניברסאלי ושל ילדיו ביקום. לפיכך, התנסות שכזו הופכת לחסרת-תחליף לשם אימונם ההתנסותי של כלל המרקיעים."
                },
                {
                    "par_ref": "45:6.5",
                    "par_pageref": "",
                    "par_content": "השרפים האבולוציוניות והיצורים האמצעיוניים המרקיעים חייבים לעבור דרך חוויית הורות זו יחד עם הבנות והבנים החומריים של מטה המערכת. באמצעות הסיוע לאדמים ולחוות של ירושם בגידול ובחינוך צאצאיהם, משיגים מרקיעים אלו, אשר-אינם-מתרבים, את ההתנסות בחוויית ההורות."
                },
                {
                    "par_ref": "45:6.6",
                    "par_pageref": "",
                    "par_content": "כלל בני התמותה השורדים אשר לא התנסו בהורות בעולמות האבולוציוניים חייבים אף הם לקבל את האימון ההכרחי הזה בעודם שוהים בבתי הבנים החומריים בירושם, ובעודם משמשים כַּשותפים ההוריים לאבות ולאימהות נפלאים אלו. וכל זאת שריר וקיים, למעט כאשר בני-תמותה מעין אלו הצליחו לפצות על חסכיהם במסגרת בית הילדים של המערכת, הממוקם בעולם תרבות-המעבַר הראשון של ירושם."
                },
                {
                    "par_ref": "45:6.7",
                    "par_pageref": "",
                    "par_content": "בית ילדים של תקופת-מבחן זה של שטניה מנוהל בידי אישיויות מורונטיות מסוימות וממוקם בעולם הסופיונים, אשר מחצית ממנו מוקדש לעבודה זו של גידול ילדים. כאן מתקבלים ומורכבים-מחדש ילדים מסוימים של בני-תמותה שורדים, כדוגמת אותם צאצאים אשר נפטרו בעולמות האבולוציוניים בטרם השיגו מעמד רוחני כיחידים. הרקעתו של מי מהוריהם הטבעיים מבטיחה כי ילדים בני-תמותה כעין אלו של העולמות, יזכו במהלך של הפיכה-מחדש-לאישיות בעולם הסופיונים של המערכת, ושם הם יורשו להדגים באמצעות בחירה עוקבת של רצון-חופשי האם הם בוחרים ללכת בדרך ההורים בנתיב הרקעת בני התמותה, או האם לאו. הילדים מופיעים כאן באופן דומה להופעתם בעולמם הילידי, למעט היעדרותה של הבחנה מינית. לאחר חוויית החיים בעולמות המיושבים, לא קיימת עוד הִתרבוּת מן הסוג בר-התמותה."
                },
                {
                    "par_ref": "45:6.8",
                    "par_pageref": "",
                    "par_content": "תלמידים בעולמות העליונים אשר להם ילד אחד או יותר בבית הילדים של תקופת-המבחן בעולם הסופיונים, ואשר חסרים התנסות הורית הכרחית, רשאים לבקש הרשאת מלכי-צדק, אשר תביא להעברתם הארעית מחובות ההרקעה בעולמות העליונים אל עולם הסופיונים, שם הם יזכו בהזדמנות לפעול כהורים שותפים לילדיהם שלהם ולילדים אחרים. שירות זה של סעד הורי עשוי להיות מוכּר לאחר-מכן בירושם כמילוי מחצית אחת מן האימון שאותו נדרשים מרקיעים כעין אלו לעבור במשפחותיהם של הבנות והבנים החומריים."
                },
                {
                    "par_ref": "45:6.9",
                    "par_pageref": "",
                    "par_content": "בית הילדים של תקופת-המבחן עצמו מפוקח על-ידי אלף זוגות של בנות ובנים חומריים, המגיעים כמתנדבים ממושבות סדרם אשר בירושם. מסייעים בידם באופן קרוב מספר דומה של קבוצות הורים אמצעסופיות אשר עוצרות כאן על-מנת להעניק שירות זה בדרכן מן העולם האמצעסופי של שטניה אל יעדם העלום בעולמותיהם המיוחדים השמורים בינות לספֵירות הסופיונות של סאלווינגטון."
                }
            ],
            "subsections": [
                "חוויה הורית",
                "מעון המבחן של שטניה"
            ]
        },
        {
            "section_index": 7,
            "section_ref": "45:7",
            "section_title": "7. בתי הספר של המלכיצדקים",
            "pars": [
                {
                    "par_ref": "45:7.1",
                    "par_pageref": "",
                    "par_content": "המלכיצדקים הינם מנהליו של אותו סגל רחב של מדריכים – יצורים רצוניים אשר הפכו לרוחניים חלקית ואחרים – אשר פועלים באופן כה ראוי בירושֵם ובעולמות הנלווים לו, אך בעיקר בשבעת העולמות העליונים. אלה הן פלנטות המעצר, המקום שבו אותם בני-תמותה אשר נכשלים בהשגת ההיתוך עם מכווניהם השוכנים במהלך החיים בְּגוף בשר ודם, משוקמים בצורה בת-חלוף על-מנת לקבל עזרה נוספת ועל-מנת ליהנות מהזדמנות מורחבת להמשיך את מאמציהם להשגת הישג רוחני, אותם מאמצים ממש אשר נקטעו בטרם-עת בשל המוות. או לחלופין, אם בשל סיבה אחרת של מגבלה תורשתית, תנאי סביבה לא נוחים, או צירוף עוין של נסיבות, לא השלימה נשמה זו את הישגה, בלא תלות בסיבה המסוימת, כל אלו הנאמנים לתכליתם ואשר רוחם ראויה מוֹצאים עצמם, כעצמם הם, נוכחים על פלנטות ההמשך, שם חובה עליהם ללמוד לשלוט ולהתמחות בהיבטים החיוניים של הנתיבה הנצחית, לרכוש לעצמם את התכונות אשר אותן לא היו יכולים, או אשר לא הצליחו, לרכוש במהלך תקופת החיים בגוף."
                },
                {
                    "par_ref": "45:7.2",
                    "par_pageref": "",
                    "par_content": "כוכבי הערב הזוהרים (והמתואמים שלהם אשר אינם מכונים-בְּשֵם) משרתים לעיתים מזומנות כמורים במפעלי החינוך השונים של היקום, לרבות באלו המנוהלים בידי המלכיצדקים. כמו כן, אף הבנים המורים של השילוש משתפים פעולה ומעניקים את נגיעות המושלמות של פרדיס לבתי-ספר אלו של אימון מתקדם. ואולם, כל הפעילויות האלה אינן מוקדשות באופן בלעדי לשם התקדמותם של בני התמותה המרקיעים; רבות מהן עוסקות באותה מידה באימון המתקדם של אישיויות הרוח הילידות של נבאדון."
                },
                {
                    "par_ref": "45:7.3",
                    "par_pageref": "",
                    "par_content": "הבנים המלכיצדקים מנהלים בירושם מעל לשלושים מרכזי חינוך שונים. בתי ספר אלו של אימון מתחילים עם המכללה להערכה-עצמית ומסתיימים בבתי הספר לאזרחות ירושם, שם מצטרפים הבנים והבנות החומריים למלכיצדקים ולאחרים במאמץ העילאי שלהם להכשיר את השורדים בני התמותה לקבל על עצמם את האחריויות הגבוהות של הממשל הייצוגי. היקום כולו מאורגן ומנוהל על-בסיס התוכנית *הייצוגית*. ממשל ייצוגי הינו האידיאל האלוהי של ממשל-עצמי בקרב הוויות בלתי-מושלמוֹת."
                },
                {
                    "par_ref": "45:7.4",
                    "par_pageref": "",
                    "par_content": "מדי מאה שנות זמן-יקום, בוחרת כל מערכת את עשרת נציגיה אשר יישבו בבית המחוקקים של הקונסטלציה. אלו נבחרים בידי מועצת ירושם בת אלף החברים, גוף נבחר הממונה על ייצוג קבוצות המערכת בכל הנושאים שהועברו לסמכותו או לטיפולו. כל הנציגים והשליחים האחרים נבחרים בידי המועצה בת אלף החברים הבוחרים, וחובה עליהם להיות בוגריו של בית הספר הגבוה ביותר במכללת הניהול של המלכיצדקים, כשם שכל אלו המהווים את קבוצת הבוחרים בת אלף החברים הינם בוגריו. המלכיצדקים מטפחים את בית הספר הזה, ובאחרונה מסייעים בידם הסופיונים."
                },
                {
                    "par_ref": "45:7.5",
                    "par_pageref": "",
                    "par_content": "בירושם קיימים גופים נבחרים רבים, וכולם נבחרים מעת לעת לשאת בסמכות על-ידי שלושה סדרי אזרחות – זה של הבנות והבנים החומריים, זה של השרפים ועמיתיהן, לרבות יצורים אמצעיוניים, וזה של בני התמותה המרקיעים. על-מנת לזכות בכבוד לייצג, חייב המועמד להשיג את ההכרה הנדרשת מבתי הספר המלכיצדקיים לניהול."
                },
                {
                    "par_ref": "45:7.6",
                    "par_pageref": "",
                    "par_content": "זכות הבחירה הינה אוניברסאלית בירושם בקרב שלוש קבוצות אלה של אזרחים, ואולם הקול נספר באופן משתנה בהתאם לכמות האישית, המוכרת והרשומה כנדרש, של מוֹטָה – תבונה מורונטית. בבחירות בירושם, לקול של כל אישיות שהיא יש ערך הנע מאחד ועד אלף. כך מסוּוגים אזרחיה של ירושם בהתאם להישג המוטה שלהם."
                },
                {
                    "par_ref": "45:7.7",
                    "par_pageref": "",
                    "par_content": "מעת לעת מציגים עצמם אזרחי ירושם בפני הבוחנים המלכיצדקים, אשר מאשרים את הישג התבונה המורונטית שלהם. או אז עומדים הם בפני סגלי הבחינה של כוכבי הערב הזוהרים או של הממונים מטעמם, אשר מעניקים תוקף לרמת הבוֹננוּת הרוחנית. לאחר מכן, הם מופיעים בפני ארבעה-ועשרים היועצים ועמיתיהם, אשר שופטים את מעמד הישגם ההתנסותי בחִברוּת. שלושת הגורמים הללו מובאים אז בפני רשָמי האזרחות של הממשל הייצוגי, אשר מחשבים במהירות את מעמד המוֹטָה ומעניקים את ערך קול הבחירה בהתאם."
                },
                {
                    "par_ref": "45:7.8",
                    "par_pageref": "",
                    "par_content": "תחת פיקוחם של המלכיצדקים, לוקחים הבנים החומריים את בני התמותה המרקיעים בידם – במיוחד את אלו המתעכבים באיחוד אישיותם ברמות המורונטיות החדשות – ומעניקים להם אימון מוגבר המיועד לתקן פגמים שכאלו. לא יעזוב כל בן-תמותה שהוא את מטה המערכת בדרכו לעבר נתיבת החִברוּת הנרחבת והמגוּונת יותר של הקונסטלציה בטרם מאשרים בנים חומריים אלו את הישג המוטה של האישיות – אינדיבידואליוּת המשלבת את הקיום שהושלם כבן-תמותה בשיתוף התנסותי עם הנתיבה המורונטית שהחלה זה עתה, ושני אלו מתמזגים כראוי באמצעות שליטת-העל הרוחנית של מכוונן המחשבה."
                },
                {
                    "par_ref": "45:7.9",
                    "par_pageref": "",
                    "par_content": "[הוצג בידי מלכיצדק המוצב לשירות ארעי באורנטיה.]"
                }
            ]
        }
    ],
    "footnotes": [
        "*כשבני האלוהים נפגשים*: איוב 1:6; איוב 2:1.",
        "*כיסא שופט*: יוחנן 4:2.",
        "*ארבעה ועשרים זקנים*: יוחנן 4:4.",
        "*נותן הנשימה*: בר 2:7; השל 17:25.",
        "*האור הגדול*: יש 9:2; יש 60:1-3; יוח 8:12; יוח 12:35-36,46; יו א׳ 1:5.",
        "*הרוח הגדולה*: יוח 4:24; הק ב׳ 3:17.",
        "*הצ'יף העליון*: פט א׳ 5:4.",
        "*המורה הגדול*: יוח 3:2.",
        "*אמת אחת*: יוח 14:6.",
        "*אלוהים אחד*: מ ב׳ 19:19; דה א׳ 17:20; נחמ 9:6; תה 86:10; בן-ס 36:5; יש 37:16; יש 44:6,8; יש 45:5-6,21; דב 4:35,39; דב 6:4; מר 12:29,32; יוח 17:3; הר 3:30; הק א׳ 8:4-6; הג 3:20; הא 4:6; טי א׳ 2:5; יע 2:19; ש א׳ 2:2; ש ב׳ 7:22.",
        "*המקור האחד לחיים*: בר 1:1,30; בר 2:7; יוח 1:1-4.",
        "*אלוהי האלים*: תה 136:2; דנ 2:47; דנ 11:36; דב 10:17; יהו 22:22.",
        "*תרגומו של חנוך*: בר 5:24; הע 11:5.",
        "*אלוהי ישראל*: שמ 5:1.",
        "*תרגום אליהו*: מ ב׳ 2:1,11.",
        "*מכיוונטה מלכיצדק*: בר 14:18ff; תה 110:4; הע 5:6,10; הע 6:20; הע 7:1-3,10,17,21; הע 7:21.",
        "*יוחנן המטביל*: יוח 1:6-8."
    ],
    "paper_title": "ממשל המערכת המקומית",
    "author": "מלכי־צדק"
}