{
    "paper_index": 13,
    "sections": [
        {
            "section_index": 0,
            "section_ref": "13:0",
            "pars": [
                {
                    "par_ref": "13:0.1",
                    "par_pageref": "",
                    "par_content": "IZMEĐU središnjeg Rajskog Otoka i najdubljih planetarnih krugova Havone, smještena su u prostoru tri manja kruga posebnih sfera. Unutarnji krug se sastoji od sedam tajnih sfera Oca Svih; druga se skupina sastoji od sedam blistavih svjetova Vječnog Sina; na kraju je tu sedam neizmjernih sfera Beskonačnog Duha, svjetova izvršnog sjedišta Sedam Glavnih Duhova."
                },
                {
                    "par_ref": "13:0.2",
                    "par_pageref": "",
                    "par_content": "Ta tri kruga Oca, Sina i Duha od kojih svaki broji sedam svjetova, su sfere nenadmašive veličine i nezamislive slave. Čak je i njihova materijalna ili fizička građa nešto vama neotkriveno. Svaki je krug raznolik u materijalu, dok je svaki svijet svakog kruga drugačiji, osim sedam svjetova Sina koji su slični po fizičkoj konstituciji. Svih dvadeset i jedna su ogromne sfere, a svaka sedmočlana skupina je drugačije povječnjena. Koliko znamo, uvijek su bili; poput Raja su vječni. Ne postoji ni zapis ni tradicija o njihovu porijeklu."
                },
                {
                    "par_ref": "13:0.3",
                    "par_pageref": "",
                    "par_content": "Sedam tajnih sfera Oca Svih koje kruže oko Raja u neposrednoj blizini vječnog Otoka, snažno odražavaju duhovno blistavilo središnjeg sjaja vječnih Božanstava, prolijevajući ovu svjetlost božanske slave diljem Raja, pa čak i na sedam krugova Havone."
                },
                {
                    "par_ref": "13:0.4",
                    "par_pageref": "",
                    "par_content": "Čini se da je sedam svetih svjetova Vječnog Sina izvor neosobnih energija blistavosti duha. Ni jedno osobno biće ne može boraviti na bilo kojem od tih sedam sjajnih područja. Oni osvjetljuju duhovnom slavom sav Raj i Havonu i usmjeravaju čistoću blistavosti duha na sedam supersvemira. Ove briljantne sfere drugog kruga isto tako emitiraju svoje svjetlo (svjetlo bez topline) na Raj i milijarde svjetova sedmokružnog središnjeg svemira."
                },
                {
                    "par_ref": "13:0.5",
                    "par_pageref": "",
                    "par_content": "Na sedam svjetova Beskonačnog Duha smješteno je Sedam Glavnih Duhova, koji upravljaju sudbinama sedam supersvemira, šaljući blistavilo duha Treće Osobe Božanstva na ta stvaranja vremena i prostora. Cijela Havona, ali ne i sav Rajski Otok, je preplavljena ovim produhovljujućim utjecajima."
                },
                {
                    "par_ref": "13:0.6",
                    "par_pageref": "",
                    "par_content": "Premda su Očevi svjetovi krajnje statusne sfere za sve ličnosti koje su obdarenje Oca, to nije njihova isključiva funkcija. Mnoga bića i entiteti osim onih koji su osobe, borave na tim svjetovima. Svaki svijet u krugu Oca i krugu Duha ima poseban tip stalnog državljanstva, ali mislimo da na svjetovima Sina žive uobičajeni tipovi bića koja nisu osobna. Očevi fragmenti su starosjedioci porijeklom sa Sfere Božanstvenosti; ostali redovi stalnog državljanstva vam nisu otkriveni."
                },
                {
                    "par_ref": "13:0.7",
                    "par_pageref": "",
                    "par_content": "Dvadeset i jedan Rajski satelit služi mnogobrojnim svrhama u središnjem svemiru i supersvemirima koje nisu otkrivene u ovim pripovijestima. Vi ste u stanju shvatiti toliko malo o životu tih sfera da se ne možete nadati da ćete ih dosljedno vidjeti, bilo u prirodi ili funkciji; tu se odvijaju tisuće aktivnosti koje vam nisu otkrivene. Ova dvadeset jedna sfera obuhvaća potencijale funkcija glavnog svemira. Ova poglavlja pružaju samo sažeti uvid u određene ograničene aktivnosti koje se odnose na sadašnje svemirsko doba velikog svemira - ili prije, na jedan od sedam sektora velikog svemira."
                }
            ]
        },
        {
            "section_index": 1,
            "section_ref": "13:1",
            "section_title": "1. SEDAM SVETIH SVJETOVA OCA",
            "pars": [
                {
                    "par_ref": "13:1.1",
                    "par_pageref": "",
                    "par_content": "Očev krug svetih životnih sfera sadrži jedine nerazdvojive tajne u vezi ličnosti u svemiru nad svemirima. Ovi sateliti Raja, najdublji od tri kruga, jedine su zabranjene domene ličnostima iz središnjeg svemira. Niži Raj i svijetovi Sina su također zatvoreni za pristup ličnostima, ali niti jedno od tih područja se na bilo koji način izravno ne bavi ličnošću."
                },
                {
                    "par_ref": "13:1.2",
                    "par_pageref": "",
                    "par_content": "Rajskim svjetovima Oca upravlja najviši red Stacionarnih Sinova Trojstva - Potrojstvljene Tajne Vrhovnosti. O ovim svjetovima mogu reći vrlo malo; o njihovim mnogostrukim aktivnostima još manje. Takve informacije se tiču samo onih bića koja tamo djeluju i odatle potječu. A iako sam pomalo upoznat sa šest od ovih sedam posebnih svjetova, nikada nisam sletio na Sferu Božanstva; taj je svijet meni posve zabranjen."
                },
                {
                    "par_ref": "13:1.3",
                    "par_pageref": "",
                    "par_content": "Jedan od razloga za tajnovitost ovih svjetova je to što svaka od tih svetih sfera uživa specijaliziranu reprezentaciju ili manifestaciju Božanstava koja čine Rajsko Trojstvo; ne ličnost, nego jedinstvenu prisutnost Božanstva koju mogu razumjeti i shvatiti samo one skupine inteligencija koje žive ili kojima je dopušteno stupiti na tu određenu sferu. Potrojstvljene Tajne Vrhovnosti su osobni agenti ovih specijaliziranih i neosobnih prisutnosti Božanstva. A Tajne Vrhovnosti su vrlo osobna bića, vrhunski obdarena i čudesno prilagođena svom uzvišenom i zahtjevnom radu."
                },
                {
                    "par_ref": "13:1.4",
                    "par_pageref": "",
                    "par_content": "1. SFERA BOŽANSTVA. Ovaj svijet je, u jedinstvenom smislu, \"okrilje Oca,\" sfera osobnog duhovnog zajedništva Oca Svih, i na njemu je posebna manifestacija njegova božanstva{0}. Sfera Božanstva je Rajska lokacija za susret Misaonih Ispravljača, ali je i dom brojnih drugih entiteta, ličnosti i drugih bića koja potječu iz Oca Svih. Mnoge ličnosti pored Vječnog Sina izravno su nastale samostalnim djelima Oca Svih. Samo ovi fragmenti Oca, te ličnosti i druga bića izravnog i ekskluzivnog porijekla u Ocu Svih, se druže i djeluju na ovom prebivalištu."
                },
                {
                    "par_ref": "13:1.5",
                    "par_pageref": "",
                    "par_content": "Tajne Sfere Božanstva uključuju tajnu darivanja i misije Misaonih Ispravljača. Njihova priroda, porijeklo, kao i tehnika njihova kontakta s niskim stvorenim bićima evolucijskih svjetova su tajna ove Rajske sfere. Ove nevjerojatne transakcije ne osobno se tiču nas ostalih, pa zato Božanstva smatraju da je prikladno uskratiti određena obilježja ove velike i božanske službe našem potpunom razumijevanju. U onoj mjeri u kojoj dolazimo u kontakt s tom fazom božanske djelatnosti, dopušteno nam je puno poznavanje ovih transakcija, no u vezi s intimnim pojedinostima ovog velikog darivanja, nismo u potpunosti upoznati."
                },
                {
                    "par_ref": "13:1.6",
                    "par_pageref": "",
                    "par_content": "Ova sfera također sadrži tajne prirode, svrhe i djelovanja svih drugih oblika Očevih fragmenata, Gravitacijskih Glasnika i mnoštva drugih bića koja vam nisu otkrivena. Vrlo je vjerojatno da bi me one istine koje se odnose na Sferu Božanstva, koje mi nisu obznanjene, ako se otkriju, samo zbunile i pomele u u mojim sadašnjim poslovima, a opet, možda su izvan konceptualnog kapaciteta mojega reda bića."
                },
                {
                    "par_ref": "13:1.7",
                    "par_pageref": "",
                    "par_content": "2. SFERA SINA. Ova sfera je \"okrilje Sina,\" osobni prijemni svijet Vječnog Sina. To je Rajsko sjedište silaznih i uzlaznih Božjih Sinova kada i nakon što ovi budu u potpunosti akreditirani i do kraja odobreni. Ovaj je svijet Rajski dom za sve Sinove Vječnog Sina i njegove koordinirane i suradničke Sinove. Postoje brojni redovi božanskih sinova povezani s ovim veličanstvenim prebivalištem koji nisu otkriveni smrtnicima jer se ne bave planovima vezanim za program ljudskog uzlaza duhovnim napredovanjem kroz svemire i na Raj."
                },
                {
                    "par_ref": "13:1.8",
                    "par_pageref": "",
                    "par_content": "Tajne Sfere Sina uključuju i tajnu utjelovljenja božanskih sinova. Kada Sin Boga postaje Sin Čovječji, njega doslovno rađa majka, kao što se dogodilo na vašem svijetu prije tisuću devet stotina godina, što je otajstvo svemira. Ta se pojava može susreseti po cijelom svemiru i ona je otajstvo božanskog sinovstva Sfere Sina. Ispravljači su otajstvo Boga Oca. Utjelovljenje božanskih Sinova je otajstvo Boga-Sina; to je tajna koja se krije u sedmom sektoru Sfere Sina, području u koje mogu prodrijeti samo oni koji su osobno prošli kroz ovo jedinstveno iskustvo. Vi ste upoznati samo s onim fazama utjelovljenja koje se tiču vaše uzlazne karijere. Postoje mnoge druge faze otajstva utjelovljenja Rajskih Sinova neotkrivenih tipova na misijama svemirske službe koje vama nisu objavljene. A postoje i druge misterije Sfere Sina."
                },
                {
                    "par_ref": "13:1.9",
                    "par_pageref": "",
                    "par_content": "3. SFERA DUHA. Ovaj je svijet “okrilje Duha,\" Rajski dom visokih bića koja isključivo predstavljaju Beskonačni Duh. Ovo je sastajalište Sedam Glavnih Duhova i njihovih određenih potomaka iz svih svemira. Na ovom nebeskom prebivalištu mogu se naći i mnogi neobjavljeni redovi ličnosti duha, bića koja se bave mnogostrukim aktivnostima svemira koje nisu povezane s planovima uzdizanja smrtnih bića vremena na Rajske razine vječnosti."
                },
                {
                    "par_ref": "13:1.10",
                    "par_pageref": "",
                    "par_content": "Tajne Sfere Duha uključuju neprobojna otajstva odražajnosti. Nastojimo vas upoznati s ovim široko rasprostranjenim i sveopćim fenomenom odražajnosti, a naročito s njegovim djelovanjem na svjetovima sjedišta sedam supersvemira, ali mi nikada ne objašnjavamo tu pojavu u potpunosti, jer je ni mi sami u potpunosti ne razumijemo. Mnogo, vrlo mnogo, toga mi shvaćamo, ali nam mnogi važni detalji još uvijek ostaju tajanstveni. Odražajnost je tajna Boga-Duha. Upućeni ste u vezi s djelovanjem odražajnosti u vezi uzlaznih planova smrtnog preživljavanja i točno je da ona tu operira, no odražajnost je također neophodna značajka uobičajenog rada brojnih drugih faza naseljenog svemira. Ovo se obdarenje Beskonačnog Duha također koristi u kanalima koji se ne tiču samo prikupljanja obavještajnih podataka i širenja informacija. A postoje i druge tajne Sfere Duha."
                },
                {
                    "par_ref": "13:1.11",
                    "par_pageref": "",
                    "par_content": "4. SFERA ZASTUPNIKA. Ovaj je planet \"okrilje Oca i Sina\" i tajna planeta nekih neotkrivenih bića koja su zajednički stvorili Otac i Sin. Ovo je također Rajski dom mnogih proslavljenih bića složenog porijekla, onih čiji je nastanak složen zbog više različitih tehnika koje djeluju u sedam supersvemira. Mnoge grupe bića se okupljaju na ovom svijetu čiji identitet nije otkriven smrtnicima Urantije."
                },
                {
                    "par_ref": "13:1.12",
                    "par_pageref": "",
                    "par_content": "Tajne Sfere Zastupnika uključuju tajne potrojstvljenja, a potrojstvljenje predstavlja tajnu ovlasti djelovanja u ime Trojstva, kao zastupnik Bogova.Ovlaštenje za zastupanje Trojstva imaju samo ona bića, bilo otkrivena i neotkrivena, koja su potrojstvljena, stvorena, dovedena u postojanje ili ovječnjena od bilo koje dvije ili tri osobe Rajskog Trojstva. Ličnosti koje su stvorene potrojstvljenjem određenih vrsta proslavljenih stvorenja predstavljaju samo konceptualni potencijal mobiliziran u tom potrojstvljenju, iako se takva stvorenja mogu uspeti putem obgrljenja Božanstva koji je dostupan njihovom redu."
                },
                {
                    "par_ref": "13:1.13",
                    "par_pageref": "",
                    "par_content": "Nepotrojstveljena bića u potpunosti ne razumiju tehniku potrojstvljenja bilo od dva ili tri Stvoritelja ili od određenih stvorenja. Nikada nećete u potpunosti razumjeti takav fenomen, osim ako u dalekoj budućnosti svoje proslavljene karijere ne budete oprobali i ovladali takvom pustolovinom, jer inače će vam zauvijek biti nedostupne tajne Sfere Zastupnika. Ali meni su, s obzirom na moje visoko porijeklo od Trojstva, otvoreni svi sektori Sfere Zastupnika. U potpunosti razumijem i jednako potpuno i sveto štitim, tajnu mog podrijetla i sudbine."
                },
                {
                    "par_ref": "13:1.14",
                    "par_pageref": "",
                    "par_content": "Postoje i drugi oblici i faze potrojstvljenja s kojima ljudi Urantije nisu upoznati, a ta su iskustva, u njihovim osobnim aspektima, propisno zaštićena u tajnom sektoru Sfere Zastupnika."
                },
                {
                    "par_ref": "13:1.15",
                    "par_pageref": "",
                    "par_content": "5. SFERA OSAMLJENIKA. Ovaj je svijet \"okrilje Oca i Duha\" i sastajalište veličanstvenog mnoštva neotkrivenih bića koja vuku porijeklo iz zajedničkog čina Oca Svih i Beskonačnog Duha, bića imaju svojstva Oca kao i nasljedstvo Duha."
                },
                {
                    "par_ref": "13:1.16",
                    "par_pageref": "",
                    "par_content": "Ovo je ujedno i dom Osamljenih Glasnika i drugih ličnosti koje pripadaju visokim redovima anđela. Vi ste upoznati s malim brojem tih bića; postoji mnogo redova koji nisu obznanjeni na Urantiji. Budući da imaju prebivalište na petom svijetu, ne mora nužno slijediti da je Otac bio povezan sa stvaranjem Osamljenih Glasnika ili njihovih visokih anđeoskih suradnika, ali u ovom svemirskom dobu on ima veze s njihovom funkcijom. U današnjem svemirskom dobu to je također statusna sfera Upravitelja Moći Svemira."
                },
                {
                    "par_ref": "13:1.17",
                    "par_pageref": "",
                    "par_content": "Postoje i mnogi drugi redovi ličnosti duha, bića koja nisu poznata smrtnom čovjeku, koja smatraju Sferu Osamljenika kao svoj Rajski dom. Treba imati na umu da su sve podjele i razine svemirskih djelatnosti jednako potpuno opskrbljene služiteljima duha kao što je područje koje asistira uzlaz smrtnog čovjeka na njegovu božansku Rajsku sudbinu."
                },
                {
                    "par_ref": "13:1.18",
                    "par_pageref": "",
                    "par_content": "Tajne Sfere Osamljenika. Osim određenih tajni potrojstvljenja, ovaj je svijet obavijen tajnama intimnog odnosa Beskonačnog Duha s određenim višim potomstvom Trećeg Izvora i Središta. Na Sferi Osamljenika se čuvaju tajne intimnog udruživanja brojnih neobznanjenih redova s duhovima Oca, Sina i Duha, s trostrukim duhom Trojstva i sa duhovima Vrhovnog, Krajnjeg i Vrhovno-Krajnjeg."
                },
                {
                    "par_ref": "13:1.19",
                    "par_pageref": "",
                    "par_content": "6. SFERA SERAFIMA. Ova je sfera \"okrilje Sina i Duha\" i dom golemog mnoštva neotkrivenih bića koja su stvorili Sin i Duh. To je također sudbinska sfera svih poslužnih redova anđeoskog mnoštva, uključujući supemafime, sekonafime i serafime. U središnjem kao i u vanjskim svemirima, služe i mnogi redovi uzvišenih duhova koji nisu \"služitelji onima koji će biti nasljednici spasenja{1}.\" Svi ti duhovi-radnici na svim razinama i područjima svemirskih aktivnosti gledaju na Sferu Serafima kao svoj Rajski dom."
                },
                {
                    "par_ref": "13:1.20",
                    "par_pageref": "",
                    "par_content": "Tajne Sfere Serafima obuhvaćaju trostruko otajstvo, od kojih mogu spomenuti samo jedno - otajstvo serafimskog prijevoza. Sposobnost raznih redova serafima i njima pridruženih bića duha da obuhvate u svom obličju duha sve redove nematerijalnih ličnosti i da ih ponesu na duga međuplanetarna putovanja, je tajna koju kriju sveti sektori Sfere Serafima. Prijevozni serafimi shvaćaju tu misteriju, ali oni o tome ne govore drugima ili možda ne mogu učiniti. Druga otajstva Sfere Serafima tiču se osobnih iskustava duhovnih poslužitelja koji još nisu otkriveni smrtnicima. A mi ne bismo raspravljali o tajnama takvih blisko povezanih bića jer ste vi gotovo u stanju shvatiti takve bliske redove egzistencije i bilo bi slično izdaji povjerenja uputiti čak i naše djelomično znanje o takvim fenomenima."
                },
                {
                    "par_ref": "13:1.21",
                    "par_pageref": "",
                    "par_content": "7. SFERA UZLAZA. Ovaj je jedinstveni svijet \"okrilje Oca, Sina i Duha,\" sastajalište uzlaznih stvorenih bića prostora, primateljska sfera hodočasnika vremena koji prolaze kroz Havonski svemir na putu za Raj. Sfera Uzlaza je stvarni dom uzlaznih duša vremena i prostora sve dok ne postignu status Raja. Vi smrtnici provodit ćete većinu svojih \"godišnjih odmora\" u Havoni na Sferi Uzlaza. Tijekom vašeg Havonskog života, Sfera Uzlaza će vam biti ono što su vam voditelji razonode bili tijekom uspona lokalnim svemirom i supersvemirom. Ovdje ćete sudjelovati u tisućama aktivnosti koje su izvan dosega vaše smrtničke mašte. I kao što je to bio slučaj tijekom vašeg prethodnog napretka u usponu prema Bogu, vaše će ljudsko “ja” ovdje ući u nove odnose s vašim božanskim “ja.”"
                },
                {
                    "par_ref": "13:1.22",
                    "par_pageref": "",
                    "par_content": "Tajne Sfere Uzlaza uključuju otajstvo postupnog i određenog stvaranja materijalnog i smrtnog uma duhovnog i potencijalno besmrtnog ekvivalenta karaktera i identiteta.Taj fenomen predstavlja jednu od najzbrkanijih tajni svemira - evoluciju besmrtne duše unutar uma smrtnog i materijalnog bića."
                },
                {
                    "par_ref": "13:1.23",
                    "par_pageref": "",
                    "par_content": "Nećete u potpunosti razumjeti tu misterioznu transakciju dok ne dođete na Sferu Uzlaza. I to je upravo razlog zašto je cijela Sfera Uzlaza zatvorena vašem upitnom pogledu. Meni je zabranjeno stupiti samo na jednu sedminu Sfere Uzlaza - sektor koji se bavi upravo ovom tajnom koja je (ili će biti) isključivo iskustvo i posjed vašeg reda bića. Ovo iskustvo pripada vašem ljudskom redu egzistencije. Moja red ličnosti nije izravno povezan s takvim transakcijama. Stoga mi je zabranjeno to što će vama biti otkriveno. Ali čak i nakon što vam se otkrije, iz nekog razloga to zauvijek ostaje vaša tajna. Ne otkrivate ove tajne nama niti bilo kojem drugom redu bića. Mi znamo o vječnom spajanju božanskog Ispravljača i besmrtnoj duši ljudskog porijekla, ali uzlazni finalisti poznaju ovo iskustvo kao apsolutnu stvarnost."
                }
            ]
        },
        {
            "section_index": 2,
            "section_ref": "13:2",
            "section_title": "2. ODNOSI NA SVIJETU OCA",
            "pars": [
                {
                    "par_ref": "13:2.1",
                    "par_pageref": "",
                    "par_content": "Ti su domaći svjetovi raznolikih redova duhovnih bića ogromne i veličanstvene sfere, koje su slične Raju u svojoj neusporedivoj ljepoti i veličanstvenoj slavi. Ovo su sastajališni svjetovi, zborna mjesta, koja služe kao trajne kozmičke adrese. Kao finalisti ćete biti smješteni na Raju, ali Sfera Uzlaza će u svako vrijeme služiti kao vaša kućna adresa, čak i nakon što stupite u službu u vanjskom svemiru. Kroz cijelu vječnost ćete vidjeti Sferu Uzlaza kao svoj dom sentimentalnih uspomena i dragih sjećanja. Kada postanete bića sedmog stadija duha, onda se možda odreknete svog prebivališnog statusa na Raju."
                },
                {
                    "par_ref": "13:2.2",
                    "par_pageref": "",
                    "par_content": "Ako su vanjski svemiri u izradi, ako trebaju biti naseljeni vremenskim stvorenjima uzlaznog potencijala, onda zaključujemo da će ta djeca budućnosti također biti predodređena da vide Sferu Uzlaza kao svoj rodni Rajski svijet."
                },
                {
                    "par_ref": "13:2.3",
                    "par_pageref": "",
                    "par_content": "Sfera Uzlaza je jedina sveta sfera koja će vam biti bezrezervno otvorena po dolasku na Raj. Sfera Zastupnika je jedina sveta sfera koja je meni potpuno i bezrezervno otvorena. Iako se mnoge tajne ove sfere tiču mog porijekla, ja u ovom svemirskom dobu ne vidim Sferu Zastupnika kao moj dom. Bića koja su porijeklom od Trojstva i potrojstvljena bića nisu jedna te ista."
                },
                {
                    "par_ref": "13:2.4",
                    "par_pageref": "",
                    "par_content": "Bića porijeklom od Trojstva ne dijele u potpunosti Očeve svjetove; njihovi su domovi smješteni samo na Rajskom Otoku u neposrednoj blizini Previšnje Sfere. Često se pojavljaju na Sferi Uzlaza, \"okrilju Oca-Sina-Duha,\" gdje se druže sa svojom braćom sa niskih svjetova prostora."
                },
                {
                    "par_ref": "13:2.5",
                    "par_pageref": "",
                    "par_content": "Mogli biste pretpostaviti da Sinovi Stvoritelji, koji su porijeklom od Oca-Sina, smatraju Sferu Zastupnika kao njihov dom, ali to nije slučaj u ovom svemirskom dobu funkcije Sedmostrukog Boga. A ima i mnogo sličnih problema koji će vas zbuniti, jer ćete zasigurno naići na mnoge poteškoće dok pokušavate razumjeti ove stvari koje su toliko blizu Raju. Vi ne možete uspješno razjasniti ova pitanja; znate tako malo. A ako biste znali više o Očevim svjetovima, jednostavno biste se susreli s više poteškoća dok ne znate sve o njima. Status na bilo kojem od ovih tajnih svjetova stječe se služenjem, kao i po prirodi porijekla, a sukcesivna svemirska doba mogu i preraspodijeliti neke od tih grupacija ličnosti."
                },
                {
                    "par_ref": "13:2.6",
                    "par_pageref": "",
                    "par_content": "Svjetovi unutarnjeg kruga zapravo su sastajališni ili statusni svjetovi, a ne toliko stvarne stambene sfere. Smrtnici će postići neki status na svakom od Očevih svjetova, osim jednoga. Na primjer: Kad vi smrtni ljudi dođete na Havonu, dobit ćete odobrenje za Sferu Uzlaza, gdje ćete biti dobrodošli, ali vam neće biti dopušteno posjetiti ostalih šest svetih svjetova. Nakon što prođete kroz Rajski program i budete primljeni u Korpus Finalista, dobivate odobrenje otići na Sferu Sina, budući da ste sinovi Božji kao i uzlazne osobe - a vi ste i više od toga. Ali uvijek će ostati jedna sedmina Sfere Sina, sektor tajni utjelovljenja božanskih Sinova, koji neće biti otvoren vašem proučavanju. Nikada neće otkriti one tajne uzlaznih sinova Boga."
                },
                {
                    "par_ref": "13:2.7",
                    "par_pageref": "",
                    "par_content": "Na kraju ćete imati puni pristup Sferi Uzlaza i relativni pristup drugim sferama Oca, osim Sfere Božanstva. Ali čak i kada dobijete dozvolu za slijetanje na pet dodatnih tajnih sfera, nakon što postanete finalista, neće vam biti dopušteno posjetiti sve sektore takvih svjetova. Niti će vam biti dozvoljeno sletiti na obale Sfere Božanstva, \"okrilje Oca,\" iako ćete zacijelo više puta stajati na \"desnoj strani Oca{2}{3}.\" Nikada tijekom cijele vječnosti neće nastati nikakva potreba za vašom prisutnošću na svijetu Misaonih Ispravljača."
                },
                {
                    "par_ref": "13:2.8",
                    "par_pageref": "",
                    "par_content": "Ovi su sastajališni svjetovi bića duha zabranjeni do te mjere da se od nas traži da ne apliciramo pristup onim fazama tih sfera koje su potpuno izvan naših dosega iskustva. Vi možete postati savršeni kao stvoreno biće onako kako je Otac Svih savršen božanstveno, ali ne možete upoznati sve iskustvene tajne svih ostalih redova kozmičkih ličnosti{4}. Kada Stvoritelj ima neku iskustvenu osobnu tajnu sa svojim stvorenjem, Stvoritelj čuva tu tajnu u vječnom povjerenju."
                },
                {
                    "par_ref": "13:2.9",
                    "par_pageref": "",
                    "par_content": "Sve ove tajne navodno su poznate kolektivnom tijelu Potrojstveljenih Tajni Vrhovnosti. Ova su bića u potpunosti poznata samo njihovim posebnim svjetskim skupinama; druge vrste ih vrlo slabo poznaju. Nakon što dostignete Raj, znat ćete i duboko voljeti deset Tajni Vrhovnosti koje upravljaju Sferom Uzlaza. Osim Sfere Božanstva, također ćete postići djelomično razumijevanje Tajni Vrhovnosti na drugim svjetovima Oca, iako ne tako savršeno kao na Sferi Uzlaza."
                },
                {
                    "par_ref": "13:2.10",
                    "par_pageref": "",
                    "par_content": "Potrojstvljene Tajne Vrhovnosti, kao što im ime sugerira, odnose se na Vrhovnog; one su također povezane s Krajnjim i budućim Vrhovno-Krajnjim. Ove tajne Vrhovnosti su tajne Vrhovnog i također tajne Krajnjeg, čak i tajne Vrhovno-Krajnjeg."
                }
            ]
        },
        {
            "section_index": 3,
            "section_ref": "13:3",
            "section_title": "3. SVETI SVJETOVI VJEČNOG SINA",
            "pars": [
                {
                    "par_ref": "13:3.1",
                    "par_pageref": "",
                    "par_content": "Sedam blistavih svjetova Vječnog Sina su svjetovi sedam faza egzistencije čistog duha. Ove su blistave sfere izvor trostruke svjetlosti Raja i Havone, čiji je utjecaj uglavnom, ali ne u cijelosti, ograničen na središnji svemir."
                },
                {
                    "par_ref": "13:3.2",
                    "par_pageref": "",
                    "par_content": "Ličnost nije prisutna na ovim Rajskim satelitima; stoga je malo toga u vezi s tim prebivalištima čistog duha što se može predstaviti smrtnoj i materijalnoj ličnosti. Mi smo učili da se ti svjetovi bave životom bića Vječnog Sina koja nisu osobna. Zaključujemo da se ovi entiteti okupljaju za službu u projiciranim novim svemirima vanjskog prostora. Rajski filozofi tvrde da svaki Rajski ciklus, oko dvije milijarde godina vremena Urantije, svjedoči o stvaranju dodatnih zaliha ovih redova na tajnim svjetovima Vječnog Sina."
                },
                {
                    "par_ref": "13:3.3",
                    "par_pageref": "",
                    "par_content": "Koliko znam, ni jedna ličnost nikada nije bila na bilo kojoj sferi Vječnog Sina. Nikad nisam bio zadužen da posjetim jedan od tih svjetova u svom dugom iskustvu unutar i izvan Raja. Čak i ličnosti koje je jednim dijelom stvorio Vječni Sin ne idu na te svjetove. Zaključujemo da se sve vrste neosobnih duhova - bez obzira na njihove roditelje - primaju u ove domove duha. Ja sam osoba i imam obličje duha, i bez sumnje bi mi takav svijet djelovao praznim i pustim čak i da mi ga je dopušteno posjetiti. Visoke ličnosti duha ne traže priliku da zadovolje praznu znatiželju, posve beskorisnu avanturu. U svakom nam se trenutku pruža prilika za intrigantne i svrsishodne pustolovine, te tako ne pokazujemo neki veći interes za projekte koji su bilo isprazni ili nestvarni."
                }
            ]
        },
        {
            "section_index": 4,
            "section_ref": "13:4",
            "section_title": "4. SVJETOVI BESKONAČNOG DUHA",
            "pars": [
                {
                    "par_ref": "13:4.1",
                    "par_pageref": "",
                    "par_content": "Između unutarnjeg kruga Havone i sjajnih sfera Vječnog Sina, kruži sedam sfera Beskonačnog Duha, svjetova nastanjenih potomstvom Beskonačnog Duha, potrojstveljenim sinovima proslavljenih stvorenih ličnosti i drugih vrsta neotkrivenih bića koja se bave učinkovitom primjenom mnogih poduzeća različitih područja kozmičkih aktivnosti."
                },
                {
                    "par_ref": "13:4.2",
                    "par_pageref": "",
                    "par_content": "Sedam Glavnih Duhova su vrhovni i krajnji predstavnici Beskonačnog Duha. Oni održavaju svoje osobne postaje, usredotočenja svoje snage, na periferiji Raja, ali sve operacije koje se tiču upravljanja i usmjeravanja velikog svemira provode se na i sa ovih sedam posebnih izvršnih sfera Beskonačnog Duha. Sedam Glavnih Duhova su, u stvarnosti, ravnotežni kotači uma-duha svemira nad svemirima, svezahvatna, sveobuhvatna i svekoordinirajuća moć središnje lokacije."
                },
                {
                    "par_ref": "13:4.3",
                    "par_pageref": "",
                    "par_content": "Sa tih sedam posebnih sfera, Glavni Duhovi djeluju kako bi izjednačili i stabilizirali krugove kozmičkog uma velikog svemira. Oni također imaju veze s različitim duhovnim stavom i prisutnošću Božanstava kroz veliki svemir. Fizičke reakcije su jednake, istovjetne i uvijek trenutačne i automatske. Ali iskustvena duhovna prisutnost je u skladu s temeljnim uvjetima ili stanjima duhovne prijemljivosti koji su svojstveni pojedinim umovima u svemiru."
                },
                {
                    "par_ref": "13:4.4",
                    "par_pageref": "",
                    "par_content": "Fizički autoritet, prisutnost i funkcija neprestano su prisutni u svim svemirima, malim ili velikim. Različitost mjere duhovne prisutnosti, ili reakcije, proizlazi iz razlike u prepoznavanju i prihvaćanju od strane stvorenih bića koja imaju volju. Dok duhovna prisutnost apsolutnog i egzistencijalnog Božanstva nije na bilo koji način pod utjecajem stavova lojalnosti ili nepoštovanja stvorenih bića, istodobno je istina da je funkcioniranje prisutnosti podapsolutnog i iskustvenog Božanstva definitivno i izravno pod utjecajem odluka, izbora i stavova volje takvih konačnih stvorenih bića - odanosti i predanosti bilo kojeg pojedinog bića, planeta, sustava, konstelacije ili svemira. Ali ta duhovna prisutnost božanstva nije kapriciozna niti proizvoljna; njegova je iskustvena varijacija nerazdvojiva slobodnoj volji osobnih stvorenja."
                },
                {
                    "par_ref": "13:4.5",
                    "par_pageref": "",
                    "par_content": "To što utvrđuje razliku u mjeri duhovne prisutnosti postoji u vašim vlastitim srcima i umovima i sastoji se u vašem vlastitom izboru, u odlukama vaših umova i odabiru vaših vlastitih volja. Razlika je inherentna reakcijama voljnih obveza inteligentnih osobnih bića, bića koja je Otac Svih obdario sposobnošću korištenja ove slobode izbora. A Božanstva uvijek podržavaju opadanje i porast tijeka svojih duhova u susretanju i zadovoljavanju uvjeta i zahtjeva svakog pojedinog izbora stvorenja, nekom prilikom dajući više svoje prisutnosti kao odgovor na iskrenu želju za istim, a drugom prilikom se povlačeći sa scene kad im se njihova bića odluče suprotstaviti u korištenju njihove božanski darovane slobode izbora. I tako se duh božanstva ponizno povinuje odabiru stvorenih bića u svemirima."
                },
                {
                    "par_ref": "13:4.6",
                    "par_pageref": "",
                    "par_content": "Izvršna prebivališta Sedam Glavnih Duhova zapravo su u Rajskom stožeru sedam supersvemira i njihovih povezanih segmenata u vanjskom svemiru. Svaki Glavni Duh predsjeda nad jednim supersvemirom, a svaki od ovih sedam svjetova isključivo je dodijeljen jednom od Glavnih Duhova. Ne postoji doslovno nikakva faza pod- Rajske uprave sedam supersvemira koja nije predviđena na ovim izvršnim svjetovima. Oni nisu tako ekskluzivni kao što je sfera Oca ili Sina, a iako je stambeni status ograničen na izvorna bića i one koji obavljaju poslove na tim svjetovima, tih je sedam administrativnih planeta uvijek otvoreno svim bićima koja ih žele posjetiti i koja mogu opskrbiti potrebna sredstva za tranzit."
                },
                {
                    "par_ref": "13:4.7",
                    "par_pageref": "",
                    "par_content": "Za mene, ovi su izvršni svjetovi najzanimljivija i najintrigantnija mjesta izvan Raja. U nijednom drugom mjestu u prostranom svemiru ne možemo naći tako raznovrsne aktivnosti, te toliku raznolikost u redovima živih bića, što sve ima veze s djelovanjem na toliko različitih razina i zanimanja koja su istodobno materijalna, intelektualna i duhovna. Kad mi bude odobreno razdoblje slobode od dužnosti, ako imam priliku biti na Raju ili u Havoni, obično idem na jedan od ovih prometnih svjetova Sedam Glavnih Duhova, da nadahnem svoj um takvim prizorima poduzetništva, predanosti, lojalnosti, mudrosti i učinkovitosti. Nigdje drugdje ne mogu vidjeti tako nevjerojatnu međusobnu povezanost osobnih performansi kao na svih sedam razina kozmičke stvarnosti. I uvijek me stimuliraju aktivnosti onih koji dobro znaju obaviti svoj posao i koji tako u njemu uživaju."
                },
                {
                    "par_ref": "13:4.8",
                    "par_pageref": "",
                    "par_content": "[Predstavio Usavršitelj Mudrosti koji je primio ovlast djelovanja od Starih Dana na Uversi.]"
                }
            ]
        }
    ],
    "footnotes": [
        "*Očevo krilo*: Iv 1:18.",
        "*Službeni duhovi*: Heb 1:14.",
        "*Očevo krilo*: Iv 1:18.",
        "*Desna ruka Boga*: Ps 110:1; Mt 22:43-44; Mk 12:36; Mk 16:19; Lk 20:42; Dj 7:55-56; Rim 8:34; Kol 3:1; Heb 1:3; Heb 8:1; Heb 10:12; Heb 12:2; 1 Pt 3:22.",
        "*Postati savršen*: Post 17:1; 1 Kr 8:61; Lev 19::2; Pnz 18:13; Mt 5:48; 2 Kor 13:11; Jak 1:4; 1 Pt 1:16."
    ],
    "paper_title": "POGLAVLJE 13 :  SVETE SFERE RAJA"
}