{
    "paper_index": 191,
    "sections": [
        {
            "section_index": 0,
            "section_ref": "191:0",
            "pars": [
                {
                    "par_ref": "191:0.1",
                    "par_pageref": "",
                    "par_content": "NEDJELJA Isusovog uskrsnuća je bila užasan dan u apostolskim životima; desetorica su proveli najveći dio dana na gornjem katu iza zatvorenih vrata. Mogli su izbjeći iz Jeruzalema, ali strahovali su da će ih naći glasnici Velikog vijeća. Tomo je proveo dan u Betfagi razmišljajući o svojim problemima. Ne samo da bi mu bilo bolje da je ostao sa svojim prijateljima apostolima, već im je mogao biti od pomoći skretanjem njihovih razgovora na korisnije teme."
                },
                {
                    "par_ref": "191:0.2",
                    "par_pageref": "",
                    "par_content": "Ivan je proveo cijeli dan tvrdeći da se Isus podigao od mrtvih. Podsjetio ih je na ne manje od pet slučajeva kada je Učitelj tvrdio da će ustati od mrtvih i najmanje tri prilike kada je aludirao na treći dan. Ivanov stav je ispoljio prilično bitan utjecan na okupljene, a naročito na Natanijela i Isusovog brata Jakova. Ivan bi ispoljio veći utjecaj na njih da nije bio najmlađi pripadnik aspostolske skupine."
                },
                {
                    "par_ref": "191:0.3",
                    "par_pageref": "",
                    "par_content": "Izolacija je samo pogoršala njihove probleme.Ivan Marko je donosio vijesti o zbivanjima oko hrama i mnogim glasinama koje su se širile gradom, ali se nije sjetio prikupiti informacije od različitih skupina vjernika koji su već imali priliku vidjeti Isusa. Takvu su službu do tada obavljali Davidovi glasnici koji su ovom prilikom svi bili odsutni na svom posljednjem zadatku u ulozi glasnika uskrsnuća skupinama vjernika koji su živjeli daleko od Jeruzalema. Po prvi put u svim ovim godinama, apostoli su spoznali svoju ovisnost o Davidovim glasnicima za svoje dnevne informacije o poslovima kraljevstva."
                },
                {
                    "par_ref": "191:0.4",
                    "par_pageref": "",
                    "par_content": "Petar je ovom prilikom po običaju proveo cijeli dan u emocionalnom kolebanju između vjere i sumnje u Učiteljevo uskrsnuće. Petar se nije mogao otrgnuti od sjećanja na pogrebne povoje koje je vidio kako leže u grobnici, stvarajući dojam da je Isusovo tijelo jednostavno isparilo. \"Ali,\" razmišljao je Petar, \"ako je uskrsnuo i ako se mogao ukazati ženama, zašto se ne ukaže nama apostolima?\" Petra je jako žalostila pomisao da je Isus eventualno izbjegavao apostole zbog Petrove prisutnosti među njima, zato što ga se on odrekao one noći u Aninu dvorištu. Ali onda bi se ponovo oraspoložio pri pomisli na Isusovu poruku ženama, \"Idite i recite mojim učenicima - i Petru{0}.\" Ali njegova radosna reakcija na ove riječi prije svega implicira da je morao vjerovati da su žene doista vidjele uskrslog Učitelja. Petar je tako proveo cijeli dan između nade i sumnje, sve do nešto poslije osam, kada se odvažio sići u dvorište. Petar je mislio da se udalji od apostola kako ne bi bio na putu Isusovoj pojavi među njima, kako je on bio taj koji se odrekao svoga Učitelja."
                },
                {
                    "par_ref": "191:0.5",
                    "par_pageref": "",
                    "par_content": "Jakov Zebedejev je isprva zagovarao da svi odu na grob; čvrsto je vjerovao da su trebali učiniti nešto što bi vodilo rješavanju misterije. Natanije ih je spriječio u namjeri da slijede Jakovljev prijedlog i izađu u javnost, podsjećajući ih na Isusovo upozorenje da u ovim trenucima ne ugrožavaju svoje živote nepotrebnim opasnostima.Nešto prije podneva Jakov se skrasio s apostolima u budnom iščekivanju. Malo je govorio; bio je strahovito razočaran što im se Isus nije ukazao, premda nije bio upoznat s Isusovim mnogim ukazanjima drugim skupinama i pojedincima."
                },
                {
                    "par_ref": "191:0.6",
                    "par_pageref": "",
                    "par_content": "Andrija je proveo dosta vremena slušajući mišljenja drugih. On je bio jako zbunjen situacijom i bio prepun sumnji, ali je barem uživao određeni osjećaj slobode od odgovornosti za svoje prijatelje apostole. Uistinu je bio zahvalan što ga je Učitelj oslobodio od tereta odgovornosti prije ovog teškog i nestabilnog razdoblja."
                },
                {
                    "par_ref": "191:0.7",
                    "par_pageref": "",
                    "par_content": "Više puta tijekom dugih i teških sati tog tragičnog dana, apostoli su primali jedini utješan podsticaj od par Natanielovih tipično filozofskih primjedbi. On je doista cijeli dan bio kontrolni utjecaj među desetoricom. Ni jednom nije rekao bilo da je vjerovao ili da nije vjerovao u Učiteljevo uskrsnuće. Ali kako je dan sve više promicao, bio je sve više sklon vjerovati da je Isus održao svoje obećanje da će uskrsnuti."
                },
                {
                    "par_ref": "191:0.8",
                    "par_pageref": "",
                    "par_content": "Šimun Revnitelj je bio previše slomljen kako bi sudjelovao u raspravama. Proveo je najveći dio dana ležeći na kauču u uglu, okrenut prema zidu; progovorio je tek nekih desetak puta tijekom cijelog dana. Nakon što je srušen njegov koncept kraljevstva, nije mogao vidjeti kako je Učiteljevo uskrsnuće moglo promijeniti situaciju. Njegovo razočaranje je bilo vrlo osobno i suviše duboko da se od njega oporavi u tako kratkom roku, unatoč veličanstvenoj činjenici uskrsnuća."
                },
                {
                    "par_ref": "191:0.9",
                    "par_pageref": "",
                    "par_content": "Premda može djelovati čudno, ali šutljivi Filip je bio jako govorljiv tijekom ovog popodneva. Dok nije mnogo rekao prije podne, cijelo je poslijepodne postavljao pitanja apostolima. Premda je Petar više puta bio iritiran Filipovim pitanjima, drugi su ih uzeli dobroćudno. Filip je prije svega želio znati, ako se Isusovo tijelo podiglo iz groba, da li je na sebi imalo fizičke tragove raspeća."
                },
                {
                    "par_ref": "191:0.10",
                    "par_pageref": "",
                    "par_content": "Matija je bio jako zbunjen; dok je slušao rasprave svojih prijatelja, uglavnom je premetao po glavi probleme njihove buduće financijske situacije. Neovisno o Isusovom navodnom uskrsnuću, Juda više nije bio s njima, tako da je David njemu neceremonijalno predao vrećicu s novcem, dok među sobom više nisu imali autoritativnog vođu. Prije nego što je Matija mogao posvetiti ozbiljniju pažnju njihovim raspravama o uskrsnuću, on je već vidio Učitelja licem u lice."
                },
                {
                    "par_ref": "191:0.11",
                    "par_pageref": "",
                    "par_content": "Alfejevi blizanci su malo sudjelovali u ovim ozbiljnim raspravama; bili su prilično zaokupljeni svojim redovitim službama. Jedan je govorio u ime obojice kada je ovako odgovorio na Filipovo pitanje: \"Mi ne razumijemo pitanje uskrsnuća, ali naša majka kaže da je razgovarala s Učiteljem i mi joj vjerujemo.\""
                },
                {
                    "par_ref": "191:0.12",
                    "par_pageref": "",
                    "par_content": "Tomo je ovom prilikom pao u jedan od svojih redovitih napada duboke depresije. Prespavao je dio dana, dok je proveo ostatak vremena u brdima. Dok je osjećao potrebu da bude sa svojim prijateljima apostolima, u njemu je prevladala potreba za samoćom."
                },
                {
                    "par_ref": "191:0.13",
                    "par_pageref": "",
                    "par_content": "Učitelj je odložio svoje prvo morontija ukazanje apostolima iz više razloga. Prvo, želio im je dati vremena, nakon što čuju o njegovu uskrsnuću, da dobro razmisle o svemu što im je rekao o svojoj smrti i o uskrsnuću dok je bio s njima u tijelu. Učitelj je želio dati vremena Petru da se suoči sa svojim slabostima prije nego što se ukaže pred svim apostolima. Drugo, čekao je na Tomin povratak da im se prvi put ukaže dok su svi bili na okupu{1}. Ivan Marko je našao Tomu u Šimunovoj kući u Betfagi rano u nedjelju ujutro, o čemu je obavijestio apostole oko jedanaest sati. U bilo koje doba dana ili noći, Tomo bi se vratio među apostole da su po njega poslali Natanaela ili bilo kojeg drugog apostola. On se doista želio vratiti, ali s obzirom na način na koji ih je napustio prethodne večeri, bio je suviše ponosan da se tako brzo vrati na vlastitu inicijativu. Narednog dana je bio toliko depresivan da mu je trebao cijeli tjedan da se sam odluči vratiti. Apostoli su čekali na njegov povratak, dok je on čekao na svoju braću da pošalju po njega. Tomo je tako ostao podalje od svoje braće do sljedeće subote navečer, kada su nakon što je pao mrak, Petar i Ivan otišli u Betfagu da ga pozovu da se vrati s njima. Ovo pored toga objašnjava zašto se nisu odmah vratili u Galileju nakon što im se Isus prvo ukazao; nisu se htjeli vratiti bez Tome."
                }
            ],
            "subsections": [
                "Reakcije pojedinih apostola"
            ]
        },
        {
            "section_index": 1,
            "section_ref": "191:1",
            "section_title": "1. UKAZANJE PETRU",
            "pars": [
                {
                    "par_ref": "191:1.1",
                    "par_pageref": "",
                    "par_content": "Blizu pola devet u nedjelju navečer, Isus se ukazao Šimunu Petru u dvorištu Markove kuće{2}. Bilo je to njegovo osmo morontija ukazanje. Petar je živio pod teškim teretom sumnje i krivnje otkako se odrekao Isusa. Proveo je cijelu subotu i ovu nedjelju u strahu da više nije bio apostol. Strahovao je od Judine sudbine i povrh svega mislio da je i on izdao Učitelja. Cijelo poslijepodne je mislio da im se Isus nije htio ukazati zbog njegove prisutnosti među apostolima ako je, naposljetku, bilo točno da se Isus podigao od mrtvih. Isus se ukazao Petru upravo dok je snuždeni apostol u takvom stanju uma i duše šetao okružen cvijećem i drvećem u vrtu."
                },
                {
                    "par_ref": "191:1.2",
                    "par_pageref": "",
                    "par_content": "Dok se Petar prisjećao ljubavi u Učiteljevom pogledu prilikom njihova susreta u Aninu dvorištu i dok je okretao po glavi predivnu poruku koju su mu žene donijele s praznog groba, \"Idite i recite mojim apostolima - i Petru\" - dok je razmišljao o ovim znacima milosti, njegova vjera je počela prevladavati nad sumnjom i dok je nepokretno stajao stisnutih šaka, glasno je rekao: \"Vjerujem da je uskrsnuo od mrtvih; idem tako reći svojoj braći{3}.\" I kad je on to rekao, pred njim se iznenada pojavilo obličje čovjeka koji mu se obratio poznatim glasom: \"Petre, sotona te htio privući na svoju stranu, ali ja te nisam puštao. Ja sam znao da me se nisi odrekao od srca; stoga sam ti oprostio prije nego što si tražio oproštenje; ali sada moraš prestati misliti o sebi i o svojim trenutnim problemima, i biti spreman raznijeti radosnu vijest evanđelja onima koji borave u tmini. Ne gubi vrijeme misleći o tome što želiš dobiti od kraljevstva, već nađi načina da se posvetiš onima koji žive u teškom duhovnom siromaštvu. Opasaj se, Šimune, za bitku novoga dana, borbu protiv duhovne tame i zlih sumnji čovjekovog prirodnog uma.\"{4}"
                },
                {
                    "par_ref": "191:1.3",
                    "par_pageref": "",
                    "par_content": "Petar je proveo skoro pet minuta u šetnji po vrtu s morontija Isusom, u razgovoru o prošlim, sadašnjim i budućim pitanjima. Učitelj je nakon toga nestao pred njegovim očima s riječima: \"Zbogom, Petre, dok te ne vidim u društvu tvoje braće.\""
                },
                {
                    "par_ref": "191:1.4",
                    "par_pageref": "",
                    "par_content": "Petar je na trenutak bio preplavljen spoznajom da je razgovarao s uskrslim Učiteljem i uvjerenjem da je još uvijek bio poslanik kraljevstva. Čuo je kako mu uzveličani Učitelj govori da ide proglasiti evanđelje. I sa svim ovim uzavrelim emocijama u srcu, pohitio je do gornjih odaja i bez daha i s velikim uzbuđenjem rekao svojim prijateljima apostolima: \"Vidio sam Učitelja; posjetio me u vrtu. Govorio sam s njim i on mi je oprostio.\""
                },
                {
                    "par_ref": "191:1.5",
                    "par_pageref": "",
                    "par_content": "Petrova je izjava o Učiteljevom ukazanju u vrtu ostavila snažan utisak na njegove prijatelje apostole tako da su bili gotovo spremni odbaciti sumnje, kada je Andrija ustao i upozorio ih da ne dopuste ovim riječima da ih se suviše dojme. Andrija je skrenuo njihovu pažnju na to da je Petar već prije vidio stvari koje nisu bile stvarne. Iako Andrija nije izravno aludirao na Petrovu viziju te noći na Galilejskom moru u kojoj je Petar tvrdio da je vidio kako Učitelj ide prema njima hodajući po vodi, njegove su riječi bile dovoljne da podsjete sviju na taj događaj. Šimun Petar je bio duboko povrijeđen ovom insinuacijom svoga brata i smjesta je potonu u duboku šutnju. Blizanci su osjetili samilost prema Petru i izrazili svoju naklonost govoreći da mu vjeruju da je vidio Učitelja i kako ga je i njihova majka vidjela."
                }
            ]
        },
        {
            "section_index": 2,
            "section_ref": "191:2",
            "section_title": "2. PRVO UKAZANJE APOSTOLIMA",
            "pars": [
                {
                    "par_ref": "191:2.1",
                    "par_pageref": "",
                    "par_content": "Ubrzo nakon devet te večeri, poslije odlaska Kleofe i Jakova, dok su Alfejevi blizanci tješili Petra i dok se Natanije raspravljao s Andrijom, kad su desetorica apostola bili okupljeni u gornjim odajama sa zasunom na zaključanim vratima radi straha od Židova, među njima se iznenada pojavio Učitelj u morontija obličju, govoreći:\"Mir vama{5}. Zašto ste se toliko prestrašili kad sam se pojavio među vama, kao da ste vidjeli duha? Zar vam nisam govorio o ovim stvarima dok sam još bio među vama u tijelu? Zar vam nisam rekao da će me glavni svećenici i vladari predati na smrt, da će me jedan od vas izdati i da ću trećeg dana uskrsnuti od mrtvih? Čemu onda tolike sumnje i sve te rasprave o ženama, Kleofi i Jakovu, pa čak i Petru? Koliko ćete sumnjati u moje riječi i odbijati vjerovati u moja obećanja? I sad kad me konačno vidite, hoćete li vjerovati? Čak i danas je jedan od vas odsutan{6}{7}. Kada se ponovo svi okupite i nakon što svi budete uvjereni da je Sin Čovječji uskrsnuo iz groba, idete u Galileju. Imajte vjere u Boga; imajte vjere jedan u drugoga; i tako ćete ući u novu službu kraljevstva nebeskog. Ja ću se zadržati uz vas u Jeruzalemu dok ne budete spremni ići u Galileju. Svoj mir ostavljam među vama.\""
                },
                {
                    "par_ref": "191:2.2",
                    "par_pageref": "",
                    "par_content": "Nakon što im se morontija Isus ovako obratio, nestao je pred njihovim očima. I svi su pali ničice hvaleći Boga i slaveći svog iščezlog Učitelja. Ovo je bilo Učiteljevo deveto morontija ukazanje."
                }
            ]
        },
        {
            "section_index": 3,
            "section_ref": "191:3",
            "section_title": "3. S MORONTIJA BIĆIMA",
            "pars": [
                {
                    "par_ref": "191:3.1",
                    "par_pageref": "",
                    "par_content": "Isus je proveo naredni dan, ponedjeljak, u društvu morontija osoba tada prisutnih na Urantiji. Kao sudionici Učiteljevog iskustva morontija prijelaza, na Urantiji se okupilo više od milijun morontija upravitelja i njihovih suradnika, zajedno s prijelaznim smrtnicima iz različitih redova sedam prebivališnih svjetova Satanije. Morontija Isus je proveo četrdeset dana u pratnji ovih izvanrednih inteligencija. On je s njima dijelio iskustvo i od njih primao znanje o prijelaznom morontija životu smrtnih bića na naseljenim sjetovima Satanije na njihovom putovanju planetarnim sustavom morontije."
                },
                {
                    "par_ref": "191:3.2",
                    "par_pageref": "",
                    "par_content": "Otprilike oko ponoći u ponedjeljak naveče, Učiteljevo je morontija obličje poprimilo oblik koji je pogodovao drugom stadiju morontija napredovanja. U svom narednom ukazanju svojoj zemaljskoj djeci, Isus je bio u drugom stadiju morontija života. Dok je Učitelj napredovao u svojoj morontija karijeri, morontija inteligencijama i njihovim transformativnim suradnicima je bilo sve teže prikazati Učiteljevo obličje smrtnim i materijalnim očima."
                },
                {
                    "par_ref": "191:3.3",
                    "par_pageref": "",
                    "par_content": "Isus je prešao na treći stadij morontije u petak, 14. travnja; na četvrti, u ponedjeljak 18. travnja; na peti, u subotu, 22. travanja; na šesti u četvrtak, 27. travanja; na sedmi, u utorak 2 svibnja; u nedjelju 7. svibnja je primio državljanstvo na Jeruzemu; u nedjelju,14. svibnja je stupio u naručje Svevišnjih Edentije."
                },
                {
                    "par_ref": "191:3.4",
                    "par_pageref": "",
                    "par_content": "Mihael iz Nebadona je na taj način završio svoju službu stjecanja kozmičkog iskustva, jer je već u vezi sa svojim prethodnim darivanja posjedovao puno iskustvo života uzlaznih smrtnika vremena i prostora, od prebivanja na glavnom centru zviježđa, sve do i uključujući službu na glavnim centrima supersvemira. I upravo kroz ova morontija iskustva Sin Stvoritelji iz Nebadona je stvarno završio i prihvatljivo okončao svoje sedmo i posljednje kozmičko darivanje."
                }
            ],
            "subsections": [
                "Faze morontijske progresije"
            ]
        },
        {
            "section_index": 4,
            "section_ref": "191:4",
            "section_title": "4. DESETO UKAZANJE (U FILADELFIJI)",
            "pars": [
                {
                    "par_ref": "191:4.1",
                    "par_pageref": "",
                    "par_content": "Isusovo deseto morontija ukazanje pred smrtnim očima dogodilo se kratko nakon osam u utorak 11. travnja u Filadelfiji, gdje se ukazao Abneru, Lazaru i skupini od nekih njihovih sto pedeset suradnika, uključujući i više od pedeset evanđela iz sedamdesetočlanog korpusa. Ovo se ukazanje odigralo prilikom samog otvaranja posebnog sastanka u sinagogi koji je Abner sazvao da raspravi Isusovo raspeće i najnovije vijesti o uskrsnuću koje su upravo primili od Davidovog glasnika. Budući da je uskrsnuli Lazar bio u ovoj skupini vjernika, nije im bilo teško vjerovati u vijesti o Isusovom uskrsnuću od mrtvih."
                },
                {
                    "par_ref": "191:4.2",
                    "par_pageref": "",
                    "par_content": "Abner i Lazar su upravo otvorili sjednicu u sinagogi stojeći jedan pored drugoga na propovjedaonici, kada su svi okupljeni iznenada ugledali Učitelja. On je sišao s mjesta na kojem se prvo pojavio, između Abnera i Lazara, koji ga i dalje nisu bili svjesni, te se obratio okupljenima govoreći:"
                },
                {
                    "par_ref": "191:4.3",
                    "par_pageref": "",
                    "par_content": "\"Mir vama. Svi znate da svi imamo jednog Oca na nebu i da postoji samo jedno evanđelje kraljevstva - radosna vijest o darivanju vječnog života koji ljudi primaju po vjeri. Dok se budete veselili u svojoj odanosti ovom evanđelju, molite se Ocu istine da otvori u vašim srcima novu i veću ljubav prema vašoj braći. Volite ljude onako kako sam ja volio vas; služite svim ljudima onako kako sam ja služio vama{8}. U suosjećajnoj naklonosti i bratskoj ljubavi, nosite se kao braća prema svima koji rade na promicanju radosne vijesti, bilo da se radi o Židovima ili paganima, Grcima ili Rimljanima, Perzijcima ili Etiopljanima. Ivan je unaprijed najavljivao dolazak kraljevstva; vi ste proglasili evanđelje u moći; Grci već šire radosnu vijest; a ja uskoro šaljem Duh Istine u duše svih tih ljudi, moje braće, koji su tako nesebično posvetili svoje život prosvjetljivanju svojih bližnjih koji borave u duhovnoj tmini{9}. Vi ste svi djeca svjetla; nemojte stoga skrenuti s puta i posrnuti u zablude smrtničkih sumnji i ljudske netrpeljivosti{10}. Ako ste tako oplemenjeni milošću svoje vjere da možete voljeti nevjernike, zar ne trebate imati ljubavi prema onim svojim bližnjim vjernicima koji su ukućani doma vjere?Zapamtite, ako volite jedni druge, svi ljudi će znati da ste moji učenici{11}{12}."
                },
                {
                    "par_ref": "191:4.4",
                    "par_pageref": "",
                    "par_content": "\"Idite po svem svijetu i propovijedajte ovo evanđelje o očinstvu Boga i bratstvu ljudi u svim narodima i rasama i uvijek imajte mudrosti pri izboru metoda za predstavljanje radosne vijesti različitim rasama i plemenima ljudskog roda{13}{14}. Badava ste primili ovo evanđelje kraljevstva, badava dajte radosnu vijest svim nacijama{15}. Ne bojte se otpora zla, jer ja sam uvijek s vama, do svršetka svijeta{16}. Ostavljam vam mir, mir i to svoj, dajem vam{17}.\""
                },
                {
                    "par_ref": "191:4.5",
                    "par_pageref": "",
                    "par_content": "Kada je rekao, \"Mir i to svoj, dajem vam,\" nestao je pred njihovim očima. S izuzetkom jednog od njegovih ukazanja u Galileji, kada se jednom prilikom ukazao pred više od pet stotina vjernika, u Filadelfiji se ukazao pred najvećim brojem vjernika koji su ga imali priliku vidjeti u jednom obraćanju."
                },
                {
                    "par_ref": "191:4.6",
                    "par_pageref": "",
                    "par_content": "Rano sljedećeg jutra dok su apostoli još bili u Jeruzalemu čekajući na Tomin emocionalni oporavak, ovi vjernici iz Filadelfije su otišli proglasiti da se Isus iz Nazareta podigao od mrtvih."
                },
                {
                    "par_ref": "191:4.7",
                    "par_pageref": "",
                    "par_content": "Sljedećeg dana, u srijedu, Isus je proveo cijeli dan u društvu svojih morontija prijatelja, a sredinom popodneva primio je u posjetu morontija delegaciju iz prebivališnih svjetova svakog lokalnog sustava naseljenih planeta širom cijelog zviježđa Norlatiadeka. Svi su se radovali ovim posjetima, kako su na taj način imali priliku upoznati svog Stvoritelja kao pripadnika njihovog vlastitog reda kozmičke inteligencije."
                }
            ]
        },
        {
            "section_index": 5,
            "section_ref": "191:5",
            "section_title": "5. DRUGO UKAZANJE APOSTOLIMA",
            "pars": [
                {
                    "par_ref": "191:5.1",
                    "par_pageref": "",
                    "par_content": "Tomo je proveo osamljen tjedan u brdima oko Maslinske gore. Za to vrijeme je vidio samo Ivana Marka i one koji su boravili u Šimunovoj kući. U sobotu 15. travnja oko devet sati, po njega su došla dva apostola da ga odvedu natrag u njihovo sastajalište u domu Markovih. Tomo je proveo cijeli sutrašnji dan slušajući kazivanja o Učiteljevim ukazanjima, ali je odlučno odbijao vjerovati. Držao je stav da je Petar bio taj koji je naveo apostole da vjeruju da su vidjeli Učitelja. Natanije ga je bezuspješno pokušavao razuvjeriti. Tomina tipična sumnjičavost je u sebi imala određenu emocionalnu tvrdoglavost zajedno sa osjećajem ozlojeđenosti što ih je Isus napustio, i vodila je želji za osamljivanjem koju ni sam Tomo nije u potpunosti shvaćao. On se prvo povukao u osamu od svojih bližnjih - otišao svojim putem - dok je po povratku među apostole nesvjesno zauzeo poziciju neslaganja. Nije se lako predavao; nije volio popuštati. Premda toga nije bio svjestan, uživao je u pažnji koju su mu poklanjali; nesvjesno je osjećao zadovoljstvo u nastojanjima svoje braće da ga razuvjere i obrate. Cijeli tjedan su mu nedostajali i nalazio je veliko zadovoljstvo u pažnji koju su mu neprestano posvećivali."
                },
                {
                    "par_ref": "191:5.2",
                    "par_pageref": "",
                    "par_content": "Objedovali su malo poslije šest, Petar na jednoj a Tomo i Natanije na drugoj strani stola, kada je sumnjičavi apostol rekao: \"Neću vjerovati dok ne vidim Učitelja svojim očima i ne stavim prst svoj u mjesto od čavla{18}.\" I tako su sjedili za stolom i dok su vrata bila čvrsto zaključana i učvršćena zasunom, iznenada se pojavio morontija Učitelj i stao unutar kontura stola neposredno ispred Tome, govoreći:{19}"
                },
                {
                    "par_ref": "191:5.3",
                    "par_pageref": "",
                    "par_content": "\"Mir vama{20}. Cijeli tjedan čekam da vam se ponovo ukažem nakon što se svi okupite da vas još jednom pozovem da idete po svem svijetu propovijedati ovo evanđelje kraljevstva{21}. Ponovo vam govorim: Kao što je mene poslao Otac, tako i ja šaljem vas{22}. Kao što sam ja otkrio Oca, tako ćete i vi otkriti božansku ljubav, ne samo riječima, već u svom svakodnevnom životu. Šaljem vas, ne da volite duše ljudi, nego da volite ljude. Nemojte samo naviještati nebeske radosti, već pokažite u svom svakodnevnom iskustvu ove stvarnosti duha u božanskom životu jer već imate vječni život kao dar Boga po vjeri.Ako imate vjeru, nakon što primite nebesku snagu - Duh Istine - nećete više skrivati svoje svjetlo iza zatvorenih vrata; obznanićete ljubav i milost Boga cijelom čovječanstvu{23}. Iz straha sada pokušavate zatvoriti oči pred činjenicama neugodnog iskustva, ali kada budete kršteni Duhom Istine, možete hrabro i radosno izaći u susret novim iskustvima propovijedajući radosnu vijest vječnog života u Božjem kraljevstvu{24}. Možete ostati ovdje i u Galileji kraće vrijeme dok se oporavite od šoka na prijelazu od lažne sigurnosti autoriteta tradicionalizma u novi poredak autoriteta činjenica, istine i vjere u vrhovne stvarnosti živućeg iskustva{25}. Vaša misija u svijetu počiva na činjenici da sam ja svojim životom obznanio Boga među vama; na istini da ste vi i svi ostali ljudi sinovi Boga; i sastoji se u životu koji ćete živjeti među ljudima - stvarnom i živućem iskustvu ljubavi prema svakoj osobi i službi ljudima onako kako sam vas ja volio i služio vam. Neka vjera otkrije vaše svjetlo svijetu; neka otkrivenje istine otvori oči koje su slijepe od tradicije; neka vaša služba ljubavi djelotvorno uništiti predrasude izazvane neznanjem. Nakon što se prvo primaknete svojim bližnjima u simpatiji razumijevanja i nesebičnoj odanosti, vodićete ih u spasonosnu spoznaju Očeve ljubavi. Židovi su veličali dobrotu; Grci su uzvisili ljepotu; Hindusi propovijedaju odanost; daleki asketi uče štovanje; Rimljani zahtijevaju odanost; ja tražim od mojih učenika život, život nesebične službe vašoj zemaljskoj braći.\""
                },
                {
                    "par_ref": "191:5.4",
                    "par_pageref": "",
                    "par_content": "Kada je Učitelj tako govorio, pogledao je naniže u Tomino lice i rekao: \"A ti, Tomo, koji kažeš da nećeš vjerovati osim ako me ne vidiš i staviš prst u mjesto od čavla na mojim rukama, sad me vidiš i čuješ moje riječi; i premda ne vidiš znakove od čavla na mojim rukama, jer sam se podigao u obličju koje ćeš i sam primiti nakon što napustiš ovaj svijet, a što ćeš reći svojoj braći? Proglasi istinu, jer u svom srcu znaš da si počeo vjerovati dok si tvrdoglavo insistirao na nevjeri{26}. Tomo, ti uvijek moraš tvrdoglavo afirmirati svoje sumnje dok se one već urušavaju. Tomo, ne živi bez vjere nego u vjeri - i ja znam da ćeš vjerovati, i to od sveg srca.\""
                },
                {
                    "par_ref": "191:5.5",
                    "par_pageref": "",
                    "par_content": "Kada je Tomo čuo te riječi, pao je ničice pred morontija Učiteljem i uzviknuo, \"Vjerujem! Moj Gospodine i moj Učitelju!\" Isus je tada rekao Tomi: \"Ti vjeruješ, Tomo, jer me vidiš i čuješ{27}. Blago onima u budućim dobima koji će vjerovati a da nisu vidjeli tjelesnim očima i čuli smrtnim ušima.\""
                },
                {
                    "par_ref": "191:5.6",
                    "par_pageref": "",
                    "par_content": "Nakon ovih riječi, Učiteljevo obličje se pomjerilo blizu pročelja stola i on im se obratio ovim riječima: \"A sada, idite u Galileju gdje ću vam se ponovo ukazati{28}.\" Nakon što je to rekao, on je nestao iz njihovog vidokruga."
                },
                {
                    "par_ref": "191:5.7",
                    "par_pageref": "",
                    "par_content": "Jedanaestorica apostola su sada bili potpuno uvjereni da se Isus podigao od mrtvih i sutradan ujutro su poranili prije zore i krenuli u Galileju."
                }
            ],
            "subsections": [
                "„Blago onima u budućim vjekovima...“"
            ]
        },
        {
            "section_index": 6,
            "section_ref": "191:6",
            "section_title": "6. POJAVA U ALEKSANDRIJI",
            "pars": [
                {
                    "par_ref": "191:6.1",
                    "par_pageref": "",
                    "par_content": "Dok su jedanaestorica apostola bili na putu prema Galileji, otprilike pred kraj njihovog putovanja u utorak 18. travnja oko pola devet uveče, Isus se ukazao pred Rodanom i nekih osamdeset vjernika u Aleksandriji. Ovo je bilo Učiteljevo dvanaesto ukazanje u morontija obličju. Isus se pojavio pred ovim Grcima i Židovima upravo kad jeDavidov glasnik saopćio vijesti o uskrsnuću. Ovaj glasnik, peti po redu u lancu glasnika na liniji između Jeruzalema i Aleksandrije, stigao je u Aleksandriju kasno poslijepodne i nakon što je isporučio svoju poruku Rodanu, odlučili su pozvati vjernike da prime ove tragične vijesti od samog glasnika. Oko osam sati, pred grupu vjernika je stao glasnik po imenu Natanije iz Busirisa i ispričao detalje koje je primio od svog prethodnika u glasničkom lancu.Natanije je završi svoje dirljivo kazivanje ovim riječima: \"David, koji šalje ove vjesti, kaže da je Učitelj najavio svoju smrt i rekao da će uskrsnuti.\" A dok je Natanije još govorio, Učiteljevo se morontija obličje pojavilo pred njima. Kada je Natanije sjeo, Isus je rekao:"
                },
                {
                    "par_ref": "191:6.2",
                    "par_pageref": "",
                    "par_content": "\"Mir vama.To što me Otac poslao da utemeljim u svijetu ne pripada ni jednoj rasi, naciji ili posebnoj skupini učitelja ili propovjednika. Ovo evanđelje o kraljevstvu pripada Židovima i poganima, bogatim i siromašnim, slobodnjacima i služnjevima, muškarcima i ženama, čak i maloj djeci. A vi svi trebate proglasiti ovo evanđelje ljubavi i istine svojim životima koje živite na zemlji.Ljubite jedan drugoga s novom i snažnom ljubavi, kao što sam ja ljubio vas. Služite čovječanstvu s novom i predivnom odanošću, kao što sam ja služio vama. A kada ljudi vide kako ih ljubite i kako im nesebično služite, oni će znati da ste postali sinovi po vjeri kraljevstva nebeskog i slijediće Duh Istine koji vide u vašim životima, do pronalaženja vječnog spasenja.\""
                },
                {
                    "par_ref": "191:6.3",
                    "par_pageref": "",
                    "par_content": "\"Kao što je mene poslao Otac u ovaj svijet, tako sada ja šaljem vas{29}. Pozivam vas sviju da pronesete radosnu vijest onima koji borave u tmini{30}. Ovo evanđelje kraljevstva pripada svima koji u njega vjeruju; ono neće biti povjereno na čuvanje isključivo svećenicima{31}. Uskoro će vam doći Duh Istine koji će vas voditi u svu istinu{32}. Pođite, dakle, po cijelom svijetu propovijedajući ovo evanđelje, a ja sam s vama u sve dane do svršetka svijeta{33}.\""
                },
                {
                    "par_ref": "191:6.4",
                    "par_pageref": "",
                    "par_content": "Kada je tako govorio, Učitelj je nestao pred njihovim očima. Cijelu noć ovi vjernici su prepričavali svoja iskustva kao vjernici kraljevstva i slušali mnoga učenja Rodana i njegovih suradnika. Svi su bili sjedinjeni uvjerovanju da se Isus podigao od mrtvih. Zamislite iznenađenje Davidovog glasnika koji je stigao nakon dva dana s vijestima o uskrsnuću, kad su oni odvratili na njegovu poruku riječima: \"Znamo, mi smo ga vidjeli. Ukazao se pred nama prekjučer.\""
                }
            ]
        }
    ],
    "footnotes": [
        "*Reci Petru*: Mk 16:7.",
        "*Thomasova odsutnost*: Iv 20:24.",
        "*Isus se ukazuje Petru*: Lk 24:34; 1 Kor 15:5a.",
        "*Reci Petru*: Mk 16:7.",
        "*Što je Isus rekao Petru*: Lk 22:31-32.",
        "*Prvi nastup apostolima*: Mk 16:14a; Lk 24:36; Iv 20:19; 1 Kor 15:5b.",
        "*Isus kori apostole*: Mk 16:14b; Lk 24:37-38,44-46.",
        "*Thomas odsutan*: Iv 20:24.",
        "*Ljubi sve ljude kao što ih Isus ljubi*: Iv 13:34.",
        "*Svjetlo u duhovnoj tami*: Iz 9:2; Mt 4:16; Lk 1:79; Iv 3:19-21; Iv 8:12; Iv 12:36; Dj 26:18.",
        "*Djeca svjetlosti*: Lk 16:8; Iv 12:36; Ef 5:8; 1 Sol 5:5.",
        "*Volite se*: Lev 19:18.34; Mt 5:43,44; Mt 19:19b; Mt 22:35; Mk 12:31,33; Lk 10:27; Iv 13:34-35; Iv 15:12,17; Rim 13:8-10; Gal 5:13-14; 1 Sol 4:9; Jak 2:8; 1 Pt 1:22; 1 Iv 3:11,23; 1 Iv 4:7,11-12,21; 2 Iv 1:5.",
        "*Kućanstvo vjere*: Gal 6:10.",
        "*Velika provizija*: Mt 24:14; Mt 28:19-20a; Mk 13:10; Mk 16:15; Lk 24:47; Iv 17:18; Dj 1:8b.",
        "*Mudro odaberite metodu*: Mt 10:16.",
        "*Besplatno ste dobili evanđelje, besplatno dajte*: Mt 10:8.",
        "*Uvijek sam s tobom*: Mt 28:20.",
        "*Mir svoj ostavljam vam*: Iv 14:27.",
        "*Thomasove sumnje*: Iv 20:25-26.",
        "*Isusa vide svi apostoli*: 1 Kor 15:7b.",
        "*Mir s tobom*: Iv 20:21a.",
        "*Velika provizija*: Mt 24:14; Mt 28:19-20a; Mk 13:10; Mk 16:15; Lk 24:47; Iv 17:18; Dj 1:8b.",
        "*Dakle, šaljem ti*: Iv 17:18; Iv 20:21b.",
        "*Kad Duh dođe*: Dj 2:1-4.",
        "*Kršteni Duhom Istine*: Dj 1:5.",
        "*Ostani ovdje*: Lk 24:49.",
        "*Isus Tomi*: Iv 20:27.",
        "*Od Tome do Isusa*: Iv 20:28-29.",
        "*Idi u Galileju*: Mt 26:32; Mt 28:7,10; Mk 14:28; Mk 16:7.",
        "*Dakle, šaljem ti*: Iv 17:18; Iv 20:21b.",
        "*Velika provizija*: Mt 24:14; Mt 28:19,20a; Mk 13:10; Mk 16:15; Lk 24:47; Iv 17:18; Dj 1:8b.",
        "*Evanđelje Kraljevstva*: Mt 1:14-15; Mt 4:23; Mt 9:35; Mt 24:14.",
        "*Duh Istine*: Ez 11:19; Ez 18:31; Ez 36:26-27; Jl 2:28-29; Lk 24:49; Iv 7:39; Iv 14:16-18,23,26; Iv 15:4,26; Iv 16:7-8,13-14; Iv 17:21-23; Dj 1:5,8a; Dj 2:1-4,16-18; Dj 2:33; 2 Kor 13:5; Gal 2:20; Gal 4:6; Ef 1:13; Ef 4:30; 1 Iv 4:12-15.",
        "*Uvijek sam s tobom*: Mt 28:20b."
    ],
    "paper_title": "POGLAVLJE 191 :  UKAZANJA APOSTOLIMA I DRUGIMGLAVARIMA",
    "author": "Komisija za Midwayere"
}