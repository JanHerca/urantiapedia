{
    "paper_index": 45,
    "sections": [
        {
            "section_index": 0,
            "section_ref": "45:0",
            "pars": [
                {
                    "par_ref": "45:0.1",
                    "par_pageref": "",
                    "par_content": "ADMINISTRATIVNO središte Satanije sastoji se od klastera arhitektonskih sfera, pedeset sedam po broju - samog Jeruzema, sedam glavnih satelita i četrdeset devet sporednjih satelita. Jeruzem, sustavno sjedište, je gotovo stotinu puta veći od Urantije, iako je njegova gravitacija malo manja. Jeruzemski glavni sateliti su sedam prijelaznih svjetova, od kojih je svaki oko deset puta veći od Urantije, a sedam sporednjih satelita tih prijelaznih sfera su veličine Urantije."
                },
                {
                    "par_ref": "45:0.2",
                    "par_pageref": "",
                    "par_content": "Sedam prebivališnih svjetova su na sedam sporednjih satelita prijelaznog svijeta broja jedan."
                },
                {
                    "par_ref": "45:0.3",
                    "par_pageref": "",
                    "par_content": "Cijeli taj sustav od pedeset sedam arhitektonskih svjetova je neovisno osvijetljen, grijan, zalijevan i opskrbljen energijom koju koordiniraju Satanijski Centri Snage i Glavni Fizički Kontrolori u skladu s utvrđenom tehnikom fizičke organizacije i uređenja tih posebno stvorenih sfera. Njih također fizički zbrinjavaju i na druge načine održavaju spornagije, domaća bića ovih sfera."
                }
            ]
        },
        {
            "section_index": 1,
            "section_ref": "45:1",
            "section_title": "1. SVJETOVI PRIJELAZNE KULTURE",
            "pars": [
                {
                    "par_ref": "45:1.1",
                    "par_pageref": "",
                    "par_content": "Sedam glavnih svjetova u orbiti oko Jeruzema općenito su poznati kao sfere prijelazne kulture. Njihovi vladari se mijenjaju s vremena na vrijeme u skladu s odlukama Jeruzemskog vrhovnog izvršnog vijeća. Te sfere su numerirane i imenovane na sljedeći način:"
                },
                {
                    "par_ref": "45:1.2",
                    "par_pageref": "",
                    "par_content": "*Broj 1. Finalistički Svijet. *To je sjedište zbora finalista lokalnog sustava koje je okruženo primajućim svjetovima, sedam prebivališnih svjetova, koji su u potpunosti posvećeni shemi smrtnog uzašašća. Finalistički svijet je dostupan stanovnicima svih sedam prebivališnih svjetova. Prijevozni serafimi prevoze uzlazne ličnosti naprijed i natrag pri ovim hodočašćima koja su dizajnirana u cilju njegovanja vaše vjere u konačnu sudbinu prijelaznih smrtnika. Iako finalisti i njihove građevine obično nisu vidljive morontija viziji, bit ćete više nego oduševljeni kad vam s vremena na vrijeme energetskitransformatori i Morontija Nadzornici Snage omoguće da na trenutak vidite ove visoke ličnosti duha koje su već završile proces Rajskog uzašašća i koje su se vratile na same one svjetove na kojima su započeli ovo dugo putovanje, kao zalog sigurnosti da i vi sami možete dovršiti ovaj ogromni pothvat. Svi koji prolaze kroz prebivališne svjetove idu na sfere finalista najmanje jednom godišnje na ove zborove na kojima imaju priliku vidjeti finaliste."
                },
                {
                    "par_ref": "45:1.3",
                    "par_pageref": "",
                    "par_content": "*Broj 2. MorontijaSvjet.* Ovaj planet je sjedište nadzornika morontija života i okružen je sa sedam sfera na kojima šefovi morontija obuke treniraju svoje suradnike i pomagače, morontija bića kao i uzlazne smrtnike."
                },
                {
                    "par_ref": "45:1.4",
                    "par_pageref": "",
                    "par_content": "U prolazu kroz sedam prebivališnih svjetova, također ćete napredovati kroz ove kulturne i društvene sfere sve većeg morontija kontakta. Kad budete napredovali od prvog do drugog prebivališnog svijeta, postat ćete kvalificirani za primanje dozvole za posjetu prijelaznog sjedišta broj dva, morontija svijeta, i tako dalje. A kad budete prisutni na bilo kojem od tih šest kulturnih sfera, možete, na poziv, posjetiti i promatrati bilo koji od sedam okolnih svjetova povezanih grupnih aktivnosti."
                },
                {
                    "par_ref": "45:1.5",
                    "par_pageref": "",
                    "par_content": "*Broj 3. Anđeoski Svjet.* To je sjedište serafimskog mnoštva koje se bavi aktivnostima sustava, a okruženo je sa sedam svjetova anđeoske obuke i nastave. To su serafske društvene sfere."
                },
                {
                    "par_ref": "45:1.6",
                    "par_pageref": "",
                    "par_content": "*Broj 4. SvjetSuperanđela.* Ovo područje je Satanijski dom Sjajnih Večernjih Zvijezda i velikog mnoštva njima ravnih i približno ravnih bića. Sedam satelita ovog svijeta su dodijeljeni za sedam glavnih skupina ovih neimenovanih nebeskih bića."
                },
                {
                    "par_ref": "45:1.7",
                    "par_pageref": "",
                    "par_content": "*Broj 5. Svijet Sinova.* Ovaj planet je sjedište božanskih Sinova svih redova, uključujući sinove potrojstveljenja stvorenja. Okolnih sedam svjetova su posvećeni određenim pojedinim grupacijama ovih božanski povezanih sinova."
                },
                {
                    "par_ref": "45:1.8",
                    "par_pageref": "",
                    "par_content": "*Broj 6. Svijet Duha. *Ova sfera služi kao sustav za sastanak visokih ličnosti Beskonačnog Duha. Njegovih sedam okolnih satelita su dodijeljeni pojedinim skupinama tih različitih redova. No, na prijelaznom svijetu broj šest nema zastupanja Duha, niti se takva prisutnost može naći na glavnim centrima sustava; Božanska Služiteljica Salvingtona je svugdje u Nebadonu."
                },
                {
                    "par_ref": "45:1.9",
                    "par_pageref": "",
                    "par_content": "*Broj 7. Svjet Oca.* To je tiha sfera sustava. Tu nije smještena niti jedna skupina bića. Veliki hram svjetlosti zauzima središnje mjesto, ali nitko se ne može razabrati u njemu. Sva bića sa svih svjetova sustava su dobrodošli štovatelji."
                },
                {
                    "par_ref": "45:1.10",
                    "par_pageref": "",
                    "par_content": "Sedam satelita koji okružuju Očev svijet različito se koriste u različitim sustavima. U Sataniji se sada koriste kao zatočeničke sfere za internirane skupine koje su prišle Luciferovoj pobuni. Sjedište zviježđa, Edentija, nema analogne zatvorske svjetove; nekoliko serafima i kerubina koji su prišli pobunjenicima u Sataniji su odavno zatvoreni na ovim izolacijskim svjetovima Jeruzema."
                },
                {
                    "par_ref": "45:1.11",
                    "par_pageref": "",
                    "par_content": "Kao došljak na sedmom prebivališnom svijetu, imate pristup sedmom prijelaznom svijetu, sferi Oca Svih, a također vam je dopušteno da posjetite Satanijske zatvorske svjetove koji okružuju ovu planetu na kojoj su sada zatočeni Lucifer i većina tih osoba koje su ga slijedile u pobuni protiv Mihaela. I taj će tužni spektakl koji je vidljiv tijekom ovih posljednjih nekoliko vjekova i dalje služiti kao svečano upozorenje cijelom Nebadonu sve dok Stari Dani ne donesu presudu o grijehu Lucifera i njegovih palih suradnika koji su odbili spasenje koje im je ponudio Mihael, njihov svemirski Otac."
                }
            ]
        },
        {
            "section_index": 2,
            "section_ref": "45:2",
            "section_title": "2. SUSTAVNI SUVEREN",
            "pars": [
                {
                    "par_ref": "45:2.1",
                    "par_pageref": "",
                    "par_content": "Glavni izvršni direktor lokalnog sustava naseljenih svjetova je primarni Sin Lanonandek, Sustavni Suveren. U našem lokalnom svemiru ovim vladarima su povjerene velike izvršne ovlasti, neobične osobne povlastice. Nisu svi svemiri, čak i u Orvontonu, tako organizirani da dopuštaju Sustavnim Suverenima takvo neuobičajeno prakticiranje širokih ovlasti po osobnom nahođenju u poslovima sustava. No, u cijeloj povijesti Nebadona ovi nesputani rukovoditelji su pokazali nelojalnost samo tri puta. Luciferova pobuna u sustavu Satanije bila je posljednja i najraširenija od svih."
                },
                {
                    "par_ref": "45:2.2",
                    "par_pageref": "",
                    "par_content": "U Sataniji, čak i nakon tog katastrofalnog prevrata, apsolutno nisu napravljene nikakve promjene u tehnici sustavne administracije. Sustavni Sureven koji je trenutno na vlasti posjeduje svu moć i prakticira svu vlast koju je imao i njegov nedostojni prethodnik, osim za određena pitanja koja su sada pod nadzorom Očeva Zviježđa koja Stari Dani još uvijek nisu u potpunosti vratili u nadležnost Lanaforga, Luciferovog nasljednika."
                },
                {
                    "par_ref": "45:2.3",
                    "par_pageref": "",
                    "par_content": "Ovaj voditelj Satanije je milostiv i briljantan vladar, suveren koji je testiran u pobuni. Kad je služio kao pomoćnik Sustavnog Suverena, Lanaforg je ostao vjeran Mihaelu u ranijem prevratu u svemiru Nebadonu. Ovaj moćni i sjajni Gospodar Satanije je iskušan i testiran kao administrator. U vrijeme druge sustavne pobune u Nebadonu, kada se Sustavni Suveren spotaknuo i pao u tamu, Lanaforg, prvi pomoćnik zabludjela vladara, zauzeo je uzde vlasti i tako provodio poslove sustava da je zahvaljujući tome izgubljen relativno mali broj ličnosti bilo na sjedištu svjetova ili na naseljenim planetima tog nesretnog sustava. Lanaforg se ističe time da je on jedini primarni Sin Lanonandek u cijelom Nebadonu koji je tako odano funkcionirao u službi Mihaela i u samom prisustvu pada svoga brata koji je imao viši autoritet i rang. Lanaforg vjerojatno neće biti uklonjen iz Jeruzema dok se svi rezultati bivše ludosti ne prevladaju i sve posljedice pobune ne uklone iz Satanije."
                },
                {
                    "par_ref": "45:2.4",
                    "par_pageref": "",
                    "par_content": "Iako svi poslovi izoliranih svjetova Satanije nisu vraćeni u njegovu nadležnost, Lanaforg ukazuje veliko zanimanje za njihovu dobrobit, a on je i čest posjetitelj na Urantiji. Kao i u ostalim i normalnim sustavima, Suveren predsjedava nad sustavnim zborom svjetskih vladara, Planetarnih Kneževa i općih rezidentnih upravitelja izoliranih svjetova. Ovo planetarno vijeće sastaje se s vremena na vrijeme na sjedištu sustava - \"Kad dođu sinovi Božji zajedno{0}.\""
                },
                {
                    "par_ref": "45:2.5",
                    "par_pageref": "",
                    "par_content": "Jednom tjedno, svakih deset dana Jeruzema, Suveren drži sastanke s nekom odabranom skupinom iz raznih redova osoba koje imaju prebivalište na središnjem svijetu. To su šarmantni neformalni trenuci na Jeruzemu koji su u isto vrijeme nezaboravne prigode. Na Jeruzemu vlada krajnje bratstvo između svih različitih redova bića i između svake od tih skupina i Sustavnog Suverena."
                },
                {
                    "par_ref": "45:2.6",
                    "par_pageref": "",
                    "par_content": "Ovi jedinstveni skupovi događaju se na staklenom moru, prostranom sastajalištu glavnog sjedišta sustava. Ovo su čisto društvene i duhovne prilike; tu se ne raspravlja ništa se ne odnosi na planetarnu upravu ili uzlazni plan. Uzlazni smrtnici se ovom prilikom okupljaju jednostavno radi uživanja i upoznavanja svojih kolega iz Jeruzema. One skupine koje Suveren ne pozove na ove prijatne skupove, provode ove tjedne u druženju na svojim sjedištima."
                }
            ]
        },
        {
            "section_index": 3,
            "section_ref": "45:3",
            "section_title": "3. SUSTAVNA VLADA",
            "pars": [
                {
                    "par_ref": "45:3.1",
                    "par_pageref": "",
                    "par_content": "Glavnog izvršnog direktora lokalnog sustava, Sustavnog Suverena, uvijek podržavaju dva ili tri Sina Lanonandeka koji funkcioniraju kao njegov prvi i drugi pomoćnik. No, u ovom trenutku sustavom Satanije upravlja osoblje od sedam Lanonandeka:"
                },
                {
                    "par_ref": "45:3.2",
                    "par_pageref": "",
                    "par_content": "1. *Sustavni Suveren -* Lanaforg, broj 2.709 iz primarnog reda i nasljednik otpadnika Lucifera"
                },
                {
                    "par_ref": "45:3.3",
                    "par_pageref": "",
                    "par_content": "2. *Prvi pomoćni Suveren* - Mansurotija, broj 17.841 iz trećeg reda Lanonandeka. On je poslan u Sataniju sa Lanaforgom."
                },
                {
                    "par_ref": "45:3.4",
                    "par_pageref": "",
                    "par_content": "3. *Drugi pomoćni Suveren* - Sadib, broj 271.402 iz trećeg reda. Sadib je također došao u Sataniju sa Lanaforgom."
                },
                {
                    "par_ref": "45:3.5",
                    "par_pageref": "",
                    "par_content": "4. *Čuvar sustava* - Holdant, broj 19 iz trećeg zbora, nositelj i upravitelj svih interniranih duhova iznad reda smrtnog postojanja. Holdant je isto tako došao u Sataniju sa Lanaforgom."
                },
                {
                    "par_ref": "45:3.6",
                    "par_pageref": "",
                    "par_content": "5. *Sustavni snimač* - Vilton, tajnik Lanonandeške službe u Sataniji, broj 374 iz trećeg reda. Vilton je bio član izvorne Lanaforgove skupine."
                },
                {
                    "par_ref": "45:3.7",
                    "par_pageref": "",
                    "par_content": "6. *Direktor darivanja* - Fortant, broj 319.847 iz rezervi sekundarnih Lanonandeka i privremeni direktor svih kozmičkih aktivnosti prenesenih na Jeruzem nakon Mihaelovog darivanja na Urantiji. Fortant je vezan za osoblje Lanaforga prije tisuću devet stotina godina prema Urantija vremenu."
                },
                {
                    "par_ref": "45:3.8",
                    "par_pageref": "",
                    "par_content": "7. *Visoki savjetnik* - Hanavard, broj 67 iz primarnih Sinova Lanonandeka i član visokog zbora kozmičkih savjetnika i koordinatora. On djeluje kao predsjedatelj izvršnog vijeća Satanije. Hanavard je dvanaesti iz ovog reda koji služi na Jeruzemu od Luciferove pobune."
                },
                {
                    "par_ref": "45:3.9",
                    "par_pageref": "",
                    "par_content": "Ova izvršna skupina od sedam Lanonandeka predstavlja proširenu vanrednu administraciju koja je sazvana radi problema prouzrokovanih Luciferovom pobunom. Na Jeruzemu postoje samo manji sudovi budući da je ovaj sustav administrativna a ne pravosudna jedinica, ali Lanonandeška administracija uživa podršku izvršnog vijeća Jeruzema, vrhovnog savjetodavnog tijela Satanije.Ovo vijeće se sastoji od dvanaest članova, a to su:"
                },
                {
                    "par_ref": "45:3.10",
                    "par_pageref": "",
                    "par_content": "1. Hanavard, predsjednik Lanonandeka."
                },
                {
                    "par_ref": "45:3.11",
                    "par_pageref": "",
                    "par_content": "2. Lanaforg, Sustavni Suveren."
                },
                {
                    "par_ref": "45:3.12",
                    "par_pageref": "",
                    "par_content": "3. Mansurotija, prvi pomoćni Suveren."
                },
                {
                    "par_ref": "45:3.13",
                    "par_pageref": "",
                    "par_content": "4. Šef SatanijskihMelkizedeka."
                },
                {
                    "par_ref": "45:3.14",
                    "par_pageref": "",
                    "par_content": "5. Vršitelj dužnosti ravnatelja Satanijskih Nositelja Života."
                },
                {
                    "par_ref": "45:3.15",
                    "par_pageref": "",
                    "par_content": "6. Šef Satanijskih finalista."
                },
                {
                    "par_ref": "45:3.16",
                    "par_pageref": "",
                    "par_content": "7. Izvorni Adam Satanije, nadzorni voditelj Materijalnih Sinova."
                },
                {
                    "par_ref": "45:3.17",
                    "par_pageref": "",
                    "par_content": "8. Ravnatelj Satanijskogserafimskog mnoštva."
                },
                {
                    "par_ref": "45:3.18",
                    "par_pageref": "",
                    "par_content": "9. Šef Satanijskih fizičkih kontrolora."
                },
                {
                    "par_ref": "45:3.19",
                    "par_pageref": "",
                    "par_content": "10. Ravnatelj sustava Morontija Nadzornika Snage."
                },
                {
                    "par_ref": "45:3.20",
                    "par_pageref": "",
                    "par_content": "11. Vršilac dužnosti ravnatelja srednjih bića sustava."
                },
                {
                    "par_ref": "45:3.21",
                    "par_pageref": "",
                    "par_content": "12. Djelujući voditelj zbora uzlaznih smrtnika."
                },
                {
                    "par_ref": "45:3.22",
                    "par_pageref": "",
                    "par_content": "Ovo vijeće periodično odabire tri člana koji predstavljaju lokalni sustav na vrhovnom vijeću u sjedištu svemira, ali ovo predstavljanje je obustavljeno zbog pobune. Satanija sada ima promatrača u sjedištu lokalnog svemira, ali poslije darivanju Mihaela sustav je nastavio izbor deset članova u Edentijino zakonodavno tijelo."
                }
            ]
        },
        {
            "section_index": 4,
            "section_ref": "45:4",
            "section_title": "4. DVADESET ČETRI SAVJETNIKA",
            "pars": [
                {
                    "par_ref": "45:4.1",
                    "par_pageref": "",
                    "par_content": "U središtu sedam anđeoskih stambenih krugova na Jeruzemu se nalazi sjedište savjetodavnog vijeća Urantije, sa dvadeset i četiri savjetnika. Ivan, autor Otkrivenja, ih naziva dvadeset i četiri starca: \"A oko prijestolja dvadeset i četiri mjesta, a na sjedalima dvadeset i četiri starca obučena u bijele haljine{1}{2}.\" Prijestolje u središtu ove skupine je sudsko sjedište predsjednika arhanđela, prijestolje prozivke prilikom uskrsnuća milosrđa i pravde za sva bića Satanije. Ova sudsko sjedalo je uvijek bilo na Jeruzemu, ali dvadeset i četiri okolna sjedala su postavljena na položaje prije više od tisuću devet stotina godina, ubrzo nakon što je Krist Mihael uzdignut na poziciju punog suvereniteta nad Nebadonom. Ova dvadeset četri savjetnika su njegovi osobni agenti na Jeruzemu, koji imaju ovlasti za zastupanje Glavnog Sina u svim pitanjima koja se tiču spiska prozivke u Sataniji i u mnogim drugim fazama u shemi smrtničkog uspona na izoliranim svjetovima sustava. Oni su određeni agenti za izvršavanje posebnih zahtjeva Gabrijela i specijalnih mandata Mihaela."
                },
                {
                    "par_ref": "45:4.2",
                    "par_pageref": "",
                    "par_content": "Ta dvadeset i četiri savjetnika su regrutirani iz osam rasa Urantije, a posljednji iz ove skupine okupili su se prilikom prozivke uskrsnuća koju je Mihael zvao prije tisuću devet stotina godina. To savjetodavno vijeće Urantije se sastoji od sljedećih članova u koje ulaze:"
                },
                {
                    "par_ref": "45:4.3",
                    "par_pageref": "",
                    "par_content": "1. *Onagar*, veliki učitelj iz dobi prije-Planetarnog Kneza, koji je usmjeravao svoje drugove u obožavanju \"Darivatelja Daha{3}.\""
                },
                {
                    "par_ref": "45:4.4",
                    "par_pageref": "",
                    "par_content": "2. *Mansant*, veliki učitelj iz dobi post-Planetarnog Kneza na Urantiji, koji je uputio svoje bližnje na štovanje \"Velikog Svjetla{4}.\""
                },
                {
                    "par_ref": "45:4.5",
                    "par_pageref": "",
                    "par_content": "3. *Onamonalonton,* pradavni vođa crvene rase i onaj koji je usmjeravao ovu rasu od obožavanja mnogih bogova na štovanje \"Velikog Duha{5}.\""
                },
                {
                    "par_ref": "45:4.6",
                    "par_pageref": "",
                    "par_content": "4. *Orlandof*, princ plave rase i njihov vođa u priznavanju božanstva \"Vrhovnog Poglavara{6}.\""
                },
                {
                    "par_ref": "45:4.7",
                    "par_pageref": "",
                    "par_content": "5. *Porshunta,* prorok izumrle narančaste rase i lider ovog naroda u obožavanju \"Velikog Učitelja{7}.\""
                },
                {
                    "par_ref": "45:4.8",
                    "par_pageref": "",
                    "par_content": "6. *Singlangton*, prvi pripadnik žute rase koji je poučavao i vodio svoj narod u štovanje “Jedne Istine\" umjesto mnogih{8}. Prije više tisuća godina žuta rasa je znala za jednog Boga{9}."
                },
                {
                    "par_ref": "45:4.9",
                    "par_pageref": "",
                    "par_content": "7. *Fantad,* koji je isporučio zelenu rasu iz mraka i njihov vođa u obožavanju \"Jednog Izvora Života{10}.\""
                },
                {
                    "par_ref": "45:4.10",
                    "par_pageref": "",
                    "par_content": "8. *Orvonon*, prosvjetitelj indigo rasa i njihov lider u nekadašnjoj službi \"Bogu Bogova{11}.\""
                },
                {
                    "par_ref": "45:4.11",
                    "par_pageref": "",
                    "par_content": "9. *Adam*, diskreditiran ali rehabilitiran planetarni otac Urantije, Materijalni Sin Božji, koji je sveden na smrtno obličije, ali koji je preživio smrt i nakon toga bio povišen na ovaj položaj uredbom Mihaela."
                },
                {
                    "par_ref": "45:4.12",
                    "par_pageref": "",
                    "par_content": "10. *Eva*, majka ljubičaste rase Urantije, koja je pretrpijela kaznu neuspjeha sa svojim drugom i koja je rehabilitirana s njim i postavljena na službu sa ovom skupinom preživjelih smrtnika."
                },
                {
                    "par_ref": "45:4.13",
                    "par_pageref": "",
                    "par_content": "11. *Henok*, prvi smrtnik Urantije koji je spojen sa Misaonim Ispravljačem tijekom smrtnog života u tijelu{12}."
                },
                {
                    "par_ref": "45:4.14",
                    "par_pageref": "",
                    "par_content": "12. *Mojsije*,emancipator ostataka izmiješane ljubičaste rase i pokretač obnove štovanja Oca Svih pod nazivom \"Boga Izraela{13}.\""
                },
                {
                    "par_ref": "45:4.15",
                    "par_pageref": "",
                    "par_content": "13. *Ilija*, prevedena duša briljantnog duhovnog postignuća tijekom dobi post-Materijalnog Sina{14}."
                },
                {
                    "par_ref": "45:4.16",
                    "par_pageref": "",
                    "par_content": "14. *MakiventaMelkizedek,* jedini Sin iz ovog reda koji je sebe darovao rasama Urantije{15}. Dok je još bio numeriran kao Melkizedek, on je postao \"zauvijek službenik Svevišnjih,\" zauvijek sprovodeći dužnosti službe smrtnog uzlaznika nakon što je boravio na Urantiji u smrtnom obličju u Salemu u vrijeme Abrahama. Taj Melkizedek u posljednje vrijeme je proglašen zamjenikom Planetarnog Kneza Urantije sa sjedištem na Jeruzemu i sa ovlastima da djeluje u ime Mihaela, koji je zapravo Planetarni Knez svijeta na kojemu je doživio svoje zadnje darivanje u ljudskom obliku. Bez obzira na to, Urantiju još uvijek nadziru uzastopni rezidentni guverneri koji ulaze u sastav dvadeset i četiri savjetnika."
                },
                {
                    "par_ref": "45:4.17",
                    "par_pageref": "",
                    "par_content": "15. *Ivan Krstitelj,* preteča Mihaelove misije na Urantiji i u tijelu, rođak Sina Čovječjega{16}."
                },
                {
                    "par_ref": "45:4.18",
                    "par_pageref": "",
                    "par_content": "16. *1-2-3 Prvi,* vođa vjernih srednjih bića u službi Gabrijela u vrijeme Kaligastijine izdaje, uzdignut na tom položaju od Mihaela ubrzo nakon njegovog ulaska na bezuvjetni suverenitet."
                },
                {
                    "par_ref": "45:4.19",
                    "par_pageref": "",
                    "par_content": "Te odabrane osobe izuzete su od režima uzašašća za sada, na Gabriela zahtjev, a mi nemamo pojma koliko oni mogu služiti u tom svojstvu."
                },
                {
                    "par_ref": "45:4.20",
                    "par_pageref": "",
                    "par_content": "Sjedala sa brojevima 17, 18, 19 i 20 nisu stalno zauzeta. Ona su privremeno nadomještena sa osobama uz jednoglasni pristanak svih šesnaest stalnih članova, a ostaju otvorena za kasnije zadatke uzlaznih smrtnika iz suvremene dobi koja je nastupila nakon darivanja Sina na Urantiji."
                },
                {
                    "par_ref": "45:4.21",
                    "par_pageref": "",
                    "par_content": "Brojevi 21, 22, 23 i 24 su isto tako privremeno popunjeni, a održavaju se u pričuvi za druge velike učitelje, za naknadne naraštaje koji će nesumnjivo slijediti današnje doba. Ere Sudbenih Sinova i Sinova Učitelja u dobi svjetla i života treba predvidjeti na Urantiji, bez obzira na neočekivane posjete božanskih Sinova koje se mogu a ne moraju dogoditi."
                }
            ]
        },
        {
            "section_index": 5,
            "section_ref": "45:5",
            "section_title": "5. MATERIJALNI SINOVI",
            "pars": [
                {
                    "par_ref": "45:5.1",
                    "par_pageref": "",
                    "par_content": "Velike podjele nebeskog života imaju svoje sjedište i goleme rezervate na Jeruzemu, uključujući razne redove božanskih sinova, visokih duhova, superanđela, anđela i srednjih bića. Središnje prebivalište u ovom prekrasnom sektoru je glavni hram Materijalnih Sinova."
                },
                {
                    "par_ref": "45:5.2",
                    "par_pageref": "",
                    "par_content": "Domena Adama je središte atrakcije za sve nove pristiglice na Jeruzemu. To je ogroman prostor koji se sastoji od tisuću centara, iako svaka obitelj Materijalnih Sinova i Kćeri živi na vlastitom imanju do trenutka odlaska njegovih članova u službu na evolucijskim svjetovima prostora ili do početka njihove karijere Rajskog uzašašća."
                },
                {
                    "par_ref": "45:5.3",
                    "par_pageref": "",
                    "par_content": "Ovi Materijalni Sinovi su najviša vrsta spolno reproducirajućih bića koja se mogu naći na područjima obuke u razvojnim svemirima. I oni su stvarno materijalni; čak i Planetarni Adami i Eve su jasno vidljivi smrtnicima naseljenih svjetova. Ovi Materijalni Sinovi su posljednja i fizička karika u lancu osoba koje se protežu od božanstva i savršenstva pa niže prema čovječanstvu i materijalnom postojanju. Ovi Sinovi osiguravaju da naseljeni svjetovi prime osobu s kojom mogu biti u uzajamnom kontaktu između nevidljivog Planetarnog Kneza i materijalnih stvorenja."
                },
                {
                    "par_ref": "45:5.4",
                    "par_pageref": "",
                    "par_content": "Na posljednjoj tisućljetnoj registraciji na Salvingtonu zabilježeno je u Nebadonu 161.432.840 Materijalnih Sinova i Kćeri sa statusom državljana na lokalnim metropolama sustava. Broj materijalnih Sinova varira u različitim sustavima, a njihov broj se stalno povećana prirodnom reprodukcijom. U ostvarivanju svojih reproduktivnih funkcija nisu vođeni u cijelosti sa osobnim željama dodirnih ličnosti nego visokih upravljačkih tijela i savjetodavnih vijeća."
                },
                {
                    "par_ref": "45:5.5",
                    "par_pageref": "",
                    "par_content": "Ovi Materijalni Sinovi i Kćeri su stalni stanovnici Jeruzema i njezinih povezanih svjetova. Oni zauzimaju ogromne posjede na Jeruzemu i sudjeluju slobodno u lokalnom upravljanju središnjom sferom, administriranjem u gotovo svim rutinskim poslovima uz pomoć srednjih i uzlaznih bića."
                },
                {
                    "par_ref": "45:5.6",
                    "par_pageref": "",
                    "par_content": "Na Jeruzemu je ovim reprodukcijskim Sinovima dopušteno eksperimentirati s idealima samouprave po običaju Melkizedeka, a oni postižu vrlo visoki tip društva. Viši redovi sinova zadržavaju pravo na veto u svojim svjetovima, ali u gotovo svakom pogledu JeruzemskiAdamiti se sami reguliraju općim pravom glasa i predstavničkom vlasti. Oni se nadaju da će u nekoj budućoj dobi primiti gotovo potpunu autonomiju."
                },
                {
                    "par_ref": "45:5.7",
                    "par_pageref": "",
                    "par_content": "Karakter službe Materijalnih Sinova uveliko ovisi o njihovoj dobi. Dok oni ne ispunjavaju uvjete za upis na Melkizedeška Sveučilišta na Salvingtonu - kako ulaze u materijalna bića i obično su ograničeni na određene planete - no ipak, Melkizedeci održavaju moćna nastavnička osoblja na sjedištima svakog sustava za pouku mlađih generacija Materijalnih Sinova. Obrazovni i duhovni sustavi obuke koji su predviđeni za razvoj mlađih Materijalnih Sinova i Kćeri su vrhunac savršenstva u opsegu, tehnici i praktičnosti."
                }
            ]
        },
        {
            "section_index": 6,
            "section_ref": "45:6",
            "section_title": "6. ADAMIČKO USAVRŠAVANJE UZLAZNIH",
            "pars": [
                {
                    "par_ref": "45:6.1",
                    "par_pageref": "",
                    "par_content": "Materijalni Sinovi i Kćeri, zajedno sa svojom djecom, predstavljaju zanimljive spektakle koji uvijek bude znatiželju i intrigiraju pozornost svih uzlaznih smrtnika.Oni su toliko slični vašim materijalnim seksualnim rasama da uzajamno nalazite mnogo obostranih interesa koji okupiraju vaše misli i dominiraju periodima vaših bratskih susreta."
                },
                {
                    "par_ref": "45:6.2",
                    "par_pageref": "",
                    "par_content": "Preživjeli smrtnici provode većinu svog slobodnog vremena na glavnom sustavu u promatranju i proučavanju životnih navika i ponašanja tih superiornih polufizičkih seksualnih bića, jer su ti građani Jeruzema neposredni pokrovitelji i mentori preživjelih smrtnika i vremenom oni postižu državljanstvo na sjedištu svijeta dok ne dobiju dozvolu za Edentiju."
                },
                {
                    "par_ref": "45:6.3",
                    "par_pageref": "",
                    "par_content": "Na sedam prebivališnih svjetova uzlazni smrtnici imaju dovoljno prilike za kompenzaciju bilo kojeg i svih iskustava kojih su bili lišeni u svojim svjetovima podrijetla, bilo zbog nasljedstva, okoliša ili nesretnim prijevremenim prekidom karijere u tijelu. To je u svakom smislu istina, osim u smrtnom seksualnom životu i njegovom popratnom usklađenju. Tisuće smrtnika dolaze na prebivališne svjetove a da nisu imali priliku osobito uživati u disciplinama koje proizlaze iz prilično prosječnih seksualnih odnosa na svojim domaćim sferama. Iskustvo življenja na prebivališnim svjetovima pruža vrlo malo prilike za kompenzaciju tog vrlo osobnog gubitka. Sex iskustvo u fizičkom smislu pripada u prošlost tih uzlaznih smrtnika, ali u uskoj suradnji s Materijalnim Sinovima i Kćeri, pojedinačno i kao članovi njihovih obitelji, tim seks-manjkavim smrtnicima je omogućeno nadoknađivanje društvenih, intelektualnih, emocionalnih i duhovnih aspekata njihovog nedostatka. Tako svi ti ljudi koje su okolnosti ili loša prosudba lišili dobrobiti povoljnog seksualnog udruživanja na evolucijskim svjetovima, ovdje na glavnim sjedištima sustava imaju punu priliku za stjecanje bitnog smrtnog iskustva u bliskosti i ljubavi zajedno sa uzvišenim Adamičkim seksualnim stvorenjima koja imaju trajna prebivališta na glavnim sustavima."
                },
                {
                    "par_ref": "45:6.4",
                    "par_pageref": "",
                    "par_content": "Nema preživjelih smrtnika, srednjih bića ili serafima koji se mogu uzdići na Raj, postići Oca i ući u Korpus Finalista bez da su prošli kroz to uzvišeno iskustvo roditeljskog odnosa i podizanja evolutivnog djeteta na svjetovima ili nekog drugog analognog ili ekvivalentnog iskustva. Odnos djeteta i roditelja je od temeljne važnosti za bitne koncepte Oca Svih i njegove kozmičke djece. Stoga su takva iskustva postala neophodna za iskustveno obrazovanje svih uzlaznih."
                },
                {
                    "par_ref": "45:6.5",
                    "par_pageref": "",
                    "par_content": "Uzlazna srednja bića i evolucijski serafimi moraju proći kroz to iskustvo roditeljstva u suradnji s Materijalnim Sinovima i Kćerima u sjedištu sustava. Stoga takvi nereproducirajući uzlazni smrtnici moraju dobiti iskustvo roditeljstva pomažući JeruzemskimAdamima i Evama u njezi i obuci njihovog potomstva."
                },
                {
                    "par_ref": "45:6.6",
                    "par_pageref": "",
                    "par_content": "Svi smrtni preživjeli koji nisu iskusili roditeljstvo na evolucijskim svjetovima moraju pribaviti tu potrebnu obuku dok borave u domovima Jeruzemskih Materijalnih Sinova i kao roditeljski suradnici ovih vrhunskih očeva i majki. To je istina, osim u onoj mjeri u kojoj su takvi smrtnici bili u mogućnosti nadoknaditi svoje nedostatke na vrtićima sustava koji se nalaze na prvom svijetu prijelazne kulture Jeruzema."
                },
                {
                    "par_ref": "45:6.7",
                    "par_pageref": "",
                    "par_content": "Ove probne jaslice Satanije nalaze se pod skrbi određenih morontija ličnosti na svijetu finalista, gdje je jedna polovica planeta posvećena tom poslu podizanja djece. Ovdje se primaju i sklapaju određena djeca preživjelih smrtnika, kao što su oni koji su stradali na evolucijskim svjetovima prije stjecanja duhovnog stanja kao pojedinci. Uzašašće bilo jednog od njegovih prirodnih roditelja osigurava da takvo smrtno dijete evolucijskih svjetova primi odobrenje za ponovno utjelovljenje na sustavnom planetu finalista i da tu primi dopuštenje da pokaže svojim naknadnim dragovoljnim izborom hoće li ili ne odlučiti slijediti roditeljski put smrtničkog uspona. Djeca se ovdje pojavljuju ista kao na rodnom svijetu, osim što nema razlike u spolu. Nakon životnog iskustva na naseljenim svjetovima tu više nema reproduciranja u stilu u kojem postoji među smrtnicima."
                },
                {
                    "par_ref": "45:6.8",
                    "par_pageref": "",
                    "par_content": "Studenti prebivališnih svijetova koji imaju jedno ili više djece u probnom vrtiću na svijetu finalista a koji su manjkavi u osnovnom roditeljskom iskustvu, mogu podnijeti molbu Melkizedecima i tražiti odobrenje za privremeni premještaj sa dužnosti uzašašća na prebivališnim svjetovima i preći na svijet finalista, gdje imaju priliku djelovati kao pomoćni roditelji svoje vlastite kao i druge djece. Ove roditeljske službe mogu biti naknadno ovlaštene na Jeruzemu kao ispunjenje jedne polovice obuke koji su takvi uzlazni smrtnici dužni proći u obiteljima Materijalnih Sinova i Kćeri."
                },
                {
                    "par_ref": "45:6.9",
                    "par_pageref": "",
                    "par_content": "Sami probni vrtići djeluju pod nadzorom tisuću parova Materijalnih Sinova i Kćeri, volontera iz Jeruzemske kolonije njihovog reda. Njima neoložno stupa u pomoć jednak broj volontera midsonitne roditeljske skupine koja ovdje zastaje isključivo zbog pružanja ove usluge na putu iz midsonitskog svijeta Satanije u neobznanjenu sudbinu na svojim posebnim svjetovima rezervacije među finalističkim sferama Salvingtona."
                }
            ]
        },
        {
            "section_index": 7,
            "section_ref": "45:7",
            "section_title": "7. ŠKOLE MELKIZEDEKA",
            "pars": [
                {
                    "par_ref": "45:7.1",
                    "par_pageref": "",
                    "par_content": "Melkizedeci su direktori tog velikog zbora instruktora - djelomično produhovljenih stvorenja koja imaju slobodnu volju i drugih - koji funkcioniraju vrlo prihvatljivo na Jeruzemu i njegovim povezanim svjetovima, a posebno na sedam prebivališnih svjetova. To su pritvorni planeti, gdje žive oni smrtnici koji nisu uspjeli postići fuziju s unutarnjim Ispravljačima tijekom života u tijelu, te su rehabilitirani u prolaznom obliku kako bi primili dodatnu pomoći i uživali u boljoj prilici za nastavak njihova nastojanja u smjeru duhovnog postignuća, upravo tih napora koji su prerano prekinuti smrću. Ili, ako iz drugih razloga, bilo nasljednih mana, nepovoljnog okruženja ili stjecajem okolnosti, postignuće te duše nije dovršeno, bez obzira na razlog, svi koji imaju istinite namisli i dostojanstvo u duhu naći će sebe, onakve kakvi su, prenesene sa planeta na planet, gdje moraju naučiti svladati osnove vječnog života, steći osobine koje nisu mogli ili nisu uspjeli steći tijekom života u tijelu."
                },
                {
                    "par_ref": "45:7.2",
                    "par_pageref": "",
                    "par_content": "Briljantne Večernje Zvijezde (i njihovi neimenovani koordinatori) često služe kao učitelji u različitim obrazovnim poduzećima u svemiru, uključujući i one pod pokroviteljstvom Melkizedeka. Također i Trojski Sinovi Učitelji surađuju u ovim poduzećima i dodaju primjesu Rajskog savršenstva ovim progresivnim školama za obuku. No, sve ove aktivnosti nisu isključivo posvećene unaprijeđenju uzlaznih smrtnika; mnoge se podjednako bave progresivnom obukom domaćih ličnosti duha iz Nebadona."
                },
                {
                    "par_ref": "45:7.3",
                    "par_pageref": "",
                    "par_content": "Melkizedeški Sinovi vode više od trideset različitih obrazovnih centara na Jeruzemu. Ove obrazovne škole počinju sa fakultetom samovrednovanja i završavaju sa školama Jeruzemskog državljanstvu, pri čemu se Materijalni Sinovi i Kćeri pridružuju Melkizedecima i ostalima u njihovom vrhovnom nastojanju da kvalificiraju preživjele smrtnike za preuzimanje visokih odgovornosti predstavničke vlasti. Cijeli svemir je organiziran i upravljan na *zastupničkom *planu. Zastupnička vlada je božanski ideal samouprave među nesavršenim bićima."
                },
                {
                    "par_ref": "45:7.4",
                    "par_pageref": "",
                    "par_content": "Svakih stotinu godina svemirskog vremena svaki sustav odabire svojih deset predstavnika koji sjede u zakonodavnom tijelu zviježđa. Ove predstavnike odabire Jeruzemsko vijeće od tisuću, izborno tijelo zaduženo za zastupanje skupine sustava u svim takvim delegiranim ili imenovanim pitanjima. Svi zastupnici ili drugi delegati biraju vijeća od tisuću birača, a oni moraju biti diplomanti najviše škole Melkizedeškog fakulteta za upravu, kao i svi oni koji čine ovu grupu od tisuću birača. Ovu školu njeguju Melkizedeci, a u posljednje vrijeme im pomažu finalisti."
                },
                {
                    "par_ref": "45:7.5",
                    "par_pageref": "",
                    "par_content": "Postoji mnogo izbornih tijela na Jeruzemu, a njihovo članstvo se odabire povremenim glasanjem tri reda državljana - Materijalnih Sinova i Kćeri, serafima i njihovih suradnika uključujući i srednjih bića, i uzlaznih smrtnika. Kako bi bio nominiran za poziciju predstavničke časti, kandidat mora steći neophodno priznanje od Melkizedeških škola uprave."
                },
                {
                    "par_ref": "45:7.6",
                    "par_pageref": "",
                    "par_content": "Pravo glasa je univerzalno na Jeruzemu između ove tri skupine građanstva, ali glas se različito određuje u skladu s priznatim i uredno registriranim osobnim ovladavanjem mote - morontija mudrosti. Glasovanjem na izborima u Jeruzemu bilo koja ličnost ima vrijednost u rasponu od jedan do tisuću. Jeruzemski građani na taj način se klasificiraju u skladu s njihovim mota postignućem."
                },
                {
                    "par_ref": "45:7.7",
                    "par_pageref": "",
                    "par_content": "S vremena na vrijeme Jeruzemski građani izlaze pred Melkizedeke ispitivače koji potvrđuju njihovo postignuće morontija mudrosti. Onda idu pred ispitni korpus Sjajnih Večernjih Zvijezda ili osoba koje ovi imenuju, koji utvrđuju stupanj uvida duha. Zatim se pojavljuju u nazočnosti dvadeset i četiri savjetnika i njihovih suradnika, koji donose odluku o njihovom statusu iskustvenog postignuća podruštvljenja. Ova tri faktora se tada unose u građanski registrat predstavničke vlasti, koji brzo izračunava status mote i dodjeljuje pravo glasa u skladu s tim."
                },
                {
                    "par_ref": "45:7.8",
                    "par_pageref": "",
                    "par_content": "Pod nadzorom Melkizedeka uzlazni smrtnici, a posebno oni koji su sporiji u svom ujedinjenju ličnosti na novim morontija razinama, prelaze u ruke Materijalnih Sinova i primaju intenzivnu obuku dizajniranu za ispravljanje takvih nedostataka. Uspinjući smrtnici neće napusti sjedište sustava i krenuti na još opsežniju i raznovrsniju karijeru podruštvljenja u zviježđu, sve dok ovi Materijalni Sinovi ne potvrde njihovo postizanje mota ličnosti - individualnosti koja kombinira upotpunjeno smrtno postojanje u iskustvenoj suradnji sa sve naprednijom morontija karijerom, a i jedno i drugo moraju biti prikladno uklopljeni pod duhovnom nadkontrolom Misaonog Ispravljača."
                },
                {
                    "par_ref": "45:7.9",
                    "par_pageref": "",
                    "par_content": "Predstavio je Melkisedek na privremenom zadatku na Urantiji."
                }
            ]
        }
    ],
    "footnotes": [
        "*Kad se Sinovi Božji sretnu*: Job 1:6; Job 2:1.",
        "*Sudnica*: Otk 4:2.",
        "*Dvadeset četiri i dvadeset starješina*: Otk 4:4.",
        "*Davatelj daha*: Post 2:7; Dj 17:25.",
        "*Veliko svjetlo*: Iz 9:2; Iz 60:1-3; Iv 8:12; Iv 12:35-36,46; 1 Iv 1:5.",
        "*Veliki Duh*: Iv 4:24; 2 Kor 3:17.",
        "*Vrhovni poglavar*: 1 Pt 5:4.",
        "*Veliki Učitelj*: Iv 3:2.",
        "*Jedna istina*: Iv 14:6.",
        "*Jedan Bog*: 2 Kr 19:19; 1 Ljet 17:20; Neh 9:6; Ps 86:10; Sir 36:5; Iz 37:16; Iz 44:6,8; Iz 45:5-6,21; Pnz 4:35,39; Pnz 6:4; Mk 12:29,32; Iv 17:3; Rim 3:30; 1 Kor 8:4-6; Gal 3:20; Ef 4:6; 1 Tim 2:5; Jak 2:19; 1 Sam 2:2; 2 Sam 7:22.",
        "*Jedini Izvor Života*: Post 1:1,30; Post 2:7; Iv 1:1-4.",
        "*Bog nad bogovima*: Ps 136:2; Dn 2:47; Dn 11:36; Pnz 10:17; Jš 22:22.",
        "*Henokhov prijevod*: Post 5:24; Heb 11:5.",
        "*Bog Izraelov*: Izl 5:1.",
        "*Ilijin prijevod*: 2 Kr 2:1,11.",
        "*Makiventa Melkisedek*: Post 14:18ff; Ps 110:4; Heb 5:6,10; Heb 6:20; Heb 7:1-3,10,17,21; Heb 7:21.",
        "*Ivan Krstitelj*: Iv 1:6-8."
    ],
    "paper_title": "POGLAVLJE 45 :  ADMINISTRACIJA LOKALNOGSUSTAVA"
}