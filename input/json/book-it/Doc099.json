{
    "paper_index": 99,
    "sections": [
        {
            "section_index": 0,
            "section_ref": "99:0",
            "pars": [
                {
                    "par_ref": "99:0.1",
                    "par_pageref": "1086.1",
                    "par_content": "LA RELIGIONE raggiunge il suo massimo ministero sociale quando ha la minima connessione con le istituzioni secolari della società. Nelle epoche passate, poiché le riforme sociali erano limitate in larga misura al campo morale, la religione non doveva adattare il suo atteggiamento agli estesi cambiamenti nei sistemi economico e politico. Il problema principale della religione era di tentare di sostituire il male con il bene all’interno dell’ordine sociale esistente della cultura politica ed economica. La religione ha così teso indirettamente a perpetuare l’ordine stabilito della società, a favorire il mantenimento del tipo di civiltà esistente."
                },
                {
                    "par_ref": "99:0.2",
                    "par_pageref": "1086.2",
                    "par_content": "Ma la religione non dovrebbe occuparsi direttamente della creazione di nuovi ordini sociali o della conservazione dei vecchi. La vera religione si oppone alla violenza come tecnica di evoluzione sociale, ma non si oppone agli sforzi intelligenti della società per adattare le sue usanze ed aggiustare le sue istituzioni a nuove condizioni economiche e a nuove esigenze culturali."
                },
                {
                    "par_ref": "99:0.3",
                    "par_pageref": "1086.3",
                    "par_content": "La religione approvò le occasionali riforme sociali dei secoli passati, ma nel ventesimo secolo essa è necessariamente chiamata ad affrontare l’adattamento ad una ricostruzione sociale estesa e continua. Le condizioni di vita cambiano così rapidamente che le modificazioni istituzionali devono essere grandemente accelerate, e la religione deve conseguentemente accelerare il suo adattamento a quest’ordine sociale nuovo ed in continuo cambiamento."
                }
            ]
        },
        {
            "section_index": 1,
            "section_ref": "99:1",
            "section_title": "1. La religione e la ricostruzione sociale",
            "pars": [
                {
                    "par_ref": "99:1.1",
                    "par_pageref": "1086.4",
                    "par_content": "Le invenzioni meccaniche e la diffusione della conoscenza stanno modificando la civiltà; certi aggiustamenti economici e cambiamenti sociali s’impongono se si vuole evitare un disastro culturale. Questo nuovo ordine sociale che si avvicina si stabilizzerà in maniera soddisfacente solo per un millennio. La razza umana deve rassegnarsi ad una serie di cambiamenti, di aggiustamenti e di riaggiustamenti. L’umanità è in cammino verso un nuovo destino planetario non rivelato."
                },
                {
                    "par_ref": "99:1.2",
                    "par_pageref": "1086.5",
                    "par_content": "La religione deve diventare una forte influenza per la stabilità morale ed il progresso spirituale, operando dinamicamente in mezzo a queste condizioni in continuo cambiamento e a questi aggiustamenti economici incessanti."
                },
                {
                    "par_ref": "99:1.3",
                    "par_pageref": "1086.6",
                    "par_content": "La società di Urantia non può assolutamente sperare di rimanere ferma come nelle ere passate. La nave sociale è salpata dalle baie riparate della tradizione stabilita ed ha cominciato la sua crociera nei mari aperti del destino evoluzionario. E l’anima dell’uomo, come mai prima nella storia del mondo, ha bisogno di scrutare attentamente le sue carte di moralità e di osservare accuratamente la bussola della guida religiosa. La missione suprema della religione come influenza sociale è quella di stabilizzare gli ideali dell’umanità durante questi periodi pericolosi di transizione da una fase di civiltà ad un’altra, da un livello di cultura ad un altro."
                },
                {
                    "par_ref": "99:1.4",
                    "par_pageref": "1087.1",
                    "par_content": "La religione non ha nuovi doveri da compiere, ma è chiamata urgentemente ad operare da saggia guida e da esperta consigliera in tutte queste nuove situazioni umane in rapido mutamento. La società sta diventando più meccanica, più compatta, più complessa e più pericolosamente interdipendente. La religione deve operare per impedire che queste nuove e strette interassociazioni divengano reciprocamente degenerative o anche distruttive. La religione deve agire da sale cosmico che impedisce ai fermenti del progresso di distruggere il sapore culturale della civiltà. Queste nuove relazioni sociali e questi nuovi mutamenti economici possono portare ad una fratellanza duratura solo mediante il ministero della religione."
                },
                {
                    "par_ref": "99:1.5",
                    "par_pageref": "1087.2",
                    "par_content": "Un umanitarismo ateo è, umanamente parlando, un nobile gesto, ma la vera religione è la sola forza che può accrescere in modo duraturo la risposta di un gruppo sociale ai bisogni e alle sofferenze di altri gruppi. Nel passato la religione istituzionale poteva rimanere passiva mentre le classi superiori della società facevano orecchie da mercante alle sofferenze e all’oppressione delle classi inferiori indifese, ma in tempi moderni questi ordini sociali inferiori non sono più così miseramente ignoranti né così politicamente impotenti."
                },
                {
                    "par_ref": "99:1.6",
                    "par_pageref": "1087.3",
                    "par_content": "La religione non deve farsi coinvolgere organicamente nel lavoro laico di ricostruzione sociale e di riorganizzazione economica, ma deve attivamente restare al passo con tutti questi progressi della civiltà facendo precise e vigorose riaffermazioni dei suoi comandamenti morali e dei suoi precetti spirituali, la sua filosofia progressiva di vita umana e di sopravvivenza trascendente. Lo spirito della religione è eterno, ma la forma della sua espressione deve essere rimessa a punto ogni volta che il dizionario del linguaggio umano viene riveduto."
                }
            ]
        },
        {
            "section_index": 2,
            "section_ref": "99:2",
            "section_title": "2. La debolezza della religione istituzionale",
            "pars": [
                {
                    "par_ref": "99:2.1",
                    "par_pageref": "1087.4",
                    "par_content": "La religione istituzionale non può offrire l’ispirazione ed essere di guida in questa ricostruzione sociale ed in questa riorganizzazione economica imminenti su scala mondiale, perché è disgraziatamente divenuta una parte più o meno organica dell’ordine sociale e del sistema economico che sono destinati ad essere ricostruiti. Solo la vera religione dell’esperienza spirituale personale può operare utilmente e creativamente nella crisi attuale della civiltà."
                },
                {
                    "par_ref": "99:2.2",
                    "par_pageref": "1087.5",
                    "par_content": "La religione istituzionale è ora trattenuta nello stallo di un circolo vizioso. Essa non può ricostruire la società senza prima ricostruire se stessa; ed essendo una parte così integrante dell’ordine stabilito, non può ricostruire se stessa fino a che la società non sia stata radicalmente ricostruita."
                },
                {
                    "par_ref": "99:2.3",
                    "par_pageref": "1087.6",
                    "par_content": "Le persone religiose devono operare nella società, nell’industria e nella politica come individui, non come gruppi, partiti o istituzioni. Un gruppo religioso che presume di agire come tale al di fuori delle sue attività religiose diventa immediatamente un partito politico, un’organizzazione economica o un’istituzione sociale. Il collettivismo religioso deve limitare i suoi sforzi al sostegno delle cause religiose."
                },
                {
                    "par_ref": "99:2.4",
                    "par_pageref": "1087.7",
                    "par_content": "Le persone religiose non hanno maggior valore nei compiti di ricostruzione sociale di quelle non religiose, salvo nella misura in cui la loro religione ha conferito loro una maggiore percezione cosmica e le ha dotate di quella saggezza sociale superiore che è nata dal desiderio sincero di amare Dio supremamente e di amare ogni uomo come un fratello nel regno dei cieli. L’ordine sociale ideale è quello in cui ogni uomo ama il suo prossimo come ama se stesso."
                },
                {
                    "par_ref": "99:2.5",
                    "par_pageref": "1087.8",
                    "par_content": "La Chiesa istituzionalizzata può sembrare che abbia servito la società nel passato glorificando l’ordine politico ed economico stabilito, ma essa deve cessare rapidamente una tale azione se vuole sopravvivere. Il suo solo atteggiamento appropriato consiste nell’insegnamento della non violenza, la dottrina dell’evoluzione pacifica, in luogo della rivoluzione violenta — pace sulla terra e buona volontà tra tutti gli uomini."
                },
                {
                    "par_ref": "99:2.6",
                    "par_pageref": "1088.1",
                    "par_content": "La religione moderna trova difficoltà ad adattare il suo atteggiamento ai rapidi cambiamenti sociali solo perché ha consentito a se stessa di diventare così completamente tradizionalizzata, dogmatizzata ed istituzionalizzata. La religione dell’esperienza vivente non trova alcuna difficoltà a tenere testa a tutti questi sviluppi sociali e cambiamenti economici, tra i quali essa opera sempre come stabilizzatrice morale, guida sociale e pilota spirituale. La vera religione trasporta da un’era all’altra la cultura di valore e quella saggezza che è nata dall’esperienza di conoscere Dio e di sforzarsi di essere simili a lui."
                }
            ]
        },
        {
            "section_index": 3,
            "section_ref": "99:3",
            "section_title": "3. La religione e le persone religiose",
            "pars": [
                {
                    "par_ref": "99:3.1",
                    "par_pageref": "1088.2",
                    "par_content": "Il Cristianesimo primitivo era completamente libero da ogni implicazione civile, impegno sociale ed alleanza economica. Solo più tardi il Cristianesimo istituzionalizzato divenne una parte organica della struttura politica e sociale della civiltà occidentale."
                },
                {
                    "par_ref": "99:3.2",
                    "par_pageref": "1088.3",
                    "par_content": "Il regno dei cieli non è né un ordine sociale né un ordine economico; esso è una fraternità esclusivamente spirituale d’individui che conoscono Dio. È tuttavia vero che una tale fraternità è in se stessa un nuovo e sorprendente fenomeno sociale accompagnato da stupefacenti ripercussioni politiche ed economiche."
                },
                {
                    "par_ref": "99:3.3",
                    "par_pageref": "1088.4",
                    "par_content": "La persona religiosa non è né indifferente alla sofferenza sociale, né incurante dell’ingiustizia civile, né isolata dal pensiero economico, né insensibile alla tirannia politica. La religione influenza direttamente la ricostruzione sociale perché spiritualizza e idealizza il singolo cittadino. Indirettamente la civiltà culturale è influenzata dal comportamento di questi singoli credenti via via che essi divengono membri attivi ed influenti dei vari gruppi sociali, morali, economici e politici."
                },
                {
                    "par_ref": "99:3.4",
                    "par_pageref": "1088.5",
                    "par_content": "Il raggiungimento di un’elevata civiltà culturale richiede in primo luogo il tipo ideale di cittadino, e poi dei meccanismi sociali ideali e adeguati con cui una tale cittadinanza possa controllare le istituzioni economiche e politiche di questa società umana evoluta."
                },
                {
                    "par_ref": "99:3.5",
                    "par_pageref": "1088.6",
                    "par_content": "La Chiesa, per un eccesso di falso sentimento, ha portato a lungo il suo ministero ai derelitti e ai disgraziati, e questa è stata una cosa buona, ma questo stesso sentimento ha portato all’insensata perpetuazione delle linee razzialmente degenerate che hanno enormemente ritardato il progresso della civiltà."
                },
                {
                    "par_ref": "99:3.6",
                    "par_pageref": "1088.7",
                    "par_content": "Molti singoli ricostruttori sociali, pur ripudiando con veemenza la religione istituzionalizzata sono, dopotutto, degli zelanti religiosi nella propagazione delle loro riforme sociali. Ed è così che la motivazione religiosa, personale e più o meno sconosciuta, sta svolgendo un ruolo importante nell’attuale programma di ricostruzione sociale."
                },
                {
                    "par_ref": "99:3.7",
                    "par_pageref": "1088.8",
                    "par_content": "La grande debolezza di tutto questo tipo di attività religiosa sconosciuta ed inconscia è che essa non è in grado di beneficiare di un’aperta critica religiosa e di raggiungere in tal modo livelli proficui di autocorrezione. È un fatto che la religione non cresce se non è disciplinata da una critica costruttiva, ampliata dalla filosofia, purificata dalla scienza e nutrita da una leale comunione."
                },
                {
                    "par_ref": "99:3.8",
                    "par_pageref": "1088.9",
                    "par_content": "C’è sempre il grande pericolo che la religione sia deformata e pervertita nel perseguimento di scopi sbagliati, come quando in tempo di guerra ogni nazione contendente prostituisce la sua religione nella propaganda militare. Lo zelo senza amore è sempre dannoso alla religione, mentre la persecuzione devia le attività religiose verso il conseguimento di una spinta sociologica o teologica."
                },
                {
                    "par_ref": "99:3.9",
                    "par_pageref": "1089.1",
                    "par_content": "La religione può essere mantenuta libera da dannose alleanze secolari soltanto con:"
                },
                {
                    "par_ref": "99:3.10",
                    "par_pageref": "1089.2",
                    "par_content": "1. Una filosofia criticamente correttiva."
                },
                {
                    "par_ref": "99:3.11",
                    "par_pageref": "1089.3",
                    "par_content": "2. L’indipendenza da ogni alleanza sociale, economica e politica."
                },
                {
                    "par_ref": "99:3.12",
                    "par_pageref": "1089.4",
                    "par_content": "3. Comunità creative, confortanti e che sviluppano l’amore."
                },
                {
                    "par_ref": "99:3.13",
                    "par_pageref": "1089.5",
                    "par_content": "4. Un accrescimento progressivo dell’intuizione spirituale e dell’apprezzamento dei valori cosmici."
                },
                {
                    "par_ref": "99:3.14",
                    "par_pageref": "1089.6",
                    "par_content": "5. La prevenzione del fanatismo mediante la compensazione di un atteggiamento mentale scientifico."
                },
                {
                    "par_ref": "99:3.15",
                    "par_pageref": "1089.7",
                    "par_content": "Le persone religiose, in quanto gruppo, non devono mai occuparsi d’altro che di *religione,* benché ciascuna di tali persone, come singolo cittadino, possa diventare il capo eminente di un movimento di ricostruzione sociale, economica o politica."
                },
                {
                    "par_ref": "99:3.16",
                    "par_pageref": "1089.8",
                    "par_content": "Il compito della religione è di creare, sostenere ed ispirare una tale lealtà cosmica nel singolo cittadino in modo da orientarlo al raggiungimento del successo nella promozione di tutti questi difficili, ma desiderabili, servizi sociali."
                }
            ]
        },
        {
            "section_index": 4,
            "section_ref": "99:4",
            "section_title": "4. Le difficoltà della transizione",
            "pars": [
                {
                    "par_ref": "99:4.1",
                    "par_pageref": "1089.9",
                    "par_content": "Una religione autentica rende la persona religiosa socialmente fragrante e crea discernimento nella comunità umana. Ma la formalizzazione dei gruppi religiosi distrugge molte volte i valori stessi per la promozione dei quali i gruppi erano stati organizzati. L’amicizia umana e la religione divina sono vicendevolmente utili e significativamente illuminanti se la crescita di ciascuna è equilibrata ed armonizzata. La religione introduce significati nuovi in tutte le associazioni di gruppo — famiglie, scuole e circoli. Essa assegna nuovi valori al gioco ed esalta tutto il vero umorismo."
                },
                {
                    "par_ref": "99:4.2",
                    "par_pageref": "1089.10",
                    "par_content": "Il governo sociale viene trasformato dall’intuizione spirituale; la religione impedisce a tutti i movimenti collettivi di perdere di vista i loro veri obbiettivi. Insieme ai figli, la religione è il grande elemento unificatore della vita familiare, purché essa sia una fede vivente e crescente. Non può esservi vita di famiglia senza figli; essa può essere vissuta senza religione, ma una tale mancanza moltiplica enormemente le difficoltà di questa intima associazione umana. Durante i primi decenni del ventesimo secolo la vita di famiglia, dopo l’esperienza religiosa personale, è quella che ha sofferto maggiormente della decadenza conseguente alla transizione dalle vecchie devozioni religiose ai nuovi significati e valori emergenti."
                },
                {
                    "par_ref": "99:4.3",
                    "par_pageref": "1089.11",
                    "par_content": "La vera religione è un modo significativo di vivere dinamicamente di fronte alle realtà ordinarie della vita quotidiana. Ma se la religione deve stimolare lo sviluppo individuale del carattere ed accrescere l’integrazione della personalità, non deve essere standardizzata. Se deve stimolare la valutazione dell’esperienza e servire da valido richiamo, non deve essere stereotipata. Se la religione deve promuovere devozioni supreme, non deve essere formalizzata."
                },
                {
                    "par_ref": "99:4.4",
                    "par_pageref": "1089.12",
                    "par_content": "Indipendentemente dagli sconvolgimenti che possono accompagnare la crescita sociale ed economica della civiltà, la religione è autentica e valida se favorisce nell’individuo un’esperienza nella quale prevale la sovranità della verità, della bellezza e della bontà, perché questo è il vero concetto spirituale della realtà suprema. E per mezzo dell’amore e dell’adorazione essa diventa significativa in quanto comunione con l’uomo e filiazione con Dio."
                },
                {
                    "par_ref": "99:4.5",
                    "par_pageref": "1090.1",
                    "par_content": "Dopotutto è ciò che si crede piuttosto che ciò che si conosce che determina la condotta e domina le prestazioni personali. La conoscenza puramente pratica esercita assai poca influenza sull’uomo medio se non è attivata emotivamente. Ma l’attivazione della religione è superemozionale; essa unifica l’intera esperienza umana su livelli trascendenti grazie al contatto con le energie spirituali nella vita mortale, e alla loro liberazione."
                },
                {
                    "par_ref": "99:4.6",
                    "par_pageref": "1090.2",
                    "par_content": "Durante i tempi psicologicamente instabili del ventesimo secolo, tra gli sconvolgimenti economici, le tendenze morali controcorrente e le tumultuose correnti sociologiche delle cicloniche transizioni di un’era scientifica, migliaia e migliaia di uomini e di donne sono divenuti umanamente disorientati; sono ansiosi, agitati, timorosi, incerti ed instabili. Come mai prima nella storia del mondo essi hanno bisogno della consolazione e della stabilizzazione di una sana religione. A fronte di realizzazioni scientifiche e di sviluppi meccanici senza precedenti c’è una stagnazione spirituale ed un caos filosofico."
                },
                {
                    "par_ref": "99:4.7",
                    "par_pageref": "1090.3",
                    "par_content": "Non c’è alcun pericolo nel fatto che la religione divenga sempre più una questione privata — un’esperienza personale — purché non perda la sua motivazione per un servizio sociale disinteressato ed amorevole. La religione ha subìto molte influenze secondarie: mescolanze improvvise di culture, fusioni di credenze, diminuzione di autorità ecclesiastica, mutamento di vita familiare, così come l’urbanizzazione e la meccanizzazione."
                },
                {
                    "par_ref": "99:4.8",
                    "par_pageref": "1090.4",
                    "par_content": "Il più grande pericolo spirituale per l’uomo consiste nel progresso parziale, nella situazione spiacevole di una crescita incompleta: abbandonare le religioni evoluzionarie della paura senza comprendere immediatamente la religione rivelatrice dell’amore. La scienza moderna, in particolare la psicologia, ha indebolito solo quelle religioni che si fondano essenzialmente sulla paura, sulla superstizione e sull’emozione."
                },
                {
                    "par_ref": "99:4.9",
                    "par_pageref": "1090.5",
                    "par_content": "Una transizione è sempre accompagnata da confusione, e non ci sarà tranquillità nel mondo religioso fino a che la grande battaglia tra le tre filosofie contendenti della religione non sarà finita:"
                },
                {
                    "par_ref": "99:4.10",
                    "par_pageref": "1090.6",
                    "par_content": "1. La credenza spiritistica (in una Deità provvidenziale) di molte religioni."
                },
                {
                    "par_ref": "99:4.11",
                    "par_pageref": "1090.7",
                    "par_content": "2. La credenza umanistica ed idealistica di molte filosofie."
                },
                {
                    "par_ref": "99:4.12",
                    "par_pageref": "1090.8",
                    "par_content": "3. Le concezioni meccanicistiche e naturalistiche di molte scienze."
                },
                {
                    "par_ref": "99:4.13",
                    "par_pageref": "1090.9",
                    "par_content": "E questi tre approcci parziali alla realtà del cosmo devono alla fine essere armonizzati dalla presentazione rivelatrice della religione, della filosofia e della cosmologia che descrive l’esistenza trina dello spirito, della mente e dell’energia provenienti dalla Trinità del Paradiso e che raggiungono l’unificazione nel tempo-spazio nella Deità del Supremo."
                }
            ]
        },
        {
            "section_index": 5,
            "section_ref": "99:5",
            "section_title": "5. Gli aspetti sociali della religione",
            "pars": [
                {
                    "par_ref": "99:5.1",
                    "par_pageref": "1090.10",
                    "par_content": "Anche se la religione è esclusivamente un’esperienza spirituale personale — conoscere Dio come un Padre — il corollario di questa esperienza — conoscere l’uomo come un fratello — comporta l’adattamento del sé ad altri sé, e ciò implica l’aspetto sociale o collettivo della vita religiosa. La religione è prima un aggiustamento interiore o personale, e poi diviene una questione di servizio sociale o di aggiustamento collettivo. Il fatto del carattere gregario dell’uomo determina necessariamente la nascita di gruppi religiosi. La sorte di questi gruppi religiosi dipende molto da una guida intelligente. Nella società primitiva il gruppo religioso non è sempre molto differente dai gruppi economici o politici. La religione è sempre stata una conservatrice della morale ed una stabilizzatrice della società. E questo è ancora vero, nonostante l’insegnamento contrario di molti socialisti ed umanisti moderni."
                },
                {
                    "par_ref": "99:5.2",
                    "par_pageref": "1091.1",
                    "par_content": "Tenete sempre presente che la vera religione consiste nel conoscere Dio come vostro Padre e l’uomo come vostro fratello. La religione non è una credenza servile in minacce di punizione o in promesse magiche di future ricompense mistiche."
                },
                {
                    "par_ref": "99:5.3",
                    "par_pageref": "1091.2",
                    "par_content": "La religione di Gesù è l’influenza più dinamica che abbia mai stimolato la razza umana. Gesù ha frantumato le tradizioni, distrutto i dogmi e chiamato l’umanità alla realizzazione dei suoi ideali più elevati nel tempo e nell’eternità — l’essere perfetta come il Padre che è nei cieli è perfetto."
                },
                {
                    "par_ref": "99:5.4",
                    "par_pageref": "1091.3",
                    "par_content": "La religione ha poche possibilità di svolgere il proprio ruolo fino a che il gruppo religioso non si separa da tutti gli altri gruppi — non forma l’associazione sociale dei membri spirituali del regno dei cieli."
                },
                {
                    "par_ref": "99:5.5",
                    "par_pageref": "1091.4",
                    "par_content": "La dottrina della depravazione totale dell’uomo ha distrutto gran parte del potenziale della religione per produrre ripercussioni sociali di natura elevatrice e di valore ispirante. Gesù cercò di ripristinare la dignità dell’uomo dichiarando che tutti gli uomini sono figli di Dio."
                },
                {
                    "par_ref": "99:5.6",
                    "par_pageref": "1091.5",
                    "par_content": "Ogni credenza religiosa che spiritualizza efficacemente il credente avrà certamente potenti ripercussioni nella vita sociale di tale credente. L’esperienza religiosa produce infallibilmente i “frutti dello spirito” nella vita quotidiana del mortale guidato dallo spirito."
                },
                {
                    "par_ref": "99:5.7",
                    "par_pageref": "1091.6",
                    "par_content": "Come gli uomini condividono certamente le loro credenze religiose, così essi creano un gruppo religioso di qualche sorta che alla fine crea scopi comuni. Un giorno le persone religiose si assoceranno e collaboreranno effettivamente sulla base dell’unità degli ideali e degli scopi piuttosto che tentare di fare ciò sulla base di opinioni psicologiche e di credenze teologiche. Gli scopi piuttosto che i credo dovrebbero unire le persone religiose. Poiché la vera religione è una questione di esperienza spirituale personale, è inevitabile che ogni singolo credente debba avere la propria interpretazione personale della realizzazione di questa esperienza spirituale. Il termine “fede” dovrebbe rappresentare la relazione dell’individuo con Dio piuttosto che la formulazione dottrinale di quello che un gruppo di mortali è riuscito a concordare come comportamento religioso comune. “Avete fede? Allora abbiatela per voi stessi.”"
                },
                {
                    "par_ref": "99:5.8",
                    "par_pageref": "1091.7",
                    "par_content": "Che la fede s’interessi soltanto di cogliere i valori ideali è evidenziato dalla definizione del Nuovo Testamento che dichiara che la fede è la sostanza delle cose sperate e la dimostrazione delle cose non viste."
                },
                {
                    "par_ref": "99:5.9",
                    "par_pageref": "1091.8",
                    "par_content": "L’uomo primitivo faceva pochi sforzi per esprimere con parole le sue convinzioni religiose. La sua religione era espressa con la danza più che con il pensiero. Gli uomini moderni hanno ideato molte credenze ed hanno creato molte norme di fede religiosa. Le future persone religiose devono vivere esteriormente la loro religione, devono dedicare se stessi al servizio generoso della fratellanza dell’uomo. È giunta l’ora che l’uomo abbia un’esperienza religiosa così personale e così sublime da poter essere realizzata ed espressa solo con “sentimenti che siano troppo profondi per essere espressi con delle parole”."
                },
                {
                    "par_ref": "99:5.10",
                    "par_pageref": "1091.9",
                    "par_content": "Gesù non chiedeva ai suoi discepoli di riunirsi periodicamente per recitare un insieme di parole indicative delle loro credenze comuni. Egli ordinò soltanto che si riunissero per *fare qualcosa* effettivamente — consumare insieme la cena del ricordo della sua vita di conferimento su Urantia."
                },
                {
                    "par_ref": "99:5.11",
                    "par_pageref": "1091.10",
                    "par_content": "Quale errore commettono i Cristiani quando, presentando il Cristo come l’ideale supremo di guida spirituale, osano esigere che gli uomini e le donne coscienti di Dio respingano la guida storica degli uomini conoscenti Dio e che hanno contribuito ad illuminare la loro nazione o razza particolare durante le ere passate."
                }
            ]
        },
        {
            "section_index": 6,
            "section_ref": "99:6",
            "section_title": "6. La religione istituzionale",
            "pars": [
                {
                    "par_ref": "99:6.1",
                    "par_pageref": "1092.1",
                    "par_content": "Il settarismo è una malattia della religione istituzionale ed il dogmatismo è una schiavitù della natura spirituale. È molto meglio avere una religione senza una Chiesa che una Chiesa senza religione. Il disordine religioso del ventesimo secolo non è in se stesso e per se stesso indice di decadenza spirituale. La confusione precede sia la crescita sia la distruzione."
                },
                {
                    "par_ref": "99:6.2",
                    "par_pageref": "1092.2",
                    "par_content": "C’è uno scopo reale nella socializzazione della religione. Le attività religiose di gruppo hanno per scopo di mettere in scena le devozioni della religione; di magnificare le attrattive della verità, della bellezza e della bontà; di favorire il richiamo dei valori supremi; di accrescere il servizio di una fraternità disinteressata; di glorificare i potenziali della vita di famiglia; di promuovere l’istruzione religiosa; di fornire saggi consigli e direttive spirituali e d’incoraggiare il culto collettivo. Tutte le religioni viventi incoraggiano l’amicizia umana, preservano la moralità, promuovono il benessere della loro regione e facilitano la diffusione del vangelo essenziale dei loro rispettivi messaggi di salvezza eterna."
                },
                {
                    "par_ref": "99:6.3",
                    "par_pageref": "1092.3",
                    "par_content": "Ma via via che la religione diviene istituzionalizzata, il suo potere di fare del bene diminuisce, mentre le possibilità di fare del male si accrescono considerevolmente. I pericoli della religione formalizzata sono: fissazione delle credenze e cristallizzazione dei sentimenti; accumulazione degli interessi acquisiti con accrescimento della secolarizzazione; tendenza a standardizzare e a fossilizzare la verità; deviazione della religione dal servizio di Dio al servizio della Chiesa; inclinazione dei capi a diventare amministratori invece che ministri; tendenza a formare delle sette e delle divisioni in concorrenza; istituzione di un’autorità ecclesiastica oppressiva; creazione dell’atteggiamento aristocratico di “popolo eletto”; insorgenza d’idee false ed esagerate sulla sacralità; abitudinarietà della religione e pietrificazione del culto; tendenza a venerare il passato ignorando i bisogni del presente; incapacità di dare delle interpretazioni moderne della religione; mescolanza con funzioni di istituzioni secolari. Essa crea inoltre la dannosa discriminazione delle caste religiose; diventa un giudice intollerante dell’ortodossia; non riesce a tenere avvinto l’interesse della gioventù avventurosa e perde gradualmente il messaggio salvifico del vangelo della salvezza eterna."
                },
                {
                    "par_ref": "99:6.4",
                    "par_pageref": "1092.4",
                    "par_content": "La religione formale frena gli uomini nelle loro attività spirituali personali invece di liberarli per il servizio più elevato di costruttori del regno."
                }
            ]
        },
        {
            "section_index": 7,
            "section_ref": "99:7",
            "section_title": "7. Il contributo della religione",
            "pars": [
                {
                    "par_ref": "99:7.1",
                    "par_pageref": "1092.5",
                    "par_content": "Sebbene le Chiese e tutti gli altri gruppi religiosi debbano tenersi fuori di ogni attività secolare, allo stesso tempo la religione non deve fare niente per ostacolare o ritardare la coordinazione sociale delle istituzioni umane. La vita deve continuare a crescere in significati; l’uomo deve proseguire la sua riforma della filosofia e la sua chiarificazione della religione."
                },
                {
                    "par_ref": "99:7.2",
                    "par_pageref": "1092.6",
                    "par_content": "La scienza politica deve effettuare la ricostruzione dell’economia e dell’industria mediante le tecniche che apprende dalle scienze sociali e con la percezione ed i motivi forniti dalla vita religiosa. In ogni ricostruzione sociale la religione apporta una devozione stabilizzante ad un oggetto trascendente, ad uno scopo consolidante situato al di là e al di sopra dell’obbiettivo temporale immediato. In mezzo alle confusioni di un ambiente in rapido cambiamento l’uomo mortale ha bisogno del sostegno di una vasta prospettiva cosmica."
                },
                {
                    "par_ref": "99:7.3",
                    "par_pageref": "1093.1",
                    "par_content": "La religione ispira l’uomo a vivere coraggiosamente e gioiosamente sulla faccia della terra; essa unisce la pazienza alla passione, l’intuizione allo zelo, la simpatia al potere e gli ideali all’energia."
                },
                {
                    "par_ref": "99:7.4",
                    "par_pageref": "1093.2",
                    "par_content": "Un uomo non può mai decidere saggiamente su questioni temporali né trascendere l’egoismo degli interessi personali se non medita in presenza della sovranità di Dio e non tiene conto delle realtà dei significati divini e dei valori spirituali."
                },
                {
                    "par_ref": "99:7.5",
                    "par_pageref": "1093.3",
                    "par_content": "L’interdipendenza economica e la fraternità sociale condurranno alla fine alla fratellanza. L’uomo è per natura un sognatore, ma la scienza lo sta attualmente rinsavendo, cosicché la religione può attivarlo con molto minor pericolo di provocare delle reazioni fanatiche. Le necessità economiche legano l’uomo alla realtà, e l’esperienza religiosa personale porta questo stesso uomo faccia a faccia con le realtà eterne di una cittadinanza cosmica in continua espansione ed in costante progresso."
                },
                {
                    "par_ref": "99:7.6",
                    "par_pageref": "1093.4",
                    "par_content": "[Presentato da un Melchizedek di Nebadon]"
                }
            ]
        }
    ],
    "footnotes": [],
    "paper_title": "I problemi sociali della religione",
    "author": "Melchizedek"
}