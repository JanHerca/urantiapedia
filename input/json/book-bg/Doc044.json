{
    "paper_index": 44,
    "sections": [
        {
            "section_index": 0,
            "section_ref": "44:0",
            "pars": [
                {
                    "par_ref": "44:0.1",
                    "par_pageref": "497.1",
                    "par_content": "СРЕД обитателите на доброволческите колонии в различните регионални и вселенските столични светове има уникална смесена категория личности, наричани небесни творци. Тези същества са изкусни художници и творци от моронтийните и по-низшите духовни сфери. Те представляват духовните и полудуховни същества, които се занимават със създаването на моронтийна украса и духовни украшения. Такива творци се разпределят по цялата голяма вселена — в столичните светове на свръхвселените, локалните вселени, съзвездията и системите, също както и във всички сфери, утвърдили се в светлината и живота. Но като основна арена за тяхната дейност служат съзвездията и на първо място — седемстотин и седемдесетте свята, обкръжаващи всяка столична сфера."
                },
                {
                    "par_ref": "44:0.2",
                    "par_pageref": "497.2",
                    "par_content": "Макар че техният труд вероятно е практически недостъпен за материалния ра-зум, необходимо е да разбирате, че на моронтийните и духовни светове са присъщи висшето изкуство и небесната култура."
                },
                {
                    "par_ref": "44:0.3",
                    "par_pageref": "497.3",
                    "par_content": "Небесните творци не се създават като такива; тази категория е образувана от преминали през подбор същества и тя се състои от учители — странстващите на централната вселена, а също така техните ученици, доброволно изявили желание и набрани от числото на възходящите смъртни и многобройни други небесни групи. Някога изначалният просветителски корпус на тези творци е бил учреден от Безкрайния Дух съвместно със Семейството на Главните Духове и се е състоял от седем хиляди хавонски възпитатели, по хиляда за всеки от седемте типа творци. От това начално ядро в продължение на векове се е образувал блестящ отряд талантливи труженици в духовната и моронтийната области."
                },
                {
                    "par_ref": "44:0.4",
                    "par_pageref": "497.4",
                    "par_content": "Всяка моронтийна личност или духовно същество може да бъде прието в корпуса на небесните творци; това означава, че се приема всяко същество под нивото на вроденото и божествено синовство. При пристигане в моронтийните светове възходящите Божии синове на еволюционните сфери могат да изявят желание да встъпят в корпуса на творците и при достатъчна надареност да изберат този път за повече или по-малко продължителен период от време. Но никой не може да стане член на корпуса на творците за по-малко от хилядолетие — хиляда години от времето на свръхвселената."
                },
                {
                    "par_ref": "44:0.5",
                    "par_pageref": "497.5",
                    "par_content": "Всички небесни творци са регистрирани в централния свят на свръхвселената, но техните ръководители са моронтийни управляващи в столиците на локалните вселени. Централният корпус моронтийни управляващи, функциониращ в столичния свят на всяка локална вселена, ги разпределя по седем основни области на дейност:"
                },
                {
                    "par_ref": "44:0.6",
                    "par_pageref": "497.6",
                    "par_content": "1. Небесни музиканти."
                },
                {
                    "par_ref": "44:0.7",
                    "par_pageref": "497.7",
                    "par_content": "2. Свещени пресъздаващи."
                },
                {
                    "par_ref": "44:0.8",
                    "par_pageref": "497.8",
                    "par_content": "3. Божествени строители."
                },
                {
                    "par_ref": "44:0.9",
                    "par_pageref": "497.9",
                    "par_content": "4. Регистратори на мисли."
                },
                {
                    "par_ref": "44:0.10",
                    "par_pageref": "498.1",
                    "par_content": "5. Енергийни оператори."
                },
                {
                    "par_ref": "44:0.11",
                    "par_pageref": "498.2",
                    "par_content": "6. Художници и декоратори."
                },
                {
                    "par_ref": "44:0.12",
                    "par_pageref": "498.3",
                    "par_content": "7. Хармонизатори."
                },
                {
                    "par_ref": "44:0.13",
                    "par_pageref": "498.4",
                    "par_content": "Първите учители на тези седем групи произхождат от съвършените светове на Хавона и Хавона съдържа еталонитe, а също така и изследванията на еталонитe, всички стадии и форми на духовно майсторство. Макар че пренасянето на изкуства от Хавона в световете на пространството е гигантска задача, от епоха в епоха небесните творци са постигали успех както в техниката, така и в изпълнението. Както и във всички други аспекти на възходящия път, тези, които се сдобият с най-големи успехи в някаква област, трябва постоянно да споделят тези превъзхождащи знания и умения със своите по-малко надарени другари."
                },
                {
                    "par_ref": "44:0.14",
                    "par_pageref": "498.5",
                    "par_content": "Вашето първо бегло запознанство с тези привнесени изкуства на Хавона ще стане в обителските светове и тяхната красота, а също и вашето осъзнаване на тази красота ще нарастват и ще се усилват дотогава, докато не се окажете в духовните зали на Салвингтон и не видите вдъхновяващите шедьоври на небесните творци на духовните сфери."
                },
                {
                    "par_ref": "44:0.15",
                    "par_pageref": "498.6",
                    "par_content": "Цялата тази дейност в моронтийните и духовни светове е реална. За духовните същества светът на духа е реалност. За нас по-нереален е материалният свят. Висшите форми духове свободно преминават през обикновената материя. Висшите духове не реагират на нищо материално, освен на някои основни видове енергия. За материалните същества духовния свят е повече или по-малко нереален; за духовните същества материалният свят е почти напълно нереален, явявайки се само сянка на субстанцията на духовните реалности."
                },
                {
                    "par_ref": "44:0.16",
                    "par_pageref": "498.7",
                    "par_content": "С помощта само на духовното зрение аз съм неспособен да видя зданието, в което се превежда и записва настоящото повествувание. Оказалият се редом с мен Божествен Съветник от Уверса още по-лошо вижда тези чисто материални творения. Ние разбираме как тези структури ви изглеждат на вас, единствено гледайки духовния дубликат, представен на нашия разум от един от съпровождащите ни преобразуватели на енергията. За мен, духовното същество, това материално здание, строго казано, не е съвсем реално, но то, разбира се, е твърде реално и полезно за материалните смъртни."
                },
                {
                    "par_ref": "44:0.17",
                    "par_pageref": "498.8",
                    "par_content": "Съществуват някои типове същества, способни да виждат реалността на създанията както от духовните, така и от материалните светове. Към този клас принадлежат така наричаните четвърти създания от числото на Хавонските Сервитали и четвъртите създания от категорията на миротворците. Ангелите на времето и пространството са дарени със способност да виждат както духовни, така и материални същества; такава способност притежават и възходящите смъртни след освобождаване от живота в плът. След постигането на по-висши духовни нива възходящите същества придобиват способност да възприемат материалните, моронтийните и духовните реалности."
                },
                {
                    "par_ref": "44:0.18",
                    "par_pageref": "498.9",
                    "par_content": "Заедно с мен тук също така се намира и Могъщият Посланик от Уверса — сляло се с Настройчика си възходящо създание, в миналото бивше смъртно същество. Той ви възприема такива, каквито сте, и едновременно с това вижда Единичния Посланик, свръхнафима и други присъстващи небесни същества. В продължение на целия си възходящ път вие никога няма да се лишите от способността да възприемате вашите партньори по минало съществуване. В течение на целия възход към центъра по стъпалата на живота вие винаги ще бъдете способни да познавате своите другари по предишно битие и по-ниски нива на вашия опит и да общувате с тях. Всяко ново превръщане или възкресение ще разширява полето на вашето зрение за още една група духовни същества, ни най-малко не лишавайки ви от способността да познавате своите другари и приятели по минали състояния."
                },
                {
                    "par_ref": "44:0.19",
                    "par_pageref": "498.10",
                    "par_content": "В опита на възходящите смъртни всичко това става възможно благодарение на действието на вътрешните Настройчици на Съзнанието. Съхранявайки дубликатите от целия опит на вашия живот, те ви позволяват да бъдете уверени в това, че никога няма да загубите нито едно истинско качество, което някога сте притежавали; и тези Настройчици преминават в живота заедно с вас и като част от вас, в действителност — явявайки се <em>вас.</em>"
                },
                {
                    "par_ref": "44:0.20",
                    "par_pageref": "499.1",
                    "par_content": "Но аз почти не се надявам на това, че ще мога да предам на материалния разум същността на труда на небесните творци. Аз съм принуден постоянно да извращавам мисълта и да изкривявам езика, опитвайки се да разкрия на смъртния разум реалността на тези моронтийни процеси и около-духовни явления. Вашето съзнание е неспособно да постигне — а вашият език е недостатъчен да предаде — значенията, ценностите и свойствата на тази полудуховна дейност. Продължавайки своя опит да просветя човешкия разум в областта на тези реалности, аз прекрасно разбирам пълната невъзможност да се сдобия с голям успех в подобно начинание."
                },
                {
                    "par_ref": "44:0.21",
                    "par_pageref": "499.2",
                    "par_content": "Аз мога само да се опитам да нахвърлям приблизителни паралели между смъртната материална дейност и разнообразните функции на небесните творци. Ако урантийските раси бяха по-развити в изкуството и в другите постижения на културата, то аз бих могъл да отида доста по-далеч, опитвайки се да пренеса човешкия разум от материалния свят в света моронтия. Практически всичко, на което мога да се надявам, е да подчертая факта на реалността на дадените процеси в моронтийните и духовни светове."
                }
            ]
        },
        {
            "section_index": 1,
            "section_ref": "44:1",
            "pars": [
                {
                    "par_ref": "44:1.1",
                    "par_pageref": "499.3",
                    "par_content": "Вие, със своя ограничен диапазон на смъртния слух, едва ли сте способни да си представите мелодиите на моронтия. Даже в материалния диапазон существуват прекрасни звуци, невъзприемаеми от човешкия слух, без да споменаваме дори за невъобразимото богатство от моронтийна и духовна хармония. Духовните мелодии представляват не материални звукови вълни, а духовни пулсации, възприемани от духа на небесната личност. Широтата на диапазона, душевността на изразяването и величието на изпълнението, свързани с мелодията на сферите, остават изцяло извън пределите на човешкото възприятие. Аз съм виждал как милиони възхитени същества са пребивавали в състояние на възвишен екстаз, докато мелодията на реалията се е изливала върху духовната енергия на небесните кръгове. Тези възхитителни мелодии могат да се транслират в най-далечните ъгълчета на вселената."
                },
                {
                    "par_ref": "44:1.2",
                    "par_pageref": "499.4",
                    "par_content": "Небесните музиканти създават небесно благозвучие, използвайки следните духовни сили:"
                },
                {
                    "par_ref": "44:1.3",
                    "par_pageref": "499.5",
                    "par_content": "1. <em>Духовен звук —</em> прекъсвания на духовния поток."
                },
                {
                    "par_ref": "44:1.4",
                    "par_pageref": "499.6",
                    "par_content": "2.<em>Духовна светлина —</em> контролът и усилването на светлината на моронтийните и духовните сфери."
                },
                {
                    "par_ref": "44:1.5",
                    "par_pageref": "499.7",
                    "par_content": "3. <em>Енергийни въздействия —</em> мелодия, създавана благодарение на умелото управление на моронтийните и духовните енергии."
                },
                {
                    "par_ref": "44:1.6",
                    "par_pageref": "499.8",
                    "par_content": "4. <em>Цветови симфонии —</em> мелодия на цветовите тонове на моронтия; отнася се към едно от висшите постижения на небесните музиканти."
                },
                {
                    "par_ref": "44:1.7",
                    "par_pageref": "499.9",
                    "par_content": "5. <em>Хармония на взаимосвързаните духове —</em> самото разположение и взаимовръзка на различните категории моронтийни и духовни същества поражда възхитителни мелодии."
                },
                {
                    "par_ref": "44:1.8",
                    "par_pageref": "499.10",
                    "par_content": "6. <em>Мелодия на мислите —</em> духовното мислене може да бъде толкова съвършено, че да проникне в мелодиите на Хавона."
                },
                {
                    "par_ref": "44:1.9",
                    "par_pageref": "499.11",
                    "par_content": "7. <em>Музиката на пространството —</em> при правилна настройка на кръговете на вселенската транслационна служба с тяхна помощ може да се приемат мелодии от другите сфери."
                },
                {
                    "par_ref": "44:1.10",
                    "par_pageref": "500.1",
                    "par_content": "Съществуват повече от сто хиляди различни начина за действие със звука, цвета и енергията — методи, аналогични на използването на музикални инструменти от човека. Вашите танцови ансамбли несъмнено отразяват грубите и гротескни опити на материалните създания да се приближат към небесната хармония на подреждането на съществата и разполагането на личностите. Останалите пет форми на моронтийна мелодия не се възприемат от сензорния механизъм на материалните тела."
                },
                {
                    "par_ref": "44:1.11",
                    "par_pageref": "500.2",
                    "par_content": "Хармонията, музиката на седемте нива на мелодически връзки е единственият универсален код за духовно общуване. Музиката — в този вид, в който тя се разбира от смъртните на Урантия — достига своето най-висше изражение в школите на Йерусем, столицата на системата, където полуматериалните същества биват обучавани на хармонията на звука. Смъртните не реагират на други форми на моронтийна мелодия и небесна хармония."
                },
                {
                    "par_ref": "44:1.12",
                    "par_pageref": "500.3",
                    "par_content": "На Урантия музиката се възприема както физически, така и духовно и вашите музиканти са направили много, за да повдигнат нивото на музикалния вкус от варварската монотонност на далечните предци до висотите на възприемане на звука. Мнозинството от смъртните на Урантия реагират на музиката основно със своите материални мускули, едва откликвайки с разума и духа си, но в продължение на повече от тридесет и пет хиляди години музикалното възприятие непрекъснато се е подобрявало."
                },
                {
                    "par_ref": "44:1.13",
                    "par_pageref": "500.4",
                    "par_content": "Мелодичното синкопиране представлява преход от музикалната монотонност на примитивния човек към изразителната хармония и изпълнените със смисъл мелодии на вашите късни музиканти. Ранните ритмически типове стимулират реакцията и музикалното чувство, без да изискват използване на по-високи интелектуални способности за възприемане на хармонията, и по такъв начин са по-често привлекателни за незрелите или духовно лениви индивиди."
                },
                {
                    "par_ref": "44:1.14",
                    "par_pageref": "500.5",
                    "par_content": "Най-хубавата музика на Урантия е не повече от слабо ехо на величествените звуци, които създават небесните колеги на вашите музиканти, съхранили само късчета от това моронтийно благозвучие под формата на създадени с обертонове мелодии. Духовно-моронтийната музика нерядко използва всичките седем начина за изразяване и възпроизвеждане, така че човешкият разум е изключително ограничен във всеки опит да сведе тези мелодии на висшите сфери само до музикални тонове. Подобен опит би бил сравним със стремежа да възпроизведеш звученето на огромен оркестър със средствата на само един музикален инструмент."
                },
                {
                    "par_ref": "44:1.15",
                    "par_pageref": "500.6",
                    "par_content": "Макар урантийците да са успели да съчинят ред красиви мелодии, в музикално отношение вие значително сте изостанали от много съседни планети в Сатания. Ако само Адам и Ева бяха живи, щяхте да имате истинска музика; но дарът на хармонията, така ярко изразен в тях, е бил дотолкова отслабен от звуците на немузикални тенденции, че в живота на само един смъртен от хиляди съществува донякъде възвишено възприятие на музикалния звук. Но не се отчайвайте: някога на Урантия може да се появи истински музикант и цели народи ще бъдат очаровани от величественото звучене на неговата мелодия. Само един такъв човек ще може завинаги да измени насоката на развитие на цяла нация и даже на целия цивилизован свят. Буквална истина е: „Мелодията има силата да измени света.“ За вечни времена музиката ще остане универсален език на хора, ангели и духове. Хармонията е езикът на Хавона."
                }
            ]
        },
        {
            "section_index": 2,
            "section_ref": "44:2",
            "pars": [
                {
                    "par_ref": "44:2.1",
                    "par_pageref": "500.7",
                    "par_content": "Смъртният човек може да се надява само на оскъдна и изкривена представа за функциите на свещените пресъздаващи, които аз трябва да се опитам да изобразя с помощта на примитивните и ограничени знаци на вашия материален език. В духовно-моронтийния свят има множество неща с висша ценност — неща, достойни за възпроизвеждане, но неизвестни на Урантия; опит, отнасящ се към тази категория дейност, която едва ли „е минавала и през ум на човека“; реалности, които са подготвени от Бога за онези, които се съхранят след живота си в плът."
                },
                {
                    "par_ref": "44:2.2",
                    "par_pageref": "501.1",
                    "par_content": "Съществуват седем групи свещени пресъздаващи и аз ще се опитам да поясня техния труд с помощта на следната класификация:"
                },
                {
                    "par_ref": "44:2.3",
                    "par_pageref": "501.2",
                    "par_content": "1. <em>Певци —</em> хармонизатори, възпроизвеждащи специфичните хармонии на миналото и интерпретиращи мелодиите на настоящото. Но всичко това се извършва на моронтийно ниво."
                },
                {
                    "par_ref": "44:2.4",
                    "par_pageref": "501.3",
                    "par_content": "2. <em>Творци на цвета —</em> майстори на светлината и сянката, които вие бихте назовали рисувачи и живописци, майстори, които съхраняват отминаващи картини и преходни епизоди за бъдещо използване в моронтия."
                },
                {
                    "par_ref": "44:2.5",
                    "par_pageref": "501.4",
                    "par_content": "3. <em>Светлинни илюстратори —</em> създатели на изображения, запечатващи реални полудуховни явления, най-приблизителен аналог на които би бил кинематографът."
                },
                {
                    "par_ref": "44:2.6",
                    "par_pageref": "501.5",
                    "par_content": "4. <em>Създатели на исторически зрелища —</em> инсценират най-важните събития в историята на вселената."
                },
                {
                    "par_ref": "44:2.7",
                    "par_pageref": "501.6",
                    "par_content": "5. <em>Предсказващи историята —</em> тези, които проектират смисъла на историята в бъдеще."
                },
                {
                    "par_ref": "44:2.8",
                    "par_pageref": "501.7",
                    "par_content": "6. <em>Разказвачи на жизнеописания -</em> тези, които увековечават смисъла и значението на жизнения опит. Проецирането на днешния личен опит на достигаеми в бъдеще ценности."
                },
                {
                    "par_ref": "44:2.9",
                    "par_pageref": "501.8",
                    "par_content": "7. <em>Административни постановчици —</em> тези, които изобразяват важността на философията на управлението и методиката на ръководство, небесни драматурзи на върховната власт."
                },
                {
                    "par_ref": "44:2.10",
                    "par_pageref": "501.9",
                    "par_content": "Често пъти свещените пресъздаващи успешно сътрудничат с управляващите реверсията, съчетавайки повторението на паметни събития с някои форми интелектуален отдих и развлечения. Излизайки пред моронтийните конклави и духовни събори, тези възпроизвеждащи се обединяват за създаване на мащабни драматически постановки, отразяващи целта на съответните събрания. Неотдавна аз бях свидетел на подобно грандиозно представление, състоящо се от последователност от хиляда сцени с участието на над един милион актьори."
                },
                {
                    "par_ref": "44:2.11",
                    "par_pageref": "501.10",
                    "par_content": "В своята образователна дейност на моронтийно ниво висшите учители на разума и преходните попечители широко и ефективно използват тези различни групи възпроизвеждащи. Но не всичките им усилия са посветени на преходни илюстрации; значителен дял от техния труд носи постоянен характер и ще остане вечно наследство за цялото будеще време. Тези творци се отличават с такава разностранност, че в своята съвкупност могат да инсценират цяла епоха, а в сътрудничество със серафическите попечители действително са способни да изобразяват вечните ценности на духовния свят за смъртните зрители на времето."
                }
            ]
        },
        {
            "section_index": 3,
            "section_ref": "44:3",
            "pars": [
                {
                    "par_ref": "44:3.1",
                    "par_pageref": "501.11",
                    "par_content": "Съществуват градове, „строител и творец на които е Бог“. При нас има духовни аналози на всичко, което ви е познато на вас, смъртните, а също така и много други неща. При нас има домове, духовен комфорт и моронтийни предмети от първа необходимост. За всеки вид материално удовлетворение, което са способни да изпитват хората, ние имаме хиляди духовни реалности, обогатяващи и усъвършенстващи нашия живот. Божествените строители функционират в седем групи:"
                },
                {
                    "par_ref": "44:3.2",
                    "par_pageref": "502.1",
                    "par_content": "1. <em>Плановици и строители на жилища —</em> същества, създаващи и реконструиращи жилища, предназначени за индивиди и работни групи. Тези моронтийни и духовни помещения са реални. Те биха били невидими за вашето ограничено зрение, но за нас те са изцяло реални и красиви. В определена степен всички духовни същества могат да споделят със строителите някои детайли от планировката и създаването на своите моронтийни или духовни жилища. Тези домове се оборудват и се украсяват в съответствие с потребностите на моронтийните или духовните същества, на които предстои да се заселят в тях. Във всички тези изключително разнообразни съоръжения са предвидени широки възможности за индивидуално изразяване."
                },
                {
                    "par_ref": "44:3.3",
                    "par_pageref": "502.2",
                    "par_content": "2. <em>Създатели на работнически здания —</em> същества, занимаващи се с проектирането и сглобяването на помещенията за квалифициран и всекидневен труд в духовните и моронтийни сфери. Тези строители са сравними със създателите на работилници и други промишлени предприятия на Урантия. В преходните светове е неизбежна системата за взаимопомощ и специализирано разделение на труда. Не всички от нас правят всичко; моронтийните същества и формиращите се духове изпълняват различни функции и създателите на работни помещения не само строят най-добрите работилници, но и спомагат за професионалното усъвършенстване на тези, които се трудят в такива помещения."
                },
                {
                    "par_ref": "44:3.4",
                    "par_pageref": "502.3",
                    "par_content": "3. <em>Създатели на здания за прекарване на времето за почивка.</em> В периодите за отдих колосалните съоръжения се използват за това, което смъртните биха наричали отдих и, в известен смисъл, развлечение. Създадени са необходимите условия за управляващите реверсията, хумористите на моронтийните светове — тези преходни светове, където се осъществява подготовката на възходящите смъртни, които са наскоро доставени от еволюционните планети. Даже висшите духове се предават на определен род хумористични спомени в периодите на духовно презареждане."
                },
                {
                    "par_ref": "44:3.5",
                    "par_pageref": "502.4",
                    "par_content": "4. <em>Създатели на храмове —</em> опитните архитекти на духовни и моронтийни храмове. Във всички светове за възход на смъртните има храмове за изповядване на вярата, представляващи най-изисканите творения на моронтийните владения и духовните сфери."
                },
                {
                    "par_ref": "44:3.6",
                    "par_pageref": "502.5",
                    "par_content": "5. <em>Строители на образователни здания —</em> тези същества, които строят центрове за моронтийна подготовка и задълбочено духовно образование. Винаги съществува възможност за придобиване на нови знания, за получаване на допълнителна информация по отношение на настоящ или бъдещ труд или в областта на бъдещата култура — информация, която е призвана да превърне възходящите същества в по-разумни и полезни жители на моронтийните и духовни сфери."
                },
                {
                    "par_ref": "44:3.7",
                    "par_pageref": "502.6",
                    "par_content": "6. <em>Моронтийни плановици —</em> тези същества, които строят съоръжения за равноправно обединение на всички личности от всички сфери, присъстващи в който и да е момент на която и да е определена сфера. Те сътрудничат с Управляващите Моронтийната Енергия за подобряване на координацията на прогресивния моронтиен живот."
                },
                {
                    "par_ref": "44:3.8",
                    "par_pageref": "502.7",
                    "par_content": "7. <em>Строители на обществени здания —</em> творците, планиращи и издигащи съоръжения за събирания с некултов характер. Величествени и великолепни са тези места за общи събрания."
                },
                {
                    "par_ref": "44:3.9",
                    "par_pageref": "502.8",
                    "par_content": "Макар че нито тези строежи, нито техните украшения биха били в пълния смисъл на думата реални за сетивното възприятие на материалните смъртни, те са напълно реални за нас. Вие не бихте могли да видите тези храмове, ако се окажехте тук в плът. При все това всички тези свръхматериални творения действително се намират тук; ние ясно ги виждаме и също толкова пълноценно им се наслаждаваме."
                }
            ]
        },
        {
            "section_index": 4,
            "section_ref": "44:4",
            "pars": [
                {
                    "par_ref": "44:4.1",
                    "par_pageref": "503.1",
                    "par_content": "Тези творци са посветени на съхраняването и възпроизвеждането на възвишените мисли на реалиите; те действат в седем групи:"
                },
                {
                    "par_ref": "44:4.2",
                    "par_pageref": "503.2",
                    "par_content": "1. <em>Съхранители на мисли.</em> Това са тези творци, които са посветени на съхраняването на висшите мисли на сферите. В моронтийните светове наистина ценят съкровищата на мислите. Преди първото си посещение на Урантия аз видях записи и слушах предаване на идеи на някои велики умове от тази планета. Регистраторите на мисли съхраняват подобни благородни идеи на езика на Уверса."
                },
                {
                    "par_ref": "44:4.3",
                    "par_pageref": "503.3",
                    "par_content": "Всяка свръхвселена има свой език, на който говорят населяващите я личности и който е господстващ във всичките ú сектори. В нашата свръхвселена такъв език е уверският. Освен това всяка локална вселена също има свой език. Представителите на всички по-висши категории на Небадон са двуезични, владеейки както небадонски, така и уверския езици. Когато се срещнат два индивида от различни локални вселени, те ползват уверския език; но ако единият от тях е родом от друга свръхвселена, са принудени да потърсят помощта на преводач. В централната вселена език почти не е нужен; тук съществува съвършено и практически пълно взаиморазбиране; само Боговете не са напълно разбирани тук. Нас ни учат, че за времето на случайна среща в Рая можеш да достигнеш по-голямо взаиморазбиране, отколкото може да бъде предадено чрез средствата на смъртния език за хиляда години. Вече в Салвингтон, ние „знаем така, както знаят нас“."
                },
                {
                    "par_ref": "44:4.4",
                    "par_pageref": "503.4",
                    "par_content": "Съществуващото в моронтийните и духовни сфери умение да превеждаш мисълта на език е недостъпно за разбирането на смъртните. Нашите опитни регистратори са способни дотолкова да ускорят процеса на превръщане на мислите в постоянен запис, че за една минута урантийско време могат да зарегистрират еквивалента на повече от половин милион думи или понятийни символи. Тези вселенски езици са значително по-богати от езиците на еволюиращите светове. Понятийните символи на Уверса обединяват повече от милиард знака, макар самата азбука да се състои само от седемдесет символа. Езикът на Небадон не е толкова съвършен; неговата азбука се състои от четиридесет и осем символа."
                },
                {
                    "par_ref": "44:4.5",
                    "par_pageref": "503.5",
                    "par_content": "2. <em>Регистратори на понятия.</em> Тази втора група регистратори съхранява понятийни образи, модели на идеи. Тази форма на създаване на постоянни записи е неизвестна в материалните светове и с помощта на този метод аз бих могъл да получа повече знания за час от вашето време, отколкото вие — за сто години, използвайки обичайния писмен език."
                },
                {
                    "par_ref": "44:4.6",
                    "par_pageref": "503.6",
                    "par_content": "3. <em>Идеографически регистратори.</em> В наше разпореждане има аналози както на вашия писмен, така и на вашия устен език, но за съхраняването на мислите обикновено използваме илюстрации на понятията и идеографическия метод. Идеографическите регистратори са способни да постигат хилядократно по-висока резултатност в сравнение с регистраторите на понятия."
                },
                {
                    "par_ref": "44:4.7",
                    "par_pageref": "503.7",
                    "par_content": "4. <em>Покровители на риториката.</em> Тази група регистратори посвещава себе си на задачата за съхраняването на мислите за устно възпроизвеждане. Наистина, използвайки небадонския език, в половинчасова реч ние бихме могли да обхванем тематиката на целия живот на урантийския смъртен. Вашата единствена надежда да разберете тези процеси е да се спрете и да си спомните за своите разстроени и изкривени съновидения, за това, как във времето на тези нощни фантазии вие сте способни за няколко секунди да обхванете цели периоди от своя живот."
                },
                {
                    "par_ref": "44:4.8",
                    "par_pageref": "503.8",
                    "par_content": "Красноречието на духовния свят е едно от несравнимите наслаждения, които очакват вас — знаещите само грубите речи на запъващите се оратори на Урантия. В речите на Салвингтон и Едемия има стройност на звученето и благозвучност на изразяването, въодушевяващото действие на които е неописуемо. Тези животрептящи понятия са подобни на прекрасни камъни в короната на славата. Но аз не съм способен на това! Аз не мога да предам на човешкия разум широтата и дълбочината на тези реалности от друг свят!"
                },
                {
                    "par_ref": "44:4.9",
                    "par_pageref": "504.1",
                    "par_content": "5. <em>Ръководители на транслационната служба.</em> Службата за пространствени съобщения на Рая, свръхвселените и локалните вселени се намира под общото наблюдение на тази група съхранители на идеи. Те служат като цензори, редактори и координатори на транслируемия материал, правейки свръхвселенска адаптация на всички пространствени съобщения на Рая, а също адаптирайки и превеждайки съобщения на Извечно Древните на езиците на локалните вселени."
                },
                {
                    "par_ref": "44:4.10",
                    "par_pageref": "504.2",
                    "par_content": "Пространствените съобщения на локалните вселени също трябва да се видоизменят — за приемане в системите и на индивидуалните планети. Предаването на тези космически съобщения внимателно се контролира, при което винаги се прилага обратен запис за проверка правилността на приема на всяко съобщение във всеки свят от съответния кръг. Ръководителите на транслационната служба притежават специални навици за използването на пространствени токове за всякакви цели на разумната връзка."
                },
                {
                    "par_ref": "44:4.11",
                    "par_pageref": "504.3",
                    "par_content": "6. <em>Регистратори на ритъма.</em> Урантийците навярно биха нарекли тези творци поети, макар че техният труд е много различен от вашите поетически произведения и практически безкрайно ги превъзхожда. Ритъмът не е толкова уморителен и за моронтийните, и за духовните същества и затова нерядко подемът на ефективността и повишаването на удоволствието са следствие от изпълнението на най-различни функции в ритмична форма. Жалко, че вие не знаете какво удоволствие е да се чуят някои от поетичните съобщения за заседанията на едемските асамблеи и сте неспособни да се насладите на богатството на цвета и тона, които се използват от гениите на съзвездията — майсторите на тази изискана форма на самоизразяване и социална хармонизация."
                },
                {
                    "par_ref": "44:4.12",
                    "par_pageref": "504.4",
                    "par_content": "7. <em>Моронтийни регистратори.</em> Аз се смущавам от това, че не зная как може да се опише на материалния разум функцията на тази важна група регистратори на идеи, задачата на които е съхраняване на групови изображения на различни съчетания от моронтийни събития и духовни процеси; тези регистратори може да се сравнят с фотографите, правещи групови снимки на преходните светове, макар че подобно сравнение е крайно примитивно. Те запазват за бъдещето най-важните сцени и връзки на сменящите се една с друга епохи, пазейки ги в залите за архиви на моронтия."
                }
            ]
        },
        {
            "section_index": 5,
            "section_ref": "44:5",
            "pars": [
                {
                    "par_ref": "44:5.1",
                    "par_pageref": "504.5",
                    "par_content": "Тези интересни и ефективни творци са свързани с всички видове енергия — физическа, умствена и духовна:"
                },
                {
                    "par_ref": "44:5.2",
                    "par_pageref": "504.6",
                    "par_content": "1. <em>Оператори на физическа енергия.</em> Операторите на физическа енергия служат в течение на продължителни периоди от време заедно с управляващите енергията и са специалисти по обработката и управлението на много фази на физическата енергия. Те са запознати с три основни потока и тридесет спомагателни вида енергия на свръхвселените. Тези същества оказват неоценима помощ на Управляващите Моронтийната Енергия на преходните светове. Те са целеустремени изследователи на космическите проекции на Рая."
                },
                {
                    "par_ref": "44:5.3",
                    "par_pageref": "504.7",
                    "par_content": "2. <em>Оператори на интелектуална енергия.</em> това са специалистите по взаимно общуване с моронтийните и други типове разумни същества. Тази форма за комуникация между смъртните практически не съществува на Урантия. Това са специалистите, които развиват способността на възходящите моронтийни смъртни да общуват един с друг и техният труд обхваща многобройни уникални начинания в областта на интелектуалната връзка, които излизат далеч извън пределите на моята способност да ги изложа на материалния разум. Тези творци са увлечените изследователи на кръговете на разума на Безкрайния Дух."
                },
                {
                    "par_ref": "44:5.4",
                    "par_pageref": "505.1",
                    "par_content": "3. <em>Оператори на духовна енергия.</em> Операторите на духовна енергия представляват интересна група. Подобно на физическата енергия, поведението на духовната енергия се подчинява на определени закони. С други думи, изучаването на духовната енергия позволява да се правят толкова достоверни изводи и да се борави с нея с такава точност, както и в случая с физическата енергия. В света на духа действат такива определени и строги закони, каквито съществуват в материалните сфери. В течение на последните няколко милиона години много усъвършенствани методи за усвояване на енергия са били предложени на тези изследователи на фундаменталните закони на Вечния Син — закони, управляващи духовната енергия в нейното приложение към моронтийните и други категории небесни същества по цялата вселена."
                },
                {
                    "par_ref": "44:5.5",
                    "par_pageref": "505.2",
                    "par_content": "4. <em>Съставни оператори.</em> Тази дръзновена група от добре подготовени същества посвещава себе си на функционалното обединяване на всичките три изначални фази божествена енергия, проявявана във вселените под формата на физическа, интелектуална и духовна енергия. Тези устремени личности се стремят да открият действителното вселенско присъствие на Бог-Върховния, тъй като в личността на това Божество трябва да се извърши емпирично обединение на цялата божественост на голямата вселена. И до известна степен в последно време тези творци са се сдобили с известен успех."
                },
                {
                    "par_ref": "44:5.6",
                    "par_pageref": "505.3",
                    "par_content": "5. <em>Транспортни съветници.</em> Този корпус технически съветници на транспортните серафими демонстрира най-голямо изкуство в сътрудничество с астрономите при определянето на маршрутите, а също и при оказване на ръководителите на транспортната служба на всевъзможна помощ в пространствените светове. Те контролират транспортното общуване на сферите и присъстват на всички обитаеми планети. Урантия се обслужва от корпус от семдесет транспортни съветника."
                },
                {
                    "par_ref": "44:5.7",
                    "par_pageref": "505.4",
                    "par_content": "6. <em>Експерти по връзките.</em> Аналогично, Урантия се обслужва от дванадесет специалиста по междупланетна и междувселенска връзка. Притежавайки дълъг опит, тези същества владеят законите за предаване на информация и за попълване на възникващите пропуски при прилагането ú към комуникациите на реалиите. Този корпус се занимава с всички форми пространствени послания, с изключение на тези, които се предават от Гравитационните и Единичните Посланици. На Урантия на тях им се налага активно да използват кръга на архангелите."
                },
                {
                    "par_ref": "44:5.8",
                    "par_pageref": "505.5",
                    "par_content": "7. <em>Възпитатели по отдих.</em> Божественият отдих е свързан с изпълване с духовна енергия. С моронтийна и духовна енергия е необходимо да се изпълваш точно така, както и с физическа енергия, но по силата на други причини. Опитвайки се да ви просветя, аз неволно съм принуден да използвам примитивни сравнения; и все пак ние, съществата от духовния свят, трябва периодически да прекъсваме своята редовна дейност, за да се уединяваме в определените за срещи места, да се потопяваме в божествен отдих и да възстановяваме изчерпващата се енергия."
                },
                {
                    "par_ref": "44:5.9",
                    "par_pageref": "505.6",
                    "par_content": "Своите първи уроци в тази област вие ще получите след пристигане в обителските светове, когато — ставайки моронтийно същество — чрез собствен опит ще се запознаете с методиката на духовните занятия. Вие знаете за съществуването на вътрешния кръг на Хавона и за това, че след пресичането на останалите кръгове странстващите на пространството трябва да се потопят в продължителна и възстановяваща сила на покой в Рая. Това е не само техническо изискване при прехода от временния път към служенето във вечността; това е също така и необходимост, форма на отдих, изисквана за възстановяване на енергийните загуби, свойствени на последните степени на възход, а също и за натрупване на запаси от духовна енергия за следващия стадий от безкрайния път."
                },
                {
                    "par_ref": "44:5.10",
                    "par_pageref": "506.1",
                    "par_content": "Тези енергийни оператори изпълняват също така и стотици други функции, твърде многобройни, за да могат да бъдат изредени; сред тях са консултации със серафимите, херувимите и сановимите относно най-ефективните начини за приемане на енергия и поддържане на най-полезния баланс от противоположно насочени сили между активните херувими и пасивните сановими. Съществуват и много други видове помощ, която тези експерти оказват на моронтийните и духовни създания в техния опит да разберат природата на божествения отдих, толкова необходим за ефективното използване на основните енергии на пространството."
                }
            ]
        },
        {
            "section_index": 6,
            "section_ref": "44:6",
            "pars": [
                {
                    "par_ref": "44:6.1",
                    "par_pageref": "506.2",
                    "par_content": "Ако само знаех как може да ви бъде описан изисканият труд на тези неповторими творци! Всеки мой опит да обясня същността на духовното украсяване би се асоциирал в материалното съзнание само с вашите жалки, макар и честни, опити за изпълнение на тези неща във вашия свят на разума и материята."
                },
                {
                    "par_ref": "44:6.2",
                    "par_pageref": "506.3",
                    "par_content": "Макар този корпус да обхваща над хиляда различни вида дейности, той се подразделя на седем основни групи:"
                },
                {
                    "par_ref": "44:6.3",
                    "par_pageref": "506.4",
                    "par_content": "1. <em>Майстори на цвета.</em> Именно те заставят да се леят в пространството десетте хиляди цветови тона на духовно отражение, носещи изискани послания на хармонична красота. Освен с възприемането на цвета в човешкия опит няма нищо, с което може да бъде сравнена тази дейност."
                },
                {
                    "par_ref": "44:6.4",
                    "par_pageref": "506.5",
                    "par_content": "2. <em>Художници на звука.</em> Тези художници на това, което вие бихте нарекли звук, изобразяват различни по своите особености и моронтийно възприятие духовни вълни. В действителност тези импулси са висши отражения на открити и величествени духовни души на небесното войнство."
                },
                {
                    "par_ref": "44:6.5",
                    "par_pageref": "506.6",
                    "par_content": "3. <em>Художници на емоции.</em> Усъвършенствувателите на чувства съхраняват моронтийни чувства и божествени емоции за изучаване и за назидание на децата на времето, а също за въодушевяване и украсяване на моронтийните прогресори и еволюиращите духове."
                },
                {
                    "par_ref": "44:6.6",
                    "par_pageref": "506.7",
                    "par_content": "4. <em>Майстори на аромата.</em> Сравняването на небесната духовна активност с физическото възприятие на химически миризми действително е неудачно, но смъртните на Урантия едва ли са способни да осъзнаят това служене под каквото и да е друго название. Тези творци създават свои разнообразни симфонии за благо и наслада на усъвършенстващите се деца на времето. На Земята няма нищо, чрез което да може да се направи поне бледо сравнение с този тип духовно великолепие."
                },
                {
                    "par_ref": "44:6.7",
                    "par_pageref": "506.8",
                    "par_content": "5. <em>Изразители на позиционна ценност.</em> Тези творци не се занимават с изкуството на самоукрасяване или на украсяване на други създания. Те пробуждат многообразни радостни реакции в индивидуалните моронтийни и духовни създания, ярко проявявайки значението на взаимовръзките чрез позиционните ценности, придавани на различните моронтийни и духовни категории в сложните ансамбли на тези разнообразни същества. Тези майстори съчетават свръх-материални същества така, както вие бихте съчетали живи музикални ноти, аромати, гледки, след което ги сливат заедно във великолепни химни."
                },
                {
                    "par_ref": "44:6.8",
                    "par_pageref": "506.9",
                    "par_content": "6. <em>Художници на вкуса.</em> А как да ви разкажа за тези майстори!? Аз мога само скромно да предположа, че те са усъвършенствуватели на моронтийния вкус и че покрай това се стремят да повишат възприятието на красотата чрез усилване на формиращите се духовни органи на чувствата."
                },
                {
                    "par_ref": "44:6.9",
                    "par_pageref": "507.1",
                    "par_content": "7. <em>Моронтийни синтезатори.</em> Това са главните майстори: когато всички останали са внесли своята лепта, те добавят кулминационните и завършващи щрихи към моронтийния ансамбъл, постигайки въодушевяващо изображение на божествена красота -вечно вдъхновение за духовните същества и техните моронтийни партньори. Но вие трябва да дочакате освобождаването от материалното тяло, преди да започнете да постигате художественото величие и естетическите красоти на моронтийния и духовния светове."
                }
            ]
        },
        {
            "section_index": 7,
            "section_ref": "44:7",
            "pars": [
                {
                    "par_ref": "44:7.1",
                    "par_pageref": "507.2",
                    "par_content": "Тези майстори нямат отношение към музиката, живописта или нещо сходно на тях, както може да предположите. Те се занимават с управлението и организацията на специализирани сили и енергии, присъстващи в света на духа, но неизвестни на смъртните. Ако имах макар и най-малката възможност за сравнение, аз бих се опитал да опиша тази уникална област на духовно постижение, но аз съм в отчаяние — невъзможно е да се предаде на смъртния разум смисъла на тази сфера на небесното изкуство. Но това, което е невъзможно да се опише, може да се изрази косвено."
                },
                {
                    "par_ref": "44:7.2",
                    "par_pageref": "507.3",
                    "par_content": "Красотата, ритъмът и хармонията са интелектуално свързани и духовно родствени. Истината, фактите и взаимоотношенията са интелектуално неразделими и свързани с философските понятия за красотата. Добродетелта, праведността и справедливостта са философски взаимосвързани и духовно преплетени с живата истина и божествената красота."
                },
                {
                    "par_ref": "44:7.3",
                    "par_pageref": "507.4",
                    "par_content": "Космическите понятия за истинска философия, изображението на небесното изкуство или опитът на смъртния да опише човешката представа за божествена красота никога не ще доставят пълно удовлетворение, ако такива стремежи към прогрес останат необединени. Такова изражение на божественото подбуждане в развиващото се създание може да бъде интелектуално истинско, емоционално прекрасно и духовно полезно, но истинска душа ще се появи в такова изражение само тогава, когато тези реалности на истината, значенията на красотата и ценността добродетели бъдат обединени в жизнения опит на твореца, учения или философа."
                },
                {
                    "par_ref": "44:7.4",
                    "par_pageref": "507.5",
                    "par_content": "Тези божествени качества са съвършено и абсолютно обединени в Бога. И всеки познал Бога човек или ангел притежава потенциала на неограниченото самоизражение на все по-високи нива обединено самовъплъщение благодарение на нескончаемото придобиване на Богоподобие — емпиричното сливане на вечната истина, всеобщата красота и божествената добродетел, постигано в еволюционния опит."
                }
            ]
        },
        {
            "section_index": 8,
            "section_ref": "44:8",
            "pars": [
                {
                    "par_ref": "44:8.1",
                    "par_pageref": "507.6",
                    "par_content": "Макар че небесните творци не се трудят лично на материални планети, подобни на Урантия, от време на време те пристигат от централния свят на системата за оказване на помощ на природно надарени индивиди от смъртните раси. При такива назначения тези творци временно работят под наблюдението на планетарните ангели на прогреса. Серафическите войнства сътрудничат с тези творци, стремейки се да помогнат на тези смъртни, които се отличават с вроден дар и имат Настройчици, притежаващи особен предшестващ опит."
                },
                {
                    "par_ref": "44:8.2",
                    "par_pageref": "507.7",
                    "par_content": "Съществуват три възможни източника на необикновени човешки способности. В тяхната основа винаги лежат природни или вродени таланти. Особените способности никога не са произволен дар на Боговете; винаги има наследствено основание за всеки изтъкнат талант. Освен тази природна способност — а по-скоро в допълнение към нея — може да се използва ръководството на Настройчика на Съзнанието в тези индивиди, чиито вътрешни Настройчици притежават пълноценен аналогичен опит, придобит в другите светове и с други смъртни създания. В случаите, когато както човешкият разум, така и вътрешният Настройчик притежават необичайни способности, към него могат да се насочат духовни творци, които действат като хармонизатори на тези таланти, оказващи помощ и въодушевяващи тези смъртни в търсене на все по-съвършени идеали и в опити за все по-добро изобразяване на тези идеали за благото на сферата."
                },
                {
                    "par_ref": "44:8.3",
                    "par_pageref": "508.1",
                    "par_content": "На категориите духовни творци е чужда кастовостта. Ако вие притежавате способности и дар за изразяването им, вашият произход няма значение, колкото и скромен да е: по време на възхода по стълбицата на моронтийния опит и духовните постижения вие ще получите адекватно признание и дължимата оценка. За смъртните създания няма такава наследствена непълноценност или такива лишения на средата, които да не бъдат напълно компенсирани и отстранени по моронтийния път. Всички художествени постижения и експресивно самовъплъщение ще зависят от вашите собствени усилия в постепенното придвижване по своя път. Накрая ще могат да се въплътят стремежите на еволюционните създания, притежаващи средни способности. Макар Боговете да не даряват децата на времето с таланти и способности произволно, те действително осигуряват изпълнение на всички благородни помисли и удовлетворяване на всяка човешка жажда за божествено самоизразяване."
                },
                {
                    "par_ref": "44:8.4",
                    "par_pageref": "508.2",
                    "par_content": "Но всеки човек трябва да помни: много от стремежите да се отличат, терзаещи смъртните в плът, ще изчезнат в тези смъртни при моронтийния им и духовен път. Възходящите моронтийци се научават да социализират своите предишни чисто егоистични стремежи и амбиции. Но ако това, което толкова искрено сте се стремили да постигнете на Земята и от което с такова постоянство са ви лишавали обстоятелствата, остане нещото, към което продължавате да се стремите след проникването в дълбините на моронтийния път, то на вас със сигурност ще ви бъдат предоставени всички възможности за пълно удовлетворяване на вашите отдавнашни желания."
                },
                {
                    "par_ref": "44:8.5",
                    "par_pageref": "508.3",
                    "par_content": "Преди възходящите смъртни да напуснат локалната вселена и да тръгнат по пътя на духа, всеки интелектуален, художествен и социален стремеж или неподправен замисъл, който някога е бил свойствен за техните смъртни или моронтийни планове за съществуване, ще бъде удовлетворен по най-изчерпателен начин. Така се постига равенство в удовлетворяването на самоизразяването и самовъплъщаването — но не придобиване на еднакъв емпиричен статут или пълно изчезване на характерната индивидуалност в уменията, метода и изразяването. Новите духовни различия в личностните емпирични постижения ще бъдат изгладени и нивелирани, едва след като преминете последния кръг на Хавона. И тогава обитателите на Рая ще се сблъскат с необходимостта от приспособяване към тези абсонитни различия в личностния опит, които могат да бъдат уравнени само за сметка на груповото постигане на пределния статут на създанието, преминавайки седеметапния път на смъртни завършващи."
                },
                {
                    "par_ref": "44:8.6",
                    "par_pageref": "508.4",
                    "par_content": "С това завършва повествуванието за небесните творци — тази космополитна група изтънчени труженици, които правят толкова много за прославяне на архитектурните сфери с помощта на художествените изображения на божествената красота на Райските Създатели."
                },
                {
                    "par_ref": "44:8.7",
                    "par_pageref": "508.5",
                    "par_content": "[Изложено от архангел на Небадон.]"
                }
            ]
        }
    ],
    "footnotes": [],
    "paper_title": "Небесните творци"
}