{
    "paper_index": 109,
    "sections": [
        {
            "section_index": 0,
            "section_ref": "109:0",
            "pars": [
                {
                    "par_ref": "109:0.1",
                    "par_pageref": "",
                    "par_content": "Ispravljači Misli su djeca svemirske karijere i neiskusni Ispravljači doista moraju steći iskustvo dok smrtna stvorenja rastu i razvijaju se. Kao što se ličnost ljudskog djeteta razvija kako bi se nosila s borbama evolucijskog postojanja, tako i Ispravljač raste u veličini u pripremi za probleme i iskušenja sljedećeg stupnja života u usponu. Kao što dijete u ranom djetinjstvu kroz igru i druženje razvija sposobnost svestrane prilagodbe aktivnostima zrele dobi, tako i unutarnji Ispravljač postiže vještinu za sljedeću fazu kozmičkog života zahvaljujući preliminarnom smrtničkom planiranju i uvježbavanju onih aktivnosti koje su u vezi s morontijskom karijerom. Ljudsko postojanje predstavlja razdoblje prakse koje Ispravljač učinkovito koristi u pripremi za uvećane odgovornosti i proširene mogućnosti budućeg života. Ali Ispravljačevi napori, dok živi u vama, ne tiču se toliko pitanja vremenskog života i planetarnog postojanja. Danas, Ispravljači Misli takoreći uvježbavaju realnost svemirske karijere u evoluirajućim umovima ljudskih bića."
                }
            ]
        },
        {
            "section_index": 1,
            "section_ref": "109:1",
            "section_title": "1. RAZVOJ ISPRAVLJAČA",
            "pars": [
                {
                    "par_ref": "109:1.1",
                    "par_pageref": "",
                    "par_content": "Mora postojati sveobuhvatan i razrađen plan za obuku i razvoj neiskusnih Ispravljača prije nego što budu poslani iz Diviningtona, ali mi zapravo ne znamo mnogo o tome. Nedvojbeno također postoji opsežan sustav za ponovnu obuku Ispravljača unutarnjeg iskustva prije nego što krenu u nove misije druženja sa smrtnicima, ali, opet, mi zapravo ne znamo."
                },
                {
                    "par_ref": "109:1.2",
                    "par_pageref": "",
                    "par_content": "Personalizirani Ispravljači su mi rekli da svaki put kada smrtnik u kojem živi Ispravljač ne uspije preživjeti, kada se Ispravljač vrati u Divinington, on mora proći opsežni tečaj obuke. Ova dodatna obuka počiva na iskustvu življenja u ljudskom biću i uvijek prethodi Ispravljačevom povratku u evolutivne svjetove vremena."
                },
                {
                    "par_ref": "109:1.3",
                    "par_pageref": "",
                    "par_content": "Ništa ne može zamijeniti stvarno iskustvo življenja. Savršenstvo božanskosti novoformiranog novostvorenog Ispravljača Misli ni na koji način ne obdaruje ovog Tajanstvenog Promatrača iskustvenom sposobnošću služenja. Iskustvo je neodvojivo od životnog postojanja; to je jedina stvar od potrebe za kojom vas nikakva božanska obdarenost ne može osloboditi, a osigurava se stvarnim življenjem. Stoga, kao i sva bića koja žive i funkcioniraju unutar sadašnje sfere Vrhovnog, Ispravljači Misli moraju steći iskustvo; moraju evoluirati od nižih, neiskusnih, do viših, iskusnijih skupina."
                },
                {
                    "par_ref": "109:1.4",
                    "par_pageref": "",
                    "par_content": "Ispravljači prolaze kroz utvrđenu razvojnu karijeru u smrtnom umu; oni postižu stvarnost postignuća koja je vječno njihova. Ispravljači postupno stječu vještinu i sposobnost kao rezultat svakog kontakata s materijalnim rasama, bez obzira na opstanak ili neopstanak njihovih pojedinačnih smrtnih podanika. Oni su također ravnopravni partneri ljudskog uma u poticanju evolucije besmrtne duše koja ima sposobnost preživljavanja."
                },
                {
                    "par_ref": "109:1.5",
                    "par_pageref": "",
                    "par_content": "Prvi stupanj evolucije Ispravljača postiže se spajanjem s preživjelom dušom smrtnog bića. Dakle, dok se vi u prirodi razvijate prema unutra i prema gore od čovjeka prema Bogu, Ispravljači se u prirodi razvijaju prema van i prema dolje od Boga prema čovjeku; i tako će konačni proizvod ove zajednice božanstva i čovječanstva vječno biti sin čovječji i sin Božji."
                }
            ]
        },
        {
            "section_index": 2,
            "section_ref": "109:2",
            "section_title": "2. SAMODJELUJUĆI ISPRAVLJAČI",
            "pars": [
                {
                    "par_ref": "109:2.1",
                    "par_pageref": "",
                    "par_content": "Upoznati ste s podjelom Ispravljača prema iskustvu na početne, napredne i vrhovne. Također biste trebali prepoznati određenu funkcionalnu klasifikaciju Ispravljača - samodjelujuće Ispravljače. Samodjelujući Ispravljač je onaj koji je:"
                },
                {
                    "par_ref": "109:2.2",
                    "par_pageref": "",
                    "par_content": "1. Imao određeno potrebno iskustvo u evoluirajućem životu stvorenja koje je obdareno voljom, bilo kao privremeni stanovnik na tipu svijeta gdje se Ispravljači samo posuđuju smrtnim ljudima ili na planetu gdje dolazi do istinske fuzije ako smrtnik nije uspio preživjeti smrt. Takav je Promatrač napredni ili vrhovni Ispravljač."
                },
                {
                    "par_ref": "109:2.3",
                    "par_pageref": "",
                    "par_content": "2. Postigao ravnotežu duhovne moći u čovjeku koji je ostvario treći psihički krug i koji je tom prilikom primio osobnog serafinskog čuvara."
                },
                {
                    "par_ref": "109:2.4",
                    "par_pageref": "",
                    "par_content": "3. Surađuje s čovjekom koji je donio najvišu odluku, ušao u svečanu i iskrenu zaruku s Ispravljačem. Ispravljač se unaprijed raduje na stvarnu fuziju i računa na sjedinjenje kao na stvarni događaj."
                },
                {
                    "par_ref": "109:2.5",
                    "par_pageref": "",
                    "par_content": "4. Živi u čovjeku koji je ušao u jedan od rezervnih korpusa sudbine u evolucijskom svijetu smrtničkog uzašašća."
                },
                {
                    "par_ref": "109:2.6",
                    "par_pageref": "",
                    "par_content": "5. U nekom trenutku, tijekom ljudskog sna, bio privremeno odvojen od uma svog smrtnog suradnika kako bi izvršio neki podvig povezivanja, kontakta, ponovne registracije ili druge izvanljudske službe povezane s duhovnom upravom svijeta na kojem djeluje."
                },
                {
                    "par_ref": "109:2.7",
                    "par_pageref": "",
                    "par_content": "6. Služio je u vrijeme krize u iskustvu nekog ljudskog bića koje je bilo materijalna nadopuna nekoj ličnosti duha koja je imala dužnost izvršenja neke kozmičke zadaće u korist duhovne organizacije planeta."
                },
                {
                    "par_ref": "109:2.8",
                    "par_pageref": "",
                    "par_content": "Čini se da samodjelujući Ispravljači posjeduju značajan stupanj volje u svim pitanjima u pogledu svega osim ljudskih ličnosti u kojima neposredno obitavaju, na što ukazuju njihove brojne aktivnosti bilo unutar ili izvan pripojenih smrtnih podanika. Takvi Ispravljači sudjeluju u brojnim svjetskim aktivnostima, ali češće djeluju kao neotkriveni stanovnici zemaljskih podanika koje su sami izabrali."
                },
                {
                    "par_ref": "109:2.9",
                    "par_pageref": "",
                    "par_content": "Bez sumnje, ovi viši i iskusniji tipovi Ispravljača mogu komunicirati s Ispravljačima drugih svjetova. Ali dok samodjelujući Ispravljači na taj način međusobno komuniciraju, oni to čine samo na razinama njihove uzajamne suradnje i u svrhu očuvanja podataka o skrbništvu bitnih za službu Ispravljača u područjima njihova boravka, iako je u nekim prilikama poznato da funkcioniraju u međuplanetarnim pitanjima tijekom kriznih vremena."
                },
                {
                    "par_ref": "109:2.10",
                    "par_pageref": "",
                    "par_content": "Vrhovni i samodjelujući Ispravljači mogu po volji napustiti ljudsko tijelo. Ispravljači nisu organski ili biološki dio smrtničkog života; oni su božanski dodatak postavljen povrh života. U izvornim životnim planovima oni su bili predviđeni, ali nisu prijeko potrebni za materijalnu egzistenciju. Unatoč tome, treba zabilježiti da oni vrlo rijetko, čak i privremeno, napuštaju svoje smrtničke domove nakon što se jednom tu nastane."
                },
                {
                    "par_ref": "109:2.11",
                    "par_pageref": "",
                    "par_content": "Svedjelujući Ispravljači su oni koji su uspjeli savladati povjerene im zadatke i samo čekaju raspad mehanizma materijalnog života ili prijenos besmrtne duše."
                }
            ]
        },
        {
            "section_index": 3,
            "section_ref": "109:3",
            "section_title": "3. ODNOS ISPRAVLJAČA PREMA RAZLIČITIM TIPOVIMA SMRTNIKA",
            "pars": [
                {
                    "par_ref": "109:3.1",
                    "par_pageref": "",
                    "par_content": "Karakter detaljnog rada Tajanstvenih Promatrača varira u skladu s prirodom njihovih zadataka, ovisno o tome da li pripadaju skupini koja postiže zajednicu ili spoj. Neki se Ispravljači samo posuđuju za vremenskog života njihovih podanika; drugi se daruju ljudima kao kandidati za postignuće ličnosti s dopuštenjem za vječni spoj ako njihovi suradnici prežive. Također postoji mala varijacija u njihovom radu među različitim tipovima planeta kao i u različitim sustavima i svemirima. Ali, u cjelini, njihovi poslovi su nevjerojatno ujednačeni, više nego što su to dužnosti bilo kojeg od stvorenih redova nebeskih bića."
                },
                {
                    "par_ref": "109:3.2",
                    "par_pageref": "",
                    "par_content": "U određenim primitivnim svjetovima (skupina prve serije) Ispravljač se useljava u um stvorenja radi iskustvene obuke, uglavnom u cilju vlastite kulture i progresivnog razvoja. Početni Ispravljači se obično šalju u svjetove u ranijim vremenima kada primitivni ljudi stižu na prag odluke, ali kada će se relativno malo njih odlučiti popeti se na moralne visine koje se prostiru iza brda samosavladavanja i stjecanja karaktera kako bi postigli više razine duhovnosti koja je u nastajanju. (Međutim, mnogi koji ne uspije u spajanju s Ispravljačem prežive kao uspinjači spojeni s Duhom.) Ispravljači dobivaju dragocjenu obuku i stječu predivno iskustvo u prolaznom druženju s primitivnim umovima, a kasnije su u stanju iskoristiti to iskustvo za dobrobit viših bića na drugim svjetovima. Ništa od vrijednosti za preživljavanje nikada se ne gubi u cijelom svemiru."
                },
                {
                    "par_ref": "109:3.3",
                    "par_pageref": "",
                    "par_content": "Na drugoj vrsti svijeta (druga skupina) Ispravljači su samo posuđeni smrtnim bićima. Ovdje Promatrači nikada ne mogu postići spajanje s ličnosti kroz takvo prebivanje, ali pružaju veliku pomoć svojim ljudskim subjektima tijekom smrtničkog života, daleko više nego što mogu dati smrtnicima Urantije. Ispravljači su ovdje posuđeni smrtnim stvorenjima na jedan životni vijek kao uzorci za njihova viša duhovna postignuća, privremeni pomagači u intrigantnom zadatku usavršavanja karaktera za preživljavanje. Ispravljači se ne vraćaju nakon prirodne smrti; ovi preživjeli smrtnici postižu vječni život kroz spajanje s Duhom."
                },
                {
                    "par_ref": "109:3.4",
                    "par_pageref": "",
                    "par_content": "Na svjetovima poput Urantije (skupini treće serije), dolazi do stvarne zaruke s božanskim darovima, zaruke koja je pitanje života i smrti. Ako preživite, postojat će vječno jedinstvo, trajno spajanje, stvaranje jednog bića od čovjeka i Ispravljača."
                },
                {
                    "par_ref": "109:3.5",
                    "par_pageref": "",
                    "par_content": "Kod smrtnika s tri mozga u ovom nizu svjetova, Ispravljači mogu ostvariti mnogo stvarniji kontakt sa svojim podanicima tijekom vremenskog života nego u mogućnosti učiniti kod smrtnika s jednim i dva mozga. Ali u karijeri nakon smrti, tip s tri mozga nastavlja isto kao i tip s jednim mozgom i ljudi s dva mozga – rase Urantije."
                },
                {
                    "par_ref": "109:3.6",
                    "par_pageref": "",
                    "par_content": "Na svjetovima s dva mozga, nakon boravka Rajskog Sina darivanja, početni Ispravljači rijetko se dodjeljuju osobama koje imaju neupitnu sposobnost preživljavanja. Naše je uvjerenje da na takvim svjetovima praktički svi Ispravljači koji obitavaju u inteligentnim muškarcima i ženama koje imaju sposobnost preživljavanja pripadaju naprednom ili vrhovnom tipu."
                },
                {
                    "par_ref": "109:3.7",
                    "par_pageref": "",
                    "par_content": "U mnogim ranim evolucijskim rasama Urantije postojale su tri skupine bića. Bilo je onih koji su bili toliko nalik životinjama da im je u potpunosti nedostajala sposobnost za Ispravljače. Bilo je onih koji su iskazivali nedvojbenu sposobnost primanja Ispravljača i koji su ih odmah primali kada su dostigli dob moralne odgovornosti. Postojala je i treća klasa koja je zauzimala granični položaj; oni su imali sposobnost primanja Ispravljača, ali Monitori su mogli prebivati u umu samo na osobni zahtjev pojedinca."
                },
                {
                    "par_ref": "109:3.8",
                    "par_pageref": "",
                    "par_content": "Ali u tim bićima koja su praktički diskvalificirana od opstanka zbog svojih neprikladnih i inferiornih predaka, mnogi su početni Ispravljači stekli dragocjeno preliminarno iskustvo u kontaktu s evolucijskim umom i tako postali bolje kvalificirani za kasniju dodjelu višem tipu uma na nekom drugom svijetu."
                }
            ]
        },
        {
            "section_index": 4,
            "section_ref": "109:4",
            "section_title": "4. ISPRAVLJAČI I LJUDSKA LIČNOST",
            "pars": [
                {
                    "par_ref": "109:4.1",
                    "par_pageref": "",
                    "par_content": "Višim oblicima inteligentne međusobne komunikacije između ljudskih bića uvelike pomažu unutarnji Ispravljači. Životinje imaju osjećaje prema drugim životinjama, ali međusobno ne komuniciraju pojmove; mogu izraziti emocije, ali ne i ideje i ideale. Tako i ljudska bića, koja su životinjskog porijekla, ne mogu postići viši oblik intelektualnog odnosa i duhovnog zajedništva sa svojim bližnjima sve dok im nisu darovani Ispravljači Misli, iako, kada takva evolucijska stvorenja razviju govor, ona su na pravom putu za primanje Ispravljača."
                },
                {
                    "par_ref": "109:4.2",
                    "par_pageref": "",
                    "par_content": "Životinje doduše, na grub način, komuniciraju jedna s drugom, ali u takvom primitivnom kontaktu ima malo ili nimalo ličnosti. Ispravljači nisu ličnosti; oni su predlična bića. Ali oni potječu iz izvora ličnosti i njihova prisutnost povećava kvalitativne manifestacije ljudske ličnosti; osobito ako je Ispravljač imao prethodnog iskustva."
                },
                {
                    "par_ref": "109:4.3",
                    "par_pageref": "",
                    "par_content": "Tip Ispravljača ima mnogo veze s potencijalom izražavanja ljudske ličnosti. Kroz stoljeća, mnogi od velikih intelektualnih i duhovnih vođa Urantije vršili su svoj utjecaj uglavnom zbog nadmoći i prethodnog iskustva svojih unutarnjih Ispravljača."
                },
                {
                    "par_ref": "109:4.4",
                    "par_pageref": "",
                    "par_content": "Unutarnji Ispravljači su u velikoj mjeri surađivali s drugim duhovnim utjecajima u transformaciji i očovječenju potomaka primitivnih ljudi starijih vremena. Kad bi se Ispravljači koji žive u umovima stanovnika Urantije povukli, svijet bi se polako vratio mnogim scenama i praksama ljudi primitivnih vremena; božanski Promatrači jedan su od stvarnih potencijala napredne civilizacije."
                },
                {
                    "par_ref": "109:4.5",
                    "par_pageref": "",
                    "par_content": "Opazio sam da u umu određenog smrtnika Urantije prebiva Ispravljač Misli koji je prema zapisima Uverse prethodno živio u petnaest umova u Orvontonu. Ne znamo da li je ovaj Promatrač imao slična iskustva u drugim nadsvemirima, ali pretpostavljam da jeste. Ovo je čudesni Ispravljač i jedna od najkorisnijih i najmoćnijih sila na Urantiji tijekom ovog sadašnjeg doba. Ono što su drugi izgubili time što su odbili preživjeti, ovo ljudsko biće (i cijeli vaš svijet) sada dobiva. Onome tko nema sposobnosti za preživljavanje, bit će oduzet čak i onaj iskusni Ispravljač kojeg sada ima, dok će se onome tko ima izglede za preživljavanje, dati čak i preiskusni Ispravljač lijenog dezertera."
                },
                {
                    "par_ref": "109:4.6",
                    "par_pageref": "",
                    "par_content": "U određenom smislu, Ispravljači možda potiču određeni stupanj planetarne unakrsne oplodnje u domenama istine, ljepote i dobrote. Ali rijetko im se daju dva stalna iskustva na istom planetu; nema Ispravljača koji sada služi na Urantiji, a koji je prije bio na ovom svijetu. Znam o čemu govorim budući da imamo njihove brojeve i zapise u arhivima Uverse."
                }
            ]
        },
        {
            "section_index": 5,
            "section_ref": "109:5",
            "section_title": "5. MATERIJALNE PREPREKE ISPRAVLJAČEVU PREBIVANJU",
            "pars": [
                {
                    "par_ref": "109:5.1",
                    "par_pageref": "",
                    "par_content": "Vrhovni i samodjelujući Ispravljači često su u stanju doprinijeti čimbenicima od duhovne važnosti u ljudskom umu kada on slobodno teče u oslobođenim, ali kontroliranim kanalima kreativne imaginacije. U takvim trenucima, a ponekad i tijekom sna, Ispravljač je u stanju zaustaviti mentalne struje, zadržati tijek, a zatim skrenuti procesiju ideja; a sve se to radi kako bi se izvršile duboke duhovne transformacije u višim predjelima nadsvijesti. Tako su snage i energije uma potpunije prilagođene ključu kontaktnih tonova duhovne razine sadašnjosti i budućnosti."
                },
                {
                    "par_ref": "109:5.2",
                    "par_pageref": "",
                    "par_content": "Ponekad je moguće da je um tko prosvijetljen da čuje božanski glas koji neprestano govori u vama, tako da možete postati djelomično svjesni mudrosti, istine, dobrote i ljepote potencijalne ličnosti koja neprestano prebiva u vama."
                },
                {
                    "par_ref": "109:5.3",
                    "par_pageref": "",
                    "par_content": "Ali vaši nestabilni mentalni stavovi koji se brzo mijenjaju često rezultiraju osujećivanjem planova i prekidom rada Ispravljača. Njihov rad ne ometaju samo urođene prirode smrtnih rasa, već ovu službu također uvelike usporavaju vaša vlastita unaprijed formirana mišljenja, ustaljene ideje i dugotrajne predrasude. Zbog ovih nedostataka, mnogo puta samo njihove nedovršene kreacije izranjaju u svijest, a zbrka pojmova je neizbježna. Stoga, u pomnom ispitivanju mentalnih situacija, sigurnost leži samo u brzom prepoznavanju svake misli i iskustva onakvima kakvi zapravo i temeljno jesu, potpuno zanemarujući ono što bi mogli biti."
                },
                {
                    "par_ref": "109:5.4",
                    "par_pageref": "",
                    "par_content": "Veliki životni problem je prilagodba predačkih tendencija življenja zahtjevima duhovnih poriva koje pokreće božanska prisutnost Tajanstvenog Promatrača. Dok u karijeri u svemiru i nadsvemiru nijedan čovjek ne može služiti dva gospodara, u životu koji sada živite na Urantiji svaki čovjek mora prisilno služiti dva gospodara. On mora postati vješt u umijeću neprekidnog ljudskog vremenskog kompromisa dok se duhovno predaje samo jednom gospodaru; i to je razlog zašto mnogi posrću i padaju, umore se i podliježu stresu evolucijske borbe."
                },
                {
                    "par_ref": "109:5.5",
                    "par_pageref": "",
                    "par_content": "Dok nasljedna baština cerebralne obdarenosti i elektrokemijske nadkontrole djeluju na ograničavanje sfere djelotvorne aktivnosti Ispravljača, nijedan nasljedni hendikep (u normalnim umovima) nikada ne sprječava konačno duhovno postignuće. Nasljedstvo može ometati brzinu osvajanja ličnosti, ali ne sprječava konačno ostvarenje avanture uspona. Ako budete surađivali sa svojim Ispravljačem, božanski dar će, prije ili kasnije, razviti besmrtnu morontijsku dušu i, nakon spajanja s njom, predstavit će novo stvorenje suverenom Glavnom Sinu lokalnog svemira i na kraju Ocu Ispravljača u Raju."
                }
            ]
        },
        {
            "section_index": 6,
            "section_ref": "109:6",
            "section_title": "6. POSTOJANOST PRAVIH VRIJEDNOSTI",
            "pars": [
                {
                    "par_ref": "109:6.1",
                    "par_pageref": "",
                    "par_content": "Ispravljači nikada ne zakažu; ništa vrijedno preživljavanja nikada nije izgubljeno; svaka smislena vrijednost u svakom stvorenju s voljom sigurno će preživjeti, bez obzira na preživljavanje ili ne-preživljavanje ličnosti koja otkriva ili procjenjuje značenje. To je tako, smrtnik može odbaciti opstanak; ipak životno iskustvo nije izgubljeno; vječni Ispravljač prenosi značajke vrijedne truda takvog prividnog života neuspjeha u neki drugi svijet i tamo daruje ta preživjela značenja i vrijednosti nekom višem tipu smrtničkog uma, onom koji ima sposobnost preživljavanja. Niti jedno vrijedno iskustvo nikada nije uzalud; nijedan pravi smisao ili prava vrijednost nikada ne nestaje."
                },
                {
                    "par_ref": "109:6.2",
                    "par_pageref": "",
                    "par_content": "Što se tiče kandidata za fuziju, ako Tajanstvenog Promatrača napusti njegov smrtni suradnik, ako ljudski partner odbije nastaviti karijeru uzlaska, kada se oslobodi prirodnom smrću (ili prije toga), Ispravljač odnosi sve što je evoluiralo i što tima vrijednosti opstanka u umu tog nepreživjelog stvorenja. Ako Ispravljač opetovano ne uspije postići spajanje s ličnosti zbog neopstanka više ljudskih subjekata, i ako bi ovaj Promatrač naknadno bio personaliziran, svo stečeno iskustvo nastanjenja i ovladavanja svim tim smrtničkim umovima postalo bi stvarno vlasništvo takvog novog Personaliziranog Ispravljača, dar u kojem treba uživati ​​i koristiti kroz sva buduća doba. Personalizirani Ispravljač ovog reda složeni je sklop svih preživjelih osobina svih svojih bivših stvorenja domaćina."
                },
                {
                    "par_ref": "109:6.3",
                    "par_pageref": "",
                    "par_content": "Kada se Ispravljači s dugim svemirskim iskustvom dobrovoljno jave da prebivaju u božanskim Sinovima na misijama darivanja, oni dobro znaju da se postignuće ličnost nikada ne može postići ovom službom. Ali često Otac duhova tim dobrovoljcima daje ličnost i postavlja ih kao upravitelje svoje vrste. Ovo su ličnost počašćene autoritetom na Diviningtonu. A njihove jedinstvene prirode utjelovljuju mozaičku ljudskost njihovih višestrukih iskustava prebivanja u smrtnicima, kao i prijepis duha ljudske božanstvenosti darovanog Rajskog Sina prilikom njihova zaključnog unutarnjeg iskustva."
                },
                {
                    "par_ref": "109:6.4",
                    "par_pageref": "",
                    "par_content": "Aktivnostima Ispravljača u vašem lokalnom svemiru upravlja Personalizirani Ispravljač Mihaela od Nebadona, upravo taj Promatrač koji ga je vodio korak po korak dok je živio svoj ljudski život u tijelu Jošue ben Josipa. Ovaj izvanredni Ispravljač bio je vjeran svom povjerenju i mudro je ovaj hrabri Promatrač upravljao ljudskom prirodom, uvijek vodeći smrtni um Rajskog Sina u odabiru puta Očeve savršene volje. Ovaj je Ispravljač prethodno služio s Makiventom Melkisedekom u vrijeme Abrahama i bio je uključen u goleme podvige i prije ovog boravka u njemu i između ovih iskustava darivanja."
                },
                {
                    "par_ref": "109:6.5",
                    "par_pageref": "",
                    "par_content": "Ovaj Ispravljač je doista trijumfirao u Isusovom ljudskom umu – onom umu koji je u svakoj životnoj situaciji iznova zadržao posvećenu predanost Očevoj volji, govoreći: \"Neka bude ne volja moja, nego tvoja.\" Takvo odlučno posvećenje predstavlja pravu putovnicu od ograničenja ljudske prirode do konačnosti božanskog postignuća."
                },
                {
                    "par_ref": "109:6.6",
                    "par_pageref": "",
                    "par_content": "Taj isti Ispravljač sada u nedokučivoj prirodi svoje moćne ličnosti odražava ljudskost Jošue ben Josipa koju je ovaj imao prije krštenja, vječni i živi prijepis vječnih i živih vrijednosti koje je najveći od svih Urancijanaca stvorio iz skromnih okolnosti uobičajenog života kakav je živio do potpunog iscrpljivanja duhovnih vrijednosti dostižnih u smrtnom iskustvu."
                },
                {
                    "par_ref": "109:6.7",
                    "par_pageref": "",
                    "par_content": "Svemu što ima trajnu vrijednost što je povjereno Ispravljaču osiguran je vječni opstanak. U određenim slučajevima Promatrač drži ove posjede za darivanje smrtnom umu svog budućeg prebivanja; u drugima, i nakon personalizacije, ove preživjele i očuvane stvarnosti drže se u povjerenju za buduću upotrebu u službi Arhitekata Glavnog Svemira."
                }
            ]
        },
        {
            "section_index": 7,
            "section_ref": "109:7",
            "section_title": "7. SUDBINA PERSONALIZIRANIH ISPRAVLJAČA",
            "pars": [
                {
                    "par_ref": "109:7.1",
                    "par_pageref": "",
                    "par_content": "Ne možemo reći da li fragmenti Oca koji nisu Ispravljači postižu personalizaciju, ali obaviješteni ste da je ličnost darivanje suverene slobodne volje Oca Svih. Koliko je nama poznato, Ispravljački tip fragmenata Oca Svih postiže ličnost samo stjecanjem osobnih atributa kroz služenje osobnom biću. Ovi Personalizirani Ispravljači su kod kuće na Diviningtonu, gdje podučavaju i usmjeravaju svoje suradnike koji nisu ostvarili ličnost."
                },
                {
                    "par_ref": "109:7.2",
                    "par_pageref": "",
                    "par_content": "Personalizirani Misaoni Ispravljači su nesputani, nedodijeljeni i suvereni stabilizatori i kompenzatori dalekog svemira nad svemirima. Oni spajaju iskustvo Stvoritelja i stvorenja – egzistencijalno i iskustveno. Oni su spojena bića vremena i vječnosti. Oni povezuju pred lično i lično u upravljanju svemirom."
                },
                {
                    "par_ref": "109:7.3",
                    "par_pageref": "",
                    "par_content": "Personalizirani Ispravljači su svemudri i svemoćni rukovoditelji Arhitekata Glavnog Svemira. Oni su predlični agenti u cjelovitoj službi Oca Svih – ličnoj, predličnoj i nadličnoj. Oni su lični službenici izvanrednog, neobičnog i neočekivanog u svim područjima transcendentalnih apsonitnih sfera domene Boga Ultimativnog, čak do razina Boga Apsoluta."
                },
                {
                    "par_ref": "109:7.4",
                    "par_pageref": "",
                    "par_content": "Oni su isključiva bića svemira koja u svom biću obuhvaćaju sve poznate odnose ličnosti; oni su svelični — oni su prije ličnosti, oni su ličnost i oni su nakon ličnosti. Oni služe ličnosti Oca Svih kao u vječnoj prošlosti, vječnoj sadašnjosti i vječnoj budućnosti."
                },
                {
                    "par_ref": "109:7.5",
                    "par_pageref": "",
                    "par_content": "Otac je darovao egzistencijalnu ličnost beskonačnog i apsolutnog reda Vječnom Sinu, ali je odlučio zadržati za svoju vlastitu službu iskustvenu ličnost tipa Personaliziranog Ispravljača koja je darovana egzistencijalnom predličnom Ispravljaču; i stoga su oboje predodređeni budućoj vječnoj nadličnosti transcendentalne službe apsonitnih područja Ultimativnog, Vrhovnog-Ultimativnog, čak do razina Ultimativnog-Apsolutnog."
                },
                {
                    "par_ref": "109:7.6",
                    "par_pageref": "",
                    "par_content": "Rijetko se Personalizirani Ispravljači mogu vidjeti na slobodi u svemirima. Povremeno se savjetuju sa Starim Danima, a ponekad Personalizirani Ispravljači sedmerostrukih Sinova Stvoritelja dolaze u svjetove sjedišta sazviježđa kako bi se posavjetovali s vladarima Vorondadeka."
                },
                {
                    "par_ref": "109:7.7",
                    "par_pageref": "",
                    "par_content": "Kada je planetarni Vorondadek promatrač Urantije —skrbnik Svevišnjeg koji je nedugo nakon toga preuzeo hitno namjesništvo nad vašim svijetom — potvrdio svoj autoritet u prisutnosti rezidentnog generalnog guvernera, započeo je svoju hitnu upravu Urantijom s punim osobljem po vlastitom izboru. Odmah je svim svojim suradnicima i pomoćnicima dodijelio njihove planetarne dužnosti. Ali on nije izabrao tri Personalizirana Ispravljača koji su se pojavili u njegovoj prisutnosti istog trenutka kada je preuzeo regentstvo. Nije čak ni znao da će se tako pojaviti, jer nisu tako očitovali svoju božansku prisutnost u vrijeme prethodnog regentstva. A Svevišnji namjesnik nije dodijelio službu ili odredio dužnosti za ove dobrovoljne Personalizirane Ispravljače. Ipak, ova tri svelična bića bila su među najaktivnijim od brojnih redova nebeskih bića koja su tada služila na Urantiji."
                },
                {
                    "par_ref": "109:7.8",
                    "par_pageref": "",
                    "par_content": "Personalizirani Ispravljači obavljaju širok raspon usluga za brojne redove kozmičkih ličnosti, ali nije nam dopušteno razgovarati o tim službama s evolucijskim stvorenjima u kojima žive Ispravljači. Ova izvanredna ljudska božanstva među najistaknutijim su ličnostima cijelog velikog svemira i nitko se ne usuđuje predvidjeti kakve bi mogle biti njihove buduće misije."
                },
                {
                    "par_ref": "109:7.9",
                    "par_pageref": "",
                    "par_content": "[Predstavio Samotni Glasnik Orvontona.]"
                }
            ]
        }
    ],
    "footnotes": [],
    "paper_title": "POGLAVLJE 109 : ODNOS ISPRAVLJAČA PREMA STVORENJIMA SVEMIRA"
}