{
    "paper_index": 108,
    "sections": [
        {
            "section_index": 0,
            "section_ref": "108:0",
            "pars": [
                {
                    "par_ref": "108:0.1",
                    "par_pageref": "",
                    "par_content": "Misija Ispravljača Misli ljudskim rasama je predstavljati, biti, Otac Svih smrtnih stvorenim bićima vremena i prostora; to je glavni posao božanskih darova. Njihova je misija također uzdizanje smrtnih umova i prevođenje ljudskih besmrtnih duša do božanskih visina i duhovnih razina savršenstva Raja. U iskustvu transformacije ljudske prirode vremenitog stvorenja u božansku prirodu vječnog finalista, Ispravljači stvaraju jedinstvenu vrstu bića koje se sastoji od vječnog sjedinjenja savršenog Ispravljača i savršenog stvorenja koje je nemoguće duplicirati bilo kojom drugom tehnikom svemira."
                },
                {
                    "par_ref": "108:0.2",
                    "par_pageref": "",
                    "par_content": "Ništa u cijelom svemiru ne može zamijeniti činjenicu iskustva na razinama koje nisu egzistencijalne. Beskonačni Bog je, kao i uvijek, pun i potpun, i beskrajno uključuje sve osim zla i iskustva stvorenja. Bog ne može učiniti krivo; on je nepogrešiv. Bog ne može iskustveno spoznati ono što nikada nije osobno iskusio; Božje predznanje je egzistencijalno. Stoga duh Oca silazi iz Raja da zajedno s konačnim smrtnicima sudjeluje u svakom vjerodostojnom iskustvu uzlazne karijere; samo je takvom metodom egzistencijalni Bog mogao postati istinski i doslovni iskustveni Otac čovjeka. Beskonačnost vječnog Boga obuhvaća potencijal za konačno iskustvo, koje doista postaje aktualno u službi fragmenata Ispravljača koji zapravo dijele nestalna životna iskustva ljudskih bića."
                }
            ]
        },
        {
            "section_index": 1,
            "section_ref": "108:1",
            "section_title": "1. ODABIR I DODJELA",
            "pars": [
                {
                    "par_ref": "108:1.1",
                    "par_pageref": "",
                    "par_content": "Kada se Ispravljači šalju sa Diviningtona u službu smrtnim bićima, oni su identični u obdarenosti egzistencijalnom božanskošću, ali variraju u iskustvenim kvalitetama proporcionalno prethodnom kontaktu u evolucijskim stvorenjima i s istim. Ne možemo objasniti osnove dodjele Ispravljača, ali pretpostavljamo da se ovi božanski darovi daju u skladu s nekim mudrim i učinkovitim principom vječne prilagodbe unutarnjoj ličnosti. Primjećujemo da je iskusniji Ispravljač često stanovnik višeg tipa ljudskog uma; ljudsko nasljeđe stoga mora biti značajan faktor u određivanju odabira i dodjele."
                },
                {
                    "par_ref": "108:1.2",
                    "par_pageref": "",
                    "par_content": "Iako ne znamo definitivno, čvrsto vjerujemo da su svi Ispravljači Misli dobrovoljci. Ali prije nego što se dobrovoljno jave, oni primaju pune podatke o kandidatu za boravak. Serafinski nacrti porijekla i projicirani uzorci životnog ponašanja prenose se preko Raja do rezervnog korpusa Ispravljača na Divinington tehnikom refleksije s prijestolnica lokalnih svemira prema unutrašnjem sjedištu nadsvemira. Ova prognoza obuhvaća ne samo nasljedne faktore smrtnog kandidata, već i procjenu vjerojatne intelektualne obdarenosti i duhovnog kapaciteta. Ispravljači se stoga dobrovoljno nastanjuju u umovima s čijom su intimnom prirodom u potpunosti upoznati."
                },
                {
                    "par_ref": "108:1.3",
                    "par_pageref": "",
                    "par_content": "Ispravljači koji se dobrovoljno javljaju na dužnost posebno se zanimaju za tri kvalifikacije ljudskog kandidata, a to su:"
                },
                {
                    "par_ref": "108:1.4",
                    "par_pageref": "",
                    "par_content": "*1. Intelektualni kapacitet.* Je li um normalan? Koliki je njegov intelektualni potencijal, kapacitet inteligencije? Da li se osoba može razviti u istinsko biće volje? Hoće li mudrost imati priliku djelovati?"
                },
                {
                    "par_ref": "108:1.5",
                    "par_pageref": "",
                    "par_content": "2. *Duhovna percepcija.* Izgledi pobožnog razvoja, rađanje i rast religiozne naravi. Kakav je potencijal duše, vjerojatna duhovna sposobnost prijemljivosti?"
                },
                {
                    "par_ref": "108:1.6",
                    "par_pageref": "",
                    "par_content": "3. *Kombinirane intelektualne i duhovne moći.* Stupanj do kojeg se ove dvije obdarenosti mogu eventualno povezati, kombinirati, tako da proizvedu snažan ljudski karakter i pridonesu sigurnoj evoluciji besmrtne duše koja je vrijedna preživljavanja."
                },
                {
                    "par_ref": "108:1.7",
                    "par_pageref": "",
                    "par_content": "Po razmatranju ovih činjenica, naše je uvjerenje da se Promatrači dobrovoljno javljaju za dodjelu. Vjerojatno se dobrovoljno javi više Ispravljača; možda nadležni personalizirani redovi izaberu iz ove skupine dobrovoljnih Ispravljača onog koji je najbolje u stanju produhoviti i osigurati vječnost ličnosti smrtnog kandidata. (U dodijeli i službi Ispravljača spol stvorenja ne uzima se u obzir.)"
                },
                {
                    "par_ref": "108:1.8",
                    "par_pageref": "",
                    "par_content": "Kratki period između volontiranja i stvarnog slanja Ispravljača vjerojatno prolazi na Diviningtonu, u školama Personaliziranih Promatrača, gdje se proučava radni uzorak smrtnog uma i daju upute dodijeljenom Ispravljaču o najučinkovitijim planovima za pristup ličnosti i poduhovljenju uma. Ova razrada umnog modela počiva na procesu povezivanja podataka dobivenih kroz službu nadsvemirske refleksivnosti. Barem ovo je naše razumijevanje, uvjerenje kojega držimo kao rezultat povezivanja informacija primljenih kontaktom s mnogim Personaliziranim Ispravljačima tijekom duge svemirske karijere Samotnih Glasnika."
                },
                {
                    "par_ref": "108:1.9",
                    "par_pageref": "",
                    "par_content": "Nakon što se Ispravljači istinski otpreme sa Diviningtona, praktički nema vremena između tog trenutka i njihovog pojavljivanja u umovima njihovih odabranih podanika. Prosječno vrijeme tranzita Ispravljača od Diviningtona do Urantije je 117 sati, 42 minute i 7 sekundi. Praktično sve ovo vrijeme prolazi u registracija na Uversi."
                }
            ]
        },
        {
            "section_index": 2,
            "section_ref": "108:2",
            "section_title": "2. PREDUVJETI ZA PREBIVANJE ISPRAVLJAČA",
            "pars": [
                {
                    "par_ref": "108:2.1",
                    "par_pageref": "",
                    "par_content": "Iako Ispravljači volontiraju za službu čim se prognoze ljudske ličnosti proslijede Divningtonu, oni zapravo nisu dodijeljeni sve dok ljudski subjekti ne donesu svoju prvu moralnu odluku ličnosti. Prvi moralni izbor ljudskog djeteta automatski je naznačen u sedmom umnom pomoćniku i odmah se registrira, putem Stvaralačkog Duha lokalnog svemira, preko univerzalnog kruga umne gravitacije Združenog Činitelja u prisutnosti Glavnog Duha nadsvemirske jurisdikcije, koji odmah šalje ovu informaciju na Divinington. Ispravljači stižu u svoje ljudske subjekte na Urantiji, u prosjeku, neposredno prije šestog rođendana. U sadašnjoj generaciji to je nakon pet godina, deset mjeseci i četiri dana; odnosno 2134. dana zemaljskog života."
                },
                {
                    "par_ref": "108:2.2",
                    "par_pageref": "",
                    "par_content": "Ispravljači ne mogu doći u smrtni um sve dok ovaj um ne bude propisno pripremljen unutarnjom službom pomoćnih umnih duhova i uključenjem u krug Svetog Duha. A to zahtijeva koordiniranu funkciju svih sedam pomoćnika kako bi se ljudski um tako osposobio za primanje Ispravljača. Um stvorenja mora pokazati doseg obožavanja i funkciju mudrosti pokazujući sposobnost izbora između nadolazećih vrijednosti dobra i zla – donijeti moralnu odluku."
                },
                {
                    "par_ref": "108:2.3",
                    "par_pageref": "",
                    "par_content": "Tako se pozornica ljudskog uma priprema za primanje Ispravljača, ali kao opće pravilo oni se ne mogu odmah nastaniti u takvim umovima osim u onim svjetovima gdje Duh Istine djeluje kao duhovni koordinator ovih različitih službi duha. Ako je ovaj duh Sinova darivanja prisutan, Ispravljači nepogrešivo dolaze u trenutku kada sedmi pomoćni umni duh počne funkcionirati i signalizira Majčinskom Duhu Svemira da je postigao potencijalnu koordinaciju šest pridruženih pomoćnika koji su prethodno zajednički služili u takvom smrtnom intelektu. Stoga su božanski Ispravljači univerzalno darivani svim normalnim umovima moralnog statusa na Urantiji još od dana Pedesetnice."
                },
                {
                    "par_ref": "108:2.4",
                    "par_pageref": "",
                    "par_content": "Čak i ako je um obdaren Duhom Istine, Ispravljači ne mogu samovoljno izvršiti invaziju smrtnog intelekta prije donošenja moralne odluke. No, kad se donese takva moralna odluka, taj duh pomoćnik preuzima nadležnost izravno sa Divningtona. Nema posrednika ili drugih interventnih vlasti ili moći koje funkcioniraju između božanskih Ispravljača i njihovih ljudskih podanika; Bog i čovjek su izravno povezani."
                },
                {
                    "par_ref": "108:2.5",
                    "par_pageref": "",
                    "par_content": "Prije vremena izlijevanja Duha Istine na stanovnike evolucijskog svijeta, čini se da je davanje Ispravljača određeno mnogim utjecajima duha i stavovima ličnosti. Ne razumijemo u potpunosti zakone koji reguliraju takva darivanja; ne razumijemo što točno određuje oslobađanje Ispravljača koji se dobrovoljno javljaju prebivati u takvim evoluirajućim umovima. Ali mi opažamo brojne utjecaje i uvjete za koje se čini da su povezani s dolaskom Ispravljača u takve umove prije darivanja Duha Istine, a to su:"
                },
                {
                    "par_ref": "108:2.6",
                    "par_pageref": "",
                    "par_content": "*1. Dodjela osobnih serafinskih čuvara.* Ako Ispravljač prethodno nije boravio u smrtniku, u trenutku kada čovjek primi osobnog čuvara, to odmah dovodi Ispravljača. Postoji neki vrlo jasan, ali nepoznat odnos između službe Ispravljača i službe osobnih serafinskih čuvara."
                },
                {
                    "par_ref": "108:2.7",
                    "par_pageref": "",
                    "par_content": "2. *Postizanje trećeg kruga intelektualnog postignuća i duhovnog dostignuća.* Primijetio sam kako Ispravljači dolaze u umove smrtnika nakon ostvarivanja trećeg kruga čak i prije nego što se takvo postignuće stigne signalizirati ličnostima lokalnog svemira koje se bave ovim pitanjima."
                },
                {
                    "par_ref": "108:2.8",
                    "par_pageref": "",
                    "par_content": "3. *Nakon donošenja vrhovne odluke od nesvakidašnjeg duhovnog značaja.* Za takvim ljudskim činom u osobnoj planetarnoj krizi obično je praćeno trenutnim dolaskom pripravnog Ispravljača."
                },
                {
                    "par_ref": "108:2.9",
                    "par_pageref": "",
                    "par_content": "4. *Duh bratstva.* Bez obzira na postignuće psihičkih krugova i dodjelu osobnih čuvara – čak i ako čovjek ne donese kriznu odluku – ako evoluirajući smrtnik postane prožet ljubavlju prema svojim bližnjima i posvećen nesebičnoj službi svojoj braći u tijelu, čekajući Ispravljač se neodložno spušta da se nastani u umu takvog smrtnog služitelja."
                },
                {
                    "par_ref": "108:2.10",
                    "par_pageref": "",
                    "par_content": "5. *Izjava o namjeri vršenja Božje volje.* Opažamo da su mnogi smrtnici na svjetovima prostora naočigled spremni primiti Ispravljače, ali Promatrači se ipak tu ne pojavljuju. Promatranjem svakodnevnih života takvih stvorenja, opažamo da ona vremenom vrlo tiho i najvećim dijelom nesvjesno donesu odluku da će početi činiti volju Oca na nebu. A onda smo u prilici vidjeti neposredno odašiljanje Ispravljača Misli."
                },
                {
                    "par_ref": "108:2.11",
                    "par_pageref": "",
                    "par_content": "6. *Utjecaj Vrhovnog Bića.* Na svjetovima gdje se Ispravljači ne spajaju s evoluirajućim dušama smrtnih žitelja, opažamo da je darivanje Ispravljača često rezultat utjecaja koji su u potpunosti izvan našeg shvaćanja. Pretpostavljamo da su takva darivanja određena nekom kozmičkom refleksijom koja potječe od Vrhovnog Bića. Zašto se ovi Ispravljači ne spajaju s tim određenim tipom evolucijskih smrtnih umova, mi ne znamo. Takve transakcije nam nikad nisu bile objavljene."
                }
            ]
        },
        {
            "section_index": 3,
            "section_ref": "108:3",
            "section_title": "3. ORGANIZACIJA I ADMINISTRACIJA",
            "pars": [
                {
                    "par_ref": "108:3.1",
                    "par_pageref": "",
                    "par_content": "Koliko je nama poznato, Ispravljači su organizirani kao neovisna radna jedinica u svemiru nad svemirima i njima se naočigled upravlja izravno iz Diviningtona. Oni su jednoobrazni u svih sedam nadsvemira, a u svim lokalnim svemirima služe isti tipovi Tajanstvenih Promatrača. Znamo iz opažanja da postoje brojne serije Ispravljača koje uključuju serijsku organizaciju koja se proteže kroz rase, sudbena razdoblja, svjetove, sustave i svemire. Vrlo je teško, međutim, pratiti ove božanske darove, jer oni funkcioniraju naizmjenično u cijelom velikom svemiru."
                },
                {
                    "par_ref": "108:3.2",
                    "par_pageref": "",
                    "par_content": "O Ispravljačima se vodi potpuna evidencija (izvan Diviningtona) samo u sjedištima sedam nadsvemira. Broj i red svakog Ispravljača koji prebiva u uzlaznim stvorenjima Rajske ovlasti izvještavaju se sjedištu nadsvemira, a odatle se saopćavaju sjedištu dotičnog lokalnog svemira i prenose određenom planetu u pitanju. Ali zapisi lokalnog svemira ne otkrivaju puni broj Ispravljača Misli; Nebadonski zapisi sadrže samo dodijeljeni broj lokalnog svemira kako su ga odredili predstavnici Starih Dana. Pravo značenje kompletnog broja Ispravljača poznato je samo na Divningtonu."
                },
                {
                    "par_ref": "108:3.3",
                    "par_pageref": "",
                    "par_content": "Ljudski subjekti su često poznati po broju svojih Ispravljača; smrtnici ne primaju prava svemirska imena sve do spajanja s Ispravljačem, kada čuvar sudbine signalizira nastanak ove zajednice darivanjem novog imena ovom novom stvorenju."
                },
                {
                    "par_ref": "108:3.4",
                    "par_pageref": "",
                    "par_content": "Iako imamo zapise o Ispravljačima Misli u Orvontonu i iako nemamo apsolutno nikakav autoritet nad njima niti administrativnu vezu s njima, čvrsto vjerujemo da postoji vrlo bliska administrativna veza između pojedinačnih svjetova lokalnog svemira i središnjeg prebivališta božanskih darova na Diviningtonu. Znamo da nakon darivanja Rajskog Sina, evolucijski svijet prima Personaliziranog Ispravljača koji djeluje kao planetarni nadzornik Ispravljača."
                },
                {
                    "par_ref": "108:3.5",
                    "par_pageref": "",
                    "par_content": "Zanimljivo je primijetiti da se inspektori lokalnog svemira uvijek obraćaju, kada provode planetarni pregled, planetarnom šefu Ispravljača Misli, baš kao što daju instrukcije šefovima serafina i vođama drugih redova bića posvećenih upravljanju evoluirajućim svijetom. Ne tako davno, Urantija je bila podvrgnuta takvoj periodičnoj inspekciji od strane Tabamantije, suverenog nadzornika svih planeta eksperimentalnog života u svemiru Nebadonu. A zapisi otkrivaju da je, uz svoje opomene i optužnice izrečene raznim poglavarima nadljudskih ličnosti, on također odao sljedeću zahvalu poglavici Ispravljača, bilo da se nalazio na planeti, na Salvingtonu, Uversi ili Diviningtonu, ne znam definitivno, ali je rekao:"
                },
                {
                    "par_ref": "108:3.6",
                    "par_pageref": "",
                    "par_content": "\"Obraćam se vama, koji ste mi visoko nadređeni, kao privremeni upravitelj serije eksperimentalnih planeta; i želim izraziti svoje divljenje i duboko poštovanje prema ovoj veličanstvenoj skupini nebeskih služitelja, Tajanstvenih Promatrača, koji se dobrovoljno javljaju na službu na ovom nesvakidašnjoj planeti. Bez obzira koliko teške bile krize, nikada ne pokleknete. Niti u zapisima Nebadona niti pred Orvontonovim komisijama nikada nije podignuta optužnica protiv božanskog Ispravljača. Bili ste vjerni svojim povjerenjima; bili ste božanski odani. Pomogli ste ispraviti pogreške i nadoknaditi nedostatke svih koji rade na ovom zbunjenom planetu. Vi ste čudesna bića, čuvari dobra u dušama ovog zaostalog svijeta. Odajem vam poštovanje čak i dok služite naočigled pod mojom jurisdikcijom kao ministri volonteri. Klanjam se pred vama u znak poniznog priznanja vaše izuzetne nesebičnosti, službe pune razumijevanja i nepristrane odanosti. Zaslužujete ime Bogolikih poslužitelja smrtnih stanovnika ovog svađama razorenog, tugom i bolestima pogođenog svijeta. Svaka vam čast! Svako poštovanje osim obožavanja!\""
                },
                {
                    "par_ref": "108:3.7",
                    "par_pageref": "",
                    "par_content": "Kao rezultat mnogih uvjerljivih dokaza, vjerujemo da su Ispravljači vrlo temeljito organizirani, da postoji duboko inteligentna i učinkovita uprava ovih božanskih darova iz nekog dalekog i središnjeg izvora, vjerojatno Diviningtona. Znamo da oni dolaze iz Diviningtona u svjetove, i nedvojbeno se tamo vraćaju nakon smrti svojih podanika."
                },
                {
                    "par_ref": "108:3.8",
                    "par_pageref": "",
                    "par_content": "Među višim redovima bića duha izuzetno je teško otkriti mehanizme upravljanja. Moj red ličnosti, dok je angažiran u našim specifičnim dužnostima, nesumnjivo nesvjesno sudjeluje s brojnim drugim ličnim i neličnim pod-skupinama Božanstava koje ujedinjeno funkcioniraju kao korelatori dalekog svemira. Pretpostavljamo da na taj način služimo jer smo jedina skupina personaliziranih stvorenja (osim Personaliziranih Ispravljača) koja su jednako svjesna prisutnosti brojnih redova predličnih entiteta."
                },
                {
                    "par_ref": "108:3.9",
                    "par_pageref": "",
                    "par_content": "Svjesni smo prisutnosti Ispravljača, fragmenata predličnog Božanstva Prvog Izvora i Središta. Osjećamo prisutnost Nadahnutih Duhova Trojstva, koji su nadlični izrazi Rajskog Trojstva. Jednako nepogrešivo opažamo prisutnost duha određenih neotkrivenih redova koji izviru iz Vječnog Sina i Beskonačnog Duha. A nismo potpuno neresponsivni na druge entitete koji vam nisu otkriveni."
                },
                {
                    "par_ref": "108:3.10",
                    "par_pageref": "",
                    "par_content": "Melkizedeci iz Nebadona naučavaju da su Samotni Glasnici koordinatori ličnosti ovih različitih utjecaja koji se bilježe u rastućem Božanstvu evolucijskog Vrhovnog Bića. Vrlo je moguće da smo sudionici iskustvenog sjedinjavanja mnogih neobjašnjivih fenomena vremena, ali nismo svjesno sigurni da tako funkcioniramo."
                }
            ]
        },
        {
            "section_index": 4,
            "section_ref": "108:4",
            "section_title": "4. ODNOS S DRUGIM DUHOVNIM UTJECAJIMA",
            "pars": [
                {
                    "par_ref": "108:4.1",
                    "par_pageref": "",
                    "par_content": "Osim moguće koordinacije s drugim fragmentima Božanstva, Ispravljači su sasvim sami u svojoj sferi djelovanja u smrtnom umu. Tajanstveni Promatrači rječito govore o činjenici da, iako se Otac naočigled odrekao svakog oblika izravne osobne moći i autoriteta u cijelom velikom svemiru, bez obzira na ovaj čin odricanja u korist Vrhovnih Stvoritelja koji su djeca Rajskih Božanstava, Otac je sigurno sebi pridržao neosporivo pravo da bude prisutan do samog kraja u umovima i dušama svojih evoluirajućih stvorenja, kako bi mogao djelovati tako da privuče sva stvorenja k sebi, u skladu s duhovnom gravitacijom Rajskih Sinova. Kako je rekao vaš darovani Rajski Sin dok je još bio na Urantiji, \"Ja, kad budem uzdignut, sve ću ljude privući k sebi.\" Mi prepoznajemo i razumijemo ovu privlačnu duhovnu moć Rajskih Sinova i njihovih kreativnih suradnica, ali ne shvaćamo u potpunosti metode funkcioniranja svemudrog Oca u ovim Tajanstvenim Promatračima i kroz njih, dok tako hrabro žive i rade u ljudskom umu."
                },
                {
                    "par_ref": "108:4.2",
                    "par_pageref": "",
                    "par_content": "Iako nisu podređeni, koordinirani s ili očito povezani s radom svemira nad svemirima, iako djeluju neovisno u umovima djece ljudske, te tajanstvene prisutnosti neprestano potiču stvorenja u kojima žive prema božanskim idealima, uvijek ih mameći naviše, prema svrhama i ciljevima budućeg i boljeg života. Ovi Tajanstveni Promatrači neprestano pomažu u uspostavljanju Mihaelove duhovne dominacije diljem svemira Nebadona dok misteriozno doprinose stabilizaciji suvereniteta Starih Dana u Orvontonu. Ispravljači su Božja volja, a budući da su Vrhovni Kreatori također Božja djeca koja osobno utjelovljuju tu istu volju, neizbježno je da djelovanja Ispravljača i suverenitet vladara svemira budu međusobno ovisni. Iako naizgled nepovezani, Očeva prisutnost u Ispravljaču i Očeva suverenost u Mihaelu od Nebadona moraju biti različite manifestacije jedne te iste božanskosti."
                },
                {
                    "par_ref": "108:4.3",
                    "par_pageref": "",
                    "par_content": "Čini se da Ispravljači Misli dolaze i odlaze sasvim neovisno o bilo kojoj i svim drugim duhovnim prisutnostima; čini se da funkcioniraju u skladu sa svemirskim zakonima sasvim odvojeno od onih koji upravljaju i kontroliraju djelovanje svih ostalih utjecaja duha. Ali bez obzira na takvu prividnu neovisnost, dalekosežno promatranje neupitno otkriva da oni funkcioniraju u ljudskom umu u savršenoj sinkroniji i koordinaciji sa svim drugim službama duha, uključujući pomoćne duhove uma, Duha Svetoga, Duha Istine i drugih utjecaja."
                },
                {
                    "par_ref": "108:4.4",
                    "par_pageref": "",
                    "par_content": "Kada je svijet izoliran zbog pobune, kada je planet odsječen od svih vanjskih krugova komunikacije, kao što se dogodilo s Urantijom nakon pobune Kaligastije, osim osobnih glasnika, ostaje samo jedna mogućnost izravne međuplanetarne ili svemirske komunikacije, a to je putem veze planetarnih Ispravljača. Bez obzira na to što se događa na svijetu ili u svemiru, Ispravljači nikada nisu izravno pogođeni. Izolacija planeta ni na koji način ne utječe na Ispravljače i njihovu sposobnost da komuniciraju s bilo kojim dijelom lokalnog svemira, nadsvemira ili središnjeg svemira. I to je razlog zašto se kontakti s vrhovnim i samodjelujućim Ispravljačima rezervnog korpusa sudbine tako često ostvaruju na svjetovima u karanteni. Pribjegava se takvoj tehnici kao sredstvu za zaobilaženje nedostataka planetarne izolacije. Posljednjih godina na Urantiji funkcionira krug arhanđela, ali to sredstvo komunikacije je u velikoj mjeri ograničeno na transakcije samog zbora arhanđela."
                },
                {
                    "par_ref": "108:4.5",
                    "par_pageref": "",
                    "par_content": "Svjesni smo mnogih fenomena duha u dalekom svemiru koje ne možemo u potpunosti razumjeti. Još nismo ovladali svim što se događa oko nas; i vjerujem da velik dio ovog nedokučivog posla obavljaju Gravitacijski Glasnici i određene vrste Tajanstvenih Promatrača. Ne vjerujem da su Ispravljači posvećeni isključivo pregradnji umova smrtnika. Uvjeren sam da Personalizirani Promatrači i drugi redovi neotkrivenih predličnih duhova predstavljaju izravan i neobjašnjiv kontakt Oca Svih sa planetarnim stvorenim bićima."
                }
            ]
        },
        {
            "section_index": 5,
            "section_ref": "108:5",
            "section_title": "5. MISIJA ISPRAVLJAČA",
            "pars": [
                {
                    "par_ref": "108:5.1",
                    "par_pageref": "",
                    "par_content": "Ispravljači prihvaćaju težak zadatak kada se dobrovoljno jave nastaniti u takvim složenim bićima koja žive na Urantiji. Ali oni su preuzeli zadaću postojanja u vašim umovima, kako bi tu primili opomene duhovnih inteligencija svemira, onda se obvezali da će diktirati ili prevesti ove duhovne poruke materijalnom umu; oni su neophodni za uzašašće u Raj."
                },
                {
                    "par_ref": "108:5.2",
                    "par_pageref": "",
                    "par_content": "Ono što Ispravljač Misli ne može upotrijebiti u vašem sadašnjem životu, one istine koje ne može uspješno prenijeti čovjeku s kojim je zaručen, on će vjerno sačuvati za korištenje u sljedećem stupnju postojanja, baš kao što sada prenosi iz kruga u krug one stavke koje ne uspijeva registrirati u iskustvu ljudskog subjekta zbog nesposobnosti ili neuspjeha stvorenja da pruži dovoljan stupanj suradnje."
                },
                {
                    "par_ref": "108:5.3",
                    "par_pageref": "",
                    "par_content": "U jedno se možete pouzdati: Ispravljači nikada neće izgubiti ništa što im je povjereno na brigu; nismo upoznati sa slučajem neuspjeha ovih pomagača duha. Anđeli i druge visoke vrste duhovnih bića, kao i Sinovi lokalno-svemirskog tipa, mogu povremeno prigrliti zlo, ponekad mogu skrenuti s božanskog puta, ali Ispravljači nikada ne posustaju. Apsolutno su pouzdani, a to jednako vrijedi za svih sedam skupina."
                },
                {
                    "par_ref": "108:5.4",
                    "par_pageref": "",
                    "par_content": "Vaš Ispravljač je potencijal vašeg novog i sljedećeg poretka postojanja, unaprijed darovani odnos vašeg vječnog sinovstva s Bogom. Pomoću i uz pristanak vaše volje, Ispravljač ima moć podvrgnuti ljudske trendove materijalnog uma transformirajućim utjecajima motivacija i svrha morontijalne duše u nastajanju."
                },
                {
                    "par_ref": "108:5.5",
                    "par_pageref": "",
                    "par_content": "Tajanstveni Promatrači nisu pomoćnici misli; oni su ispravljači misli. Oni rade s materijalnim umom u svrhu izgradnje, prilagodbom i produhovljenjem, novog uma za nove svjetove i za novo ime koje trebate primiti za vaše buduće karijere. Njihovo poslanje uglavnom se tiče budućeg života, a ne ovog života. Zovu se nebeski, a ne zemaljski pomoćnici. Oni nisu zainteresirani za olakšavanje smrtničke karijere; oni prije nastoje učiniti vaš život prilično teškim i napornim, kako bi vaše oduke bile potaknute i umnožene. Prisutnost velikog Misaonog Ispravljača ne daruje lakoću življenja i oslobađanje od napornog razmišljanja, ali bi takav božanski dar trebao dati uzvišeni mir uma i vrhunsku spokojnost duha."
                },
                {
                    "par_ref": "108:5.6",
                    "par_pageref": "",
                    "par_content": "Vaše prolazne i stalno promjenjive emocije radosti i tuge uglavnom su čisto ljudske i materijalne reakcije na vašu unutarnju psihičku klimu i na vaše vanjsko materijalno okruženje. Ne tražite, dakle, od Ispravljača sebičnu utjehu i smrtnu udobnost. Posao Ispravljača je da vas pripremi za vječnu pustolovinu, da osigura vaš opstanak. Nije misija Tajanstvenog Promatrača ublažiti vaše uzburkane osjećaje ili služiti vašem povrijeđenom ponosu; to što zaokuplja pažnju i zauzima vrijeme Ispravljača je priprema vaše duše za dugu karijeru uspona."
                },
                {
                    "par_ref": "108:5.7",
                    "par_pageref": "",
                    "par_content": "Sumnjam da sam vam u stanju objasniti što Ispravljači rade u vašim umovima i za vaše duše. Ne znam jesam li u potpunosti svjestan onoga što se stvarno događa u kozmičkoj povezanosti božanskog Promatrača i ljudskog uma. Sve nam je to donekle zagonetka, ne u pogledu plana i svrhe, već u pogledu stvarnog načina postignuća. I to je upravo razlog zašto se suočavamo s takvim poteškoćama u pronalaženju prikladnog imena za ove nebeske darove smrtnim ljudima."
                },
                {
                    "par_ref": "108:5.8",
                    "par_pageref": "",
                    "par_content": "Ispravljači Misli žele promijeniti vaše osjećaje straha u uvjerenja ljubavi i povjerenja; ali oni to ne mogu učiniti mehanički i proizvoljno; to je vaš zadatak. U izvršavanju onih odluka koje vas oslobađaju od okova straha, vi doslovno dajete psihičku točku oslonca na koju Ispravljač može primijeniti duhovnu polugu uzdizanja i naprednog prosvjetljenja."
                },
                {
                    "par_ref": "108:5.9",
                    "par_pageref": "",
                    "par_content": "Kada se radi o ozbiljnim i jasno definiranim sukobima između viših i nižih rasnih tendencija, između onoga što je stvarno ispravno ili pogrešno (a ne samo onoga što možete nazvati ispravnim i pogrešnim), možete se osloniti na da će Ispravljač uvijek sudjelovati na određeni i aktivan način u takvim iskustvima. Činjenica da takva aktivnost Ispravljača može biti nesvjesna ljudskom partneru ni najmanje ne umanjuje njezinu vrijednost i stvarnost."
                },
                {
                    "par_ref": "108:5.10",
                    "par_pageref": "",
                    "par_content": "Ako imate osobnog čuvara sudbine i ne uspijete preživjeti, tom anđelu čuvaru mora se suditi kako bi se dokazala njezina vjernost u izvršenju dužnosti. Ali Ispravljači Misli nisu podvrgnuti takvom ispitivanju kada njihovi subjekti ne uspiju preživjeti. Svi znamo da, iako anđeli mogu biti nedostatni u savršenstvu svoje službe, Ispravljači Misli su odraz Rajskog savršenstva; njihovu službu karakterizira besprijekorna tehnika koja je izvan mogućnosti kritike bilo kojeg bića izvan Divingtona. Imate savršene vodiče; stoga je cilj savršenstva sigurno dostižan."
                }
            ]
        },
        {
            "section_index": 6,
            "section_ref": "108:6",
            "section_title": "6. BOG U ČOVJEKU",
            "pars": [
                {
                    "par_ref": "108:6.1",
                    "par_pageref": "",
                    "par_content": "Doista je čudo božanske snishodljivosti za se uzvišeni i savršeni Ispravljači nude za stvarno postojanje u umovima materijalnih stvorenja, kao što su smrtnici Urantije, da stvarno ostvare probno jedinstvo sa bićima životinjskog podrijetla na Zemlji."
                },
                {
                    "par_ref": "108:6.2",
                    "par_pageref": "",
                    "par_content": "Bez obzira na prethodni status stanovnika svijeta, nakon darivanja božanskog Sina i nakon darivanja Duha Istine svim ljudima, Ispravljači hrle u takav svijet kako bi se nastanili u umovima svih stvorenja normalne volje. Nakon dovršetka misije darivanja Rajskog Sina, ovi Monitori doista postaju \"kraljevstvo nebesko u vama.\" Kroz darivanje ovih božanskih darova, Otac prilazi najbliže grijehu i zlu, jer doslovno je istina da Ispravljač mora postojati u smrtnom umu čak i usred ljudske nepravednosti. Unutarnje Ispravljače naročito muče one misli koje su sasvim podle i sebične; žalosti ih nepoštovanje prema onome što je lijepo i božansko, dok čovjekovi nerazumni životinjski strahovi i djetinjaste tjeskobe doslovno remete njihovo djelovanje."
                },
                {
                    "par_ref": "108:6.3",
                    "par_pageref": "",
                    "par_content": "Tajanstveni Promatrači nedvojbeno su darivanje Oca Svih, odraz slike Boga vani u svemiru. Veliki učitelj jednom je upozorio ljude da se obnove u duhu svojih umova; da postanu novi ljudi koji su poput Boga stvoreni u pravednosti i potpunosti istine. Ispravljač je znak božanskosti, Božje prisutnosti. \"Božja slika\" ne odnosi se na fizičku sličnost niti na zacrtana ograničenja obdarenosti materijalnih stvorenja, već prije na dar prisutnosti duha Oca Svih u uzvišenom darivanju Ispravljača Misli skromnim stvorenjima svemira."
                },
                {
                    "par_ref": "108:6.4",
                    "par_pageref": "",
                    "par_content": "Ispravljač je izvor duhovnog postignuća i nade božanskog karaktera u vama. On je moć, privilegija i mogućnost preživljavanja, po kojoj se tako potpuno i zauvijek razlikujete od pukih životinjskih stvorenja. On je viši i istinski unutarnji duhovni poticaj mislima, za razliku od vanjskog i fizičkog poticaja koji dopire do uma preko živčano-energetskog mehanizma materijalnog tijela."
                },
                {
                    "par_ref": "108:6.5",
                    "par_pageref": "",
                    "par_content": "Ovi vjerni čuvari buduće karijere nepogrešivo dupliciraju svaku mentalnu kreaciju s duhovnim dvojnikom; oni vas stoga polako i sigurno ponovno stvaraju onakvima kakvi zaista jeste (samo duhovno) za uskrsnuće na svjetovima za preživljavanje. I sve te izvrsne duhovne rekonstrukcije se čuvaju u novonastaloj stvarnosti vaše evoluirajuće i besmrtne duše, vašeg morontijskog ja. Ove stvarnosti su zapravo tu, bez obzira na to što je Ispravljač rijetko kad u stanju dovoljno uzvisiti ove duple kreacije da ih izloži svjetlu svijesti."
                },
                {
                    "par_ref": "108:6.6",
                    "par_pageref": "",
                    "par_content": "I kao što ste vi ljudski roditelj, tako je i Ispravljač božanski roditelj stvarnog vas, vašeg višeg i napredujućeg ja, vašeg boljeg morontijalnog i budućeg duhovnog ja. I upravo tu morontijalnu dušu u razvoju suci i cenzori razaznaju kada odlučuju o vašem preživljavanju i proslijeđuju vas prema gore u nove svjetove i beskrajno postojanje u vječnoj vezi s vašim vjernim partnerom — Bogom, Ispravljačem."
                },
                {
                    "par_ref": "108:6.7",
                    "par_pageref": "",
                    "par_content": "Ispravljači su vječni preci, božanski izvornici vaših besmrtnih duša u razvoju; oni su neprekidni poriv koji čovjeka navodi da pokuša ovladati materijalnim i sadašnjim postojanjem u svjetlu duhovne i buduće karijere. Promatrači su zarobljenici besmrtne nade, izvori vječnog napretka. I kako samo uživaju u komunikaciji sa svojim subjektima u više ili manje izravnim kanalima! Kako se samo raduju kada se mogu osloboditi simbola i drugih metoda indirektne komunikacije i poslati svoje poruke ravno u intelekt svojih ljudskih partnera!"
                },
                {
                    "par_ref": "108:6.8",
                    "par_pageref": "",
                    "par_content": "Vi ljudi započeli ste beskonačno razvijanje gotovo beskonačne panorame, neograničeno širenje beskrajnih, sve širih sfera mogućnosti za uzbudljivu službu, neusporedivu avanturu, uzvišenu neizvjesnost i bezgranična postignuća. Kada se oblaci skupe iznad vas, vaša bi vjera trebala prihvatiti činjenicu prisutnosti unutarnjeg Ispravljača i tako biste trebali biti u mogućnosti pogledati iza magle smrtne neizvjesnosti u jasan sjaj sunca vječne pravednosti na privlačnim visinama prebivališnih svjetova Satanije"
                },
                {
                    "par_ref": "108:6.9",
                    "par_pageref": "",
                    "par_content": "[Predočio Samotni Glasnik iz Orvontona.]"
                }
            ]
        }
    ],
    "footnotes": [],
    "paper_title": "POGLAVLJE 108 : MISIJA I SLUŽBA ISPRAVLJAČA MISLI",
    "author": "Usamljeni Glasnik"
}