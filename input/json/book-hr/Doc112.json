{
    "paper_index": 112,
    "sections": [
        {
            "section_index": 0,
            "section_ref": "112:0",
            "pars": [
                {
                    "par_ref": "112:0.1",
                    "par_pageref": "",
                    "par_content": "Evolucijski planeti su sfere ljudskog porijekla, početni svjetovi karijere uzlaznog smrtnika. Urantija je vaša polazna točka; ovdje ste vi i vaš božanski Ispravljač Misli spojeni u privremenom jedinstvu. Obdareni ste savršenim vodičem; stoga, ako budete iskreno hodili stazom vremena i postigli konačni cilj vjere, nagrada vjekova će biti vaša; bit ćete vječno ujedinjeni sa svojim unutarnjim Ispravljačem. Tada će započeti vaš pravi život, uzlazni život, kojemu je vaše sadašnje smrtno stanje samo predvorje. Tada će započeti vaša uzvišena i progresivna misija koja se pred vama prostire, misija finalista u vječnosti. I kroz sva ova uzastopna doba i stupnjeve evolucijskog rasta, postoji jedan dio vas koji ostaje apsolutno nepromijenjen, a to je ličnost – postojanost u prisutnosti promjena."
                },
                {
                    "par_ref": "112:0.2",
                    "par_pageref": "",
                    "par_content": "Iako bi bilo pretenciozno pokušati definirati ličnost, moglo bi se pokazati korisnim navesti nekoliko poznatih činjenica s njom u vezi:"
                },
                {
                    "par_ref": "112:0.3",
                    "par_pageref": "",
                    "par_content": "1. Ličnost je ona kvaliteta u stvarnosti koju je darovao sam Otac Svih ili Zajednički Činitelj, djelujući za Oca."
                },
                {
                    "par_ref": "112:0.4",
                    "par_pageref": "",
                    "par_content": "2. Može se dati bilo kojem živom energetskom sustavu koji uključuje um ili duh."
                },
                {
                    "par_ref": "112:0.5",
                    "par_pageref": "",
                    "par_content": "3. Nije u potpunosti podložna okovima prethodne uzročnosti. Relativno je kreativna ili sukreativna."
                },
                {
                    "par_ref": "112:0.6",
                    "par_pageref": "",
                    "par_content": "4. Kada je darovana evolucijskim materijalnim stvorenjima, uzrokuje da duh teži ovladavanju energijom-materijom posredstvom uma."
                },
                {
                    "par_ref": "112:0.7",
                    "par_pageref": "",
                    "par_content": "5. Ličnost, iako je lišena identiteta, može ujediniti identitet bilo kojeg živog energetskog sustava."
                },
                {
                    "par_ref": "112:0.8",
                    "par_pageref": "",
                    "par_content": "6. Otkriva samo kvalitativni odgovor na krug ličnosti, u suprotnosti s trima energijama koje pokazuju kvalitativni kao i kvantitativni odgovor na gravitaciju."
                },
                {
                    "par_ref": "112:0.9",
                    "par_pageref": "",
                    "par_content": "7. Ličnost je nepromjenjiva u prisutnosti promjene."
                },
                {
                    "par_ref": "112:0.10",
                    "par_pageref": "",
                    "par_content": "8. Može dati dar Bogu – predanost slobodne volje vršenju volje Božje."
                },
                {
                    "par_ref": "112:0.11",
                    "par_pageref": "",
                    "par_content": "9. Odlikuje se moralnošću – svijesti o relativnosti odnosa s drugim osobama. Opaža razine ponašanja i pronicavo odabire između njih."
                },
                {
                    "par_ref": "112:0.12",
                    "par_pageref": "",
                    "par_content": "10. Ličnost je jedinstvena, apsolutno jedinstvena: Jedinstvena je u vremenu i prostoru; jedinstvena je u vječnosti i na Raju; jedinstvena je kad se daruje – ne postoje duplikati; jedinstvena je u svakom trenutku postojanja; jedinstvena je u odnosu na Boga – on ne poštuje osobe, niti ih zbraja, jer se ne mogu zbrajati – mogu se pridružiti, ali se ne mogu zbrajati."
                },
                {
                    "par_ref": "112:0.13",
                    "par_pageref": "",
                    "par_content": "11. Ličnost izravno reagira na prisutnost drugih ličnosti."
                },
                {
                    "par_ref": "112:0.14",
                    "par_pageref": "",
                    "par_content": "12. To je nešto što se može dodati duhu, ilustrirajući tako primat Oca u odnosu na Sina. (Um se ne mora dodati duhu.)"
                },
                {
                    "par_ref": "112:0.15",
                    "par_pageref": "",
                    "par_content": "13. Ličnost može preživjeti smrtnu smrt i očuvati identitet u preživjeloj duši. Ispravljač i ličnost su nepromjenjivi; odnos između njih (u duši) nije ništa drugo nego promjena, stalna evolucija; i ako bi ova promjena (rast) prestala, duša bi prestala."
                },
                {
                    "par_ref": "112:0.16",
                    "par_pageref": "",
                    "par_content": "14. Ličnost je jedinstveno svjesna vremena, i to na način koji se razlikuje od percepcije vremena od strane uma ili duha."
                }
            ]
        },
        {
            "section_index": 1,
            "section_ref": "112:1",
            "section_title": "1. LIČNOST I STVARNOST",
            "pars": [
                {
                    "par_ref": "112:1.1",
                    "par_pageref": "",
                    "par_content": "Ličnost je darovao Otac Svih svojim stvorenjima kao potencijalno vječni dar. Takav božanski dar osmišljen je da funkcionira na brojnim razinama i u uzastopnim svemirskim situacijama u rasponu od nisko konačnih do najviših apsonita, čak do granica apsolutnog. Ličnost tako djeluje na tri kozmičke razine ili u tri faze svemira:"
                },
                {
                    "par_ref": "112:1.2",
                    "par_pageref": "",
                    "par_content": "1. *Statusu pozicije. *Ličnost jednako učinkovito funkcionira u lokalnom svemiru, u nadsvemiru i u središnjem svemiru."
                },
                {
                    "par_ref": "112:1.3",
                    "par_pageref": "",
                    "par_content": "2. *Statusu značenja.* Ličnost djeluje učinkovito na razinama konačnog, apsonitnog, pa čak i kao utjecaj na apsolut."
                },
                {
                    "par_ref": "112:1.4",
                    "par_pageref": "",
                    "par_content": "3. *Statusu vrijednosti*. Ličnost se može iskustveno ostvariti u progresivnim područjima materijalnog, morontijalnog i duhovnog."
                },
                {
                    "par_ref": "112:1.5",
                    "par_pageref": "",
                    "par_content": "Ličnost ima usavršen raspon kozmičke dimenzionalne izvedbe. Tri su dimenzije konačne ličnosti koje ugrubo funkcioniraju na sljedeći način:"
                },
                {
                    "par_ref": "112:1.6",
                    "par_pageref": "",
                    "par_content": "1. *Duljina* predstavlja smjer i prirodu progresije – kretanje kroz prostor i u skladu s vremenom – evoluciju."
                },
                {
                    "par_ref": "112:1.7",
                    "par_pageref": "",
                    "par_content": "2. *Vertikalna dubina* obuhvaća nagone i stavove organizma, različite razine samospoznaje i opći fenomen reakcije na okolinu."
                },
                {
                    "par_ref": "112:1.8",
                    "par_pageref": "",
                    "par_content": "3. *Širina* obuhvaća domenu koordinacije, udruživanja i organizacije bitka."
                },
                {
                    "par_ref": "112:1.9",
                    "par_pageref": "",
                    "par_content": "Tip ličnosti koji je darovan smrtnicima Urantije ima potencijal za sedam dimenzija samoizražavanja ili realizacije osobe. Ovi dimenzionalni fenomeni mogu se ostvariti kao tri na konačnoj razini, tri na apsonitnoj razini i jedan na apsolutnoj razini. Na podapsolutnim razinama ova sedma ili totalna dimenzija može se iskusiti kao *činjenica* ličnosti. Ova vrhovna dimenzija je asocijabilni apsolut i, iako nije beskonačna, dimenzionalno je potencijalna za podbeskonačno prodiranje apsoluta."
                },
                {
                    "par_ref": "112:1.10",
                    "par_pageref": "",
                    "par_content": "Konačne dimenzije ličnosti imaju veze s kozmičkom duljinom, dubinom i širinom. Duljina označava značenje; dubina označava vrijednost; širina obuhvaća uvid – sposobnost da se iskusi neupitna svijest o kozmičkoj stvarnosti."
                },
                {
                    "par_ref": "112:1.11",
                    "par_pageref": "",
                    "par_content": "Na morontijskoj razini sve ove konačne dimenzije materijalne razine uvelike su poboljšane, a ostvarive su i određene nove dimenzionalne vrijednosti. Sva ova proširena dimenzionalna iskustva morontijske razine su izvanredno artikulirana s vrhovnom ili dimenzijom ličnosti kroz utjecaj mote i također zbog doprinosa morontijske matematike."
                },
                {
                    "par_ref": "112:1.12",
                    "par_pageref": "",
                    "par_content": "Mnogo problema koje smrtnici doživljavaju u svom proučavanju ljudske ličnosti mogu se izbjeći ako ograničeno stvorenje zapamti da dimenzionalne razine i duhovne razine nisu usklađene u iskustvenoj realizaciji ličnosti."
                },
                {
                    "par_ref": "112:1.13",
                    "par_pageref": "",
                    "par_content": "Život je zapravo proces koji se odvija između organizma (jastva) i njegove okoline. Ličnost daje vrijednost identiteta i značenja kontinuiteta ovoj povezanosti organizma i okoliša. Stoga će se prepoznati da fenomen podražaja-odgovora nije puki mehanički proces budući da ličnost funkcionira kao čimbenik u ukupnoj situaciji. Uvijek je istina da su mehanizmi po sebi pasivni; organizmi su prirođeno aktivni."
                },
                {
                    "par_ref": "112:1.14",
                    "par_pageref": "",
                    "par_content": "Tjelesni život je proces koji se odvija ne toliko unutar organizma koliko *između* organizma i okoline. Svaki takav proces nastoji stvoriti i uspostaviti organske uzorke reakcije na takvu okolinu. A svi takvi *usmjerivački uzorci* vrlo su utjecajni na odabir cilja."
                },
                {
                    "par_ref": "112:1.15",
                    "par_pageref": "",
                    "par_content": "Posredovanjem uma uspostavlja se smislen kontakt između jastva i okoline. Sposobnost i volja organizma za tako značajnim kontaktima s okolinom (odgovor na nagon) predstavlja *stav* cijele ličnosti."
                },
                {
                    "par_ref": "112:1.16",
                    "par_pageref": "",
                    "par_content": "Ličnost ne može uspješno djelovati u izolaciji. Čovjek je po prirodi društveno biće; njime dominira želja za pripadanjem. Doslovno je istina, \"Nitko ne živi sam za sebe.\""
                },
                {
                    "par_ref": "112:1.17",
                    "par_pageref": "",
                    "par_content": "Ali koncept ličnosti kao značenja cjeline živog i funkcionalnog stvorenja znači mnogo više od integracije odnosa; označava *ujedinjenje* svih čimbenika stvarnosti kao i koordinaciju odnosa. Odnosi postoje između dva objekta, ali tri ili više objekata stvaraju *sustav*, a takav sustav je puno više od pukog proširenog ili složenog odnosa. Ova razlika je vitalna, jer u kozmičkom sustavu pojedinačni članovi nisu povezani jedni s drugima osim u odnosu na cjelinu i kroz individualnost cjeline."
                },
                {
                    "par_ref": "112:1.18",
                    "par_pageref": "",
                    "par_content": "U ljudskom organizmu zbrajanje njegovih dijelova čini samosvojnost – individualnost – ali takav proces nema nikakve veze s ličnosti, koja je ujedinitelj svih ovih čimbenika povezanih s kozmičkim stvarnostima."
                },
                {
                    "par_ref": "112:1.19",
                    "par_pageref": "",
                    "par_content": "U agregatima se dijelovi dodaju; u sustavima su dijelovi *aranžiraju*. Sustavi su značajni zbog organizacije – položajnih vrijednosti. U dobrom sustavu svi faktori su u kozmičkom položaju. U lošem sustavu nešto ili nedostaje ili je pomaknuto - poremećeno. U ljudskom sustavu ličnost je ta koja ujedinjuje sve aktivnosti i zauzvrat daje kvalitete identiteta i kreativnosti."
                }
            ]
        },
        {
            "section_index": 2,
            "section_ref": "112:2",
            "section_title": "2. JA",
            "pars": [
                {
                    "par_ref": "112:2.1",
                    "par_pageref": "",
                    "par_content": "U proučavanju ja korisno je zapamtiti:"
                },
                {
                    "par_ref": "112:2.2",
                    "par_pageref": "",
                    "par_content": "1. Da su fizički sustavi podređeni."
                },
                {
                    "par_ref": "112:2.3",
                    "par_pageref": "",
                    "par_content": "2. Da su intelektualni sustavi koordinirani."
                },
                {
                    "par_ref": "112:2.4",
                    "par_pageref": "",
                    "par_content": "3. Da je ličnost nadređena."
                },
                {
                    "par_ref": "112:2.5",
                    "par_pageref": "",
                    "par_content": "4. Da je unutarnja duhovna sila potencijalno usmjerujuća."
                },
                {
                    "par_ref": "112:2.6",
                    "par_pageref": "",
                    "par_content": "U svim konceptima ja treba prepoznati da je činjenica života na prvom mjestu, a njezino vrednovanje ili tumačenje na drugom. Dijete prvo *živi*, a tek onda *razmišlja *o svom životu. U kozmičkoj ekonomiji uvid prethodi predviđanju."
                },
                {
                    "par_ref": "112:2.7",
                    "par_pageref": "",
                    "par_content": "Svemirska činjenica da je Bog postao čovjekom zauvijek je promijenila sva značenja i izmijenila sve vrijednosti ljudske ličnosti. U pravom značenju riječi, ljubav označava uzajamno poštovanje cijelih ličnosti, bilo ljudskih ili božanskih ili ljudskih *i* božanskih. Dijelovi jastva mogu funkcionirati na brojne načine – razmišljati, osjećati, željeti – ali samo su koordinirani atributi cijele ličnosti usmjereni na inteligentno djelovanje; a sve ove moći povezane su s duhovnom obdarenošću smrtnog uma kada ljudsko biće iskreno i nesebično voli drugo biće, ljudsko ili božansko."
                },
                {
                    "par_ref": "112:2.8",
                    "par_pageref": "",
                    "par_content": "Svi smrtnički koncepti stvarnosti temelje se na pretpostavci aktualnosti ljudske ličnosti; svi koncepti nadljudskih stvarnosti temelje se na iskustvu ljudske ličnosti sa i u kozmičkim stvarnostima određenih povezanih duhovnih entiteta i božanskih ličnosti. Sve neduhovno u ljudskom iskustvu, osim ličnosti, sredstvo je za postizanje cilja. Svaki istinski odnos smrtnog čovjeka s drugim osobama – ljudskim ili božanskim – sam je sebi cilj. A takvo zajedništvo s ličnosti Božanstva je vječni cilj uzašašća svemira."
                },
                {
                    "par_ref": "112:2.9",
                    "par_pageref": "",
                    "par_content": "Posjedovanje ličnosti identificira čovjeka kao duhovno biće budući da su jedinstvo vlastitog ja i samosvijesti ličnost darovi nadmaterijalnog svijeta. Sama činjenica da smrtni materijalist može zanijekati postojanje nadmaterijalnih stvarnosti po sebi pokazuje prisutnost i ukazuje na djelovanje sinteze duha i kozmičke svijesti u njegovom ljudskom umu."
                },
                {
                    "par_ref": "112:2.10",
                    "par_pageref": "",
                    "par_content": "Postoji veliki kozmički jaz između materije i misli, a taj je jaz neizmjerno veći između materijalnog uma i duhovne ljubavi. Svijest, a kamoli samosvijest, ne može se objasniti nikakvom teorijom mehaničkog elektroničkog povezivanja ili materijalističkih energetskih fenomena."
                },
                {
                    "par_ref": "112:2.11",
                    "par_pageref": "",
                    "par_content": "Kada um teži konačnoj analizi stvarnosti, materija nestaje u materijalnim osjetilima, ali još uvijek može ostati stvarna umu. Kada duhovni uvid slijedi onu stvarnost koja ostaje nakon nestanka materije i prati je do konačne analize, ona nestaje u umu, ali uvid duha još uvijek može sagledati kozmičke stvarnosti i vrhunske vrijednosti duhovne prirode. U skladu s tim znanost ustupa mjesto filozofiji, dok se filozofija mora predati zaključcima svojstvenim istinskom duhovnom iskustvu. Razmišljanje se predaje mudrosti, a mudrost se gubi u prosvijetljenom i kontemplativnom duhovnom štovanju."
                },
                {
                    "par_ref": "112:2.12",
                    "par_pageref": "",
                    "par_content": "U znanosti ljudsko ja promatra materijalni svijet; filozofija je promatranje ovog promatranja materijalnog svijeta; religija, pravo duhovno iskustvo, iskustvena je realizacija kozmičke stvarnosti promatranja sve te relativne sinteze energetskih materijala vremena i prostora. Izgraditi filozofiju svemira na isključivom materijalizmu znači zanemariti činjenicu da su sve materijalne stvari u početku zamišljene kao stvarne u iskustvu ljudske svijesti. Promatrač ne može biti promatrana stvar; procjena zahtijeva određeni stupanj transcendencije onoga što se ocjenjuje."
                },
                {
                    "par_ref": "112:2.13",
                    "par_pageref": "",
                    "par_content": "S vremenom, razmišljanje vodi do mudrosti, a mudrost vodi do duhovnog štovanja; u vječnosti, obožavanje vodi do mudrosti, a mudrost vodi do konačnosti misli."
                },
                {
                    "par_ref": "112:2.14",
                    "par_pageref": "",
                    "par_content": "Mogućnost ujedinjenja evoluirajućeg ja svojstvena je kvalitetama njegovih konstitutivnih čimbenika: osnovnih energija, glavnih tkiva, temeljne kemijske nadkontrole, vrhovnih ideja, vrhovnih motiva, vrhovnih ciljeva i božanskog duha koji je dar Raja – tajna samosvijesti čovjekove duhovne prirode."
                },
                {
                    "par_ref": "112:2.15",
                    "par_pageref": "",
                    "par_content": "Svrha kozmičke evolucije je postizanje jedinstva ličnosti kroz povećanje dominacije duha, voljni odgovor na učenje i vođenje Ispravljača Misli. Ličnost, i ljudska i nadljudska, karakterizira inherentna kozmička kvaliteta koja se može nazvati \"evolucija dominacije\", širenje kontrole nad samom sobom i svojom okolinom."
                },
                {
                    "par_ref": "112:2.16",
                    "par_pageref": "",
                    "par_content": "Nekadašnja ljudska ličnost u usponu prolazi kroz dvije velike faze sve veće dominacije volje nad ja i u svemiru:"
                },
                {
                    "par_ref": "112:2.17",
                    "par_pageref": "",
                    "par_content": "1. Predfinaliter ili iskustvo traženja Boga vodi povećanju samospoznaje kroz tehniku širenja i aktualizacije identiteta zajedno s kozmičkim rješavanjem problema i posljedičnim ovladavanjem svemirom."
                },
                {
                    "par_ref": "112:2.18",
                    "par_pageref": "",
                    "par_content": "2. Kao postfinaliter ili u iskustvu otkrivanja Boga kreativne ekspanzije samoostvarenja kroz otkrivenje Vrhovnog Bića inteligencijama koje traže Boga a koje još nisu postigle božanske razine sličnosti Bogu."
                },
                {
                    "par_ref": "112:2.19",
                    "par_pageref": "",
                    "par_content": "Ličnosti koje silaze stječu slična iskustva kroz svoje različite svemirske avanture dok traže povećanu sposobnost utvrđivanja i izvršavanja božanskih volja Vrhovnih, Krajnjih i Apsolutnih Božanstava."
                },
                {
                    "par_ref": "112:2.20",
                    "par_pageref": "",
                    "par_content": "Materijalno ja, ego-entitet ljudskog identiteta, ovisi tijekom fizičkog života o kontinuiranoj funkciji materijalnog životnog mehanizma, o kontinuiranom postojanju neujednačene ravnoteže energija i intelekta koje je na Urantiji dobilo naziv *život*. Ali ja koje ima vrijednost koja osigurava preživljavanje, ja koje može transcendirati iskustvo smrti, razvija se samo uspostavljanjem potencijalnog prijenosa sjedišta identiteta evoluirajuće ličnosti iz prolaznog životnog mehanizma – materijalnog tijela – u trajniju i besmrtniju prirodu morontija duše i dalje do onih razina na kojima duša postaje prožeta duhom i na kraju poprima status stvarnosti duha. Ovaj se stvarni prijenos s materijalne povezanosti na stvarno poistovjećivanje s morontijom postiže iskrenošću, ustrajnošću i postojanošću odluka ljudskog stvorenja u potrazi za Bogom."
                }
            ]
        },
        {
            "section_index": 3,
            "section_ref": "112:3",
            "section_title": "3. FENOMEN SMRTI",
            "pars": [
                {
                    "par_ref": "112:3.1",
                    "par_pageref": "",
                    "par_content": "Urantijci općenito priznaju samo jednu vrstu smrti, fizički prestanak životnih energija; ali što se tiče preživljavanja ličnosti, zapravo postoje tri vrste:"
                },
                {
                    "par_ref": "112:3.2",
                    "par_pageref": "",
                    "par_content": "*1. Duhovna smrt (smrt duše).* Ako i kada smrtni čovjek konačno odbaci opstanak, kada bude proglašen duhovno nesolventnim, morontijski bankrotiranim, po zajedničkom mišljenju Ispravljača i preživjelih serafina, kada se takav koordinirani savjet zabilježi na Uversi i nakon što Cenzori i njihovi reflektivni suradnici potvrde ove nalaze, nakon toga vladari Orvontona naređuju trenutačno oslobađanje unutarnjeg Monitora. Ali ovo oslobađanje Ispravljača ni na koji način ne utječe na dužnosti osobnih ili grupnih serafina koji je bio povezan s tim pojedincem kojeg je Ispravljač napustio. Ova vrsta smrti je konačna u svom značaju bez obzira na privremeni nastavak živih energija fizičkih i umnih mehanizama. S kozmičkog stajališta smrtnik je već mrtav; kontinuirani život samo ukazuje na postojanost materijalnog momentuma kozmičkih energija."
                },
                {
                    "par_ref": "112:3.3",
                    "par_pageref": "",
                    "par_content": "2. *Intelektualna smrt (smrt uma).* Kada se vitalni krugovi više pomoćne službe poremete zbog aberacija intelekta ili zbog djelomičnog uništenja mehanizma mozga, i ako ti uvjeti prijeđu određenu kritičnu točku nepopravljivosti, unutarnji Ispravljač se odmah oslobađa da otputuje u Divinington. U svemirskim zapisima se smatra da se smrtna ličnost susrela sa smrću kad god su bitni sklopovi uma ljudske volje-djelovanja bili uništeni. I opet, ovo je smrt, bez obzira na kontinuiranu funkciju živog mehanizma fizičkog tijela. Tijelo bez voljnog uma više nije ljudsko, ali prema prethodnom odabiru ljudske volje, duša takvog pojedinca može preživjeti."
                },
                {
                    "par_ref": "112:3.4",
                    "par_pageref": "",
                    "par_content": "3. *Fizička smrt (smjer tijela i uma).* Kada smrt obuzme ljudsko biće, Ispravljač ostaje u citadeli uma sve dok um ne prestane funkcionirati kao inteligentni mehanizam, otprilike u trenutku kada mjerljive moždane energije prestanu sa svojim ritmičkim vitalnim pulsiranjem. Nakon ovog rastakanja, Ispravljač se oprašta od uma koji nestaje, jednako bezceremonijalno kao što je ušao godinama prije i nastavlja u Divinington putem Uverse."
                },
                {
                    "par_ref": "112:3.5",
                    "par_pageref": "",
                    "par_content": "Nakon smrti, materijalno tijelo se vraća u elementarni svijet iz kojeg je izvedeno, ali dva nematerijalna čimbenika preživljavanja ličnosti ostaju: Prethodno postojeći Ispravljač Misli, s transkripcijom pamćenja smrtničke karijere, nastavlja do Diviningtona; a tu također ostaje, pod nadzorom čuvara sudbine, besmrtna morontijska duša preminulog čovjeka. Ove faze i oblici duše, te nekoć kinetičke, a sada statične formule identiteta, bitne su za repersonalizaciju na morontijskim svjetovima; i to je ponovno sjedinjenje Ispravljača i duše koje ponovno sastavlja preživjelu ličnost, koja vas ponovno osvještava u vrijeme morontijskog buđenja."
                },
                {
                    "par_ref": "112:3.6",
                    "par_pageref": "",
                    "par_content": "Za one koji nemaju osobne serafinske čuvare, grupni čuvari vjerno i učinkovito obavljaju istu službu čuvanja identiteta i uskrsnuća ličnosti. Serafini su neophodni za ponovno sastavljanje ličnosti."
                },
                {
                    "par_ref": "112:3.7",
                    "par_pageref": "",
                    "par_content": "Nakon smrti, Ispravljač Misli privremeno gubi ličnost, ali ne i identitet; ljudski subjekt privremeno gubi identitet, ali ne i ličnost; na prebivališnim svjetovima oboje se ponovno ujedinjuju u vječnoj manifestaciji. Nikada se Ispravljač Misli preminule osobe ne vraća na Zemlju kao biće koji je tu nekoć prebivalo; nikada se ličnost ne manifestira bez ljudske volje; i nikada ljudsko biće koje je odvojeno od Ispravljača nakon smrti ne manifestira aktivni identitet niti na bilo koji način uspostavlja komunikaciju sa živim bićima na zemlji. Takve duše koje su odvojene od Ispravljača potpuno su i apsolutno nesvjesne tijekom dugog ili kratkog sna smrti. Ne može tu doći do pokazivanja bilo koje vrste ličnosti ili sposobnosti da se uključi u komunikaciju s drugim ličnostima sve do završetka procesa preživljavanja. Onima koji odlaze na prebivališne svjetove nije dopušteno slati poruke svojim voljenima. Pravilo je u svim svemirima zabraniti takvu komunikaciju tijekom trenutne sudbenog razdoblja."
                }
            ]
        },
        {
            "section_index": 4,
            "section_ref": "112:4",
            "section_title": "4. ISPRAVLJAČI NAKON SMRTI",
            "pars": [
                {
                    "par_ref": "112:4.1",
                    "par_pageref": "",
                    "par_content": "Kada nastupi smrt materijalne, intelektualne ili duhovne prirode, Ispravljač se oprašta od smrtnog domaćina i odlazi u Divinington. Iz sjedišta lokalnog svemira i nadsvemira uspostavlja se reflektivni kontakt s nadzornicima obiju vlada, a Osmatrač se registrira pod istim brojem pod kojim je zabilježen njegov ulazak u domene vremena."
                },
                {
                    "par_ref": "112:4.2",
                    "par_pageref": "",
                    "par_content": "Na neki način koji nije u potpunosti shvaćen, Univerzalni Cenzori mogu doći u posjed epitoma ljudskog života koji je utjelovljen u Ispravljačevom dvostrukom prijepisu duhovnih vrijednosti i morontija značenja unutarnjeg uma. Cenzori mogu prisvojiti Ispravljačevu verziju karaktera preživljavanja i duhovnih kvaliteta preminulog čovjeka, a svi ti podaci, zajedno sa serafinskim zapisima, dostupni su za prezentaciju u vrijeme donošenja presude dotičnom pojedincu. Ove se informacije također koriste za potvrđivanje onih nadsvemirskih mandata koji omogućuju određenim uzlaznim osobama da odmah započnu svoje morontija karijere, nakon rastakanja smrtnika, da nastave u svjetove prebivališta prije formalnog završetka planetarne sudbene epohe."
                },
                {
                    "par_ref": "112:4.3",
                    "par_pageref": "",
                    "par_content": "Nakon fizičke smrti, osim kod pojedinaca premještenih među živima, oslobođeni Ispravljač odmah odlazi u matičnu sferu Diviningtona. Pojedinosti o tome što se događa na tom svijetu tijekom vremena čekanja stvarnog ponovnog pojavljivanja preživjelog smrtnika uglavnom ovise o tome hoće li ljudsko biće uzaći u svjetove prebivališta po vlastitom individualnom pravu ili čekati prizivanje usnulih preživjelih prilikom zatvaranja planetarne sudbene epohe."
                },
                {
                    "par_ref": "112:4.4",
                    "par_pageref": "",
                    "par_content": "Ako smrtni suradnik pripada skupini koja će biti repersonalizirana na kraju sudbene epohe, Ispravljač se neće odmah vratiti u svijet prebivališta bivšeg sustava služenja, nego će, prema izboru, ući u jedan od sljedećih privremenih zadataka:"
                },
                {
                    "par_ref": "112:4.5",
                    "par_pageref": "",
                    "par_content": "1. Biti uvršteni u redove nestalih Promatrača za neotkrivenu službu."
                },
                {
                    "par_ref": "112:4.6",
                    "par_pageref": "",
                    "par_content": "2. Biti dodijeljen na određeno vrijeme za promatranje Rajske administracije."
                },
                {
                    "par_ref": "112:4.7",
                    "par_pageref": "",
                    "par_content": "3. Biti upisan u jednu od mnogih škola za obuku u Diviningtonu."
                },
                {
                    "par_ref": "112:4.8",
                    "par_pageref": "",
                    "par_content": "4. Biti stacioniran neko vrijeme kao student promatrač na jednoj od ostalih šest svetih sfera koje čine Očev krug svjetova Raja."
                },
                {
                    "par_ref": "112:4.9",
                    "par_pageref": "",
                    "par_content": "5. Biti dodijeljen glasničkoj službi Personaliziranih Ispravljača."
                },
                {
                    "par_ref": "112:4.10",
                    "par_pageref": "",
                    "par_content": "6. Postati pridruženi instruktor u školama Diviningtona posvećenim obuci Promatrača iz početne skupine."
                },
                {
                    "par_ref": "112:4.11",
                    "par_pageref": "",
                    "par_content": "7. Primiti dopuštenje da odabere jedan od svjetova na kojima će služiti u slučaju da postoji opravdan razlog za vjerovanje da ljudski partner može odbacili opstanak."
                },
                {
                    "par_ref": "112:4.12",
                    "par_pageref": "",
                    "par_content": "Ako ste, kada vas obuzme smrt, dosegli treći krug ili više područje i stoga vam je dodijeljen osobni čuvar sudbine, i ako je konačni prijepis sažetka karaktera preživljavanja koji je podnio Ispravljač bezuvjetno certificiran od strane čuvara sudbine – ako se i serafin i Ispravljač u suštini slažu u svakoj stavci svojih životnih zapisa i preporuka – ako Univerzalni Cenzori i njihovi reflektivni suradnici na Uversi potvrde ove podatke i učine to bez dvoumljenja ili rezerve, u tom slučaju Stari Dani bljeskom šalju rješenje o unapređenju statusa preko komunikacijskih krugova u Salvingtona, a po ovom saopćenju sudovi Suverenog Vladara Nebadona dekretiraju trenutni prolaz preživjele duše u dvorane uskrsnuća na prebivališnim svjetovima."
                },
                {
                    "par_ref": "112:4.13",
                    "par_pageref": "",
                    "par_content": "Ako ljudska jedinka preživi bez odlaganja, Ispravljač se, kako mi je rečeno, prijavljuje u Divinington, nastavlja u Raj i prisutnost Oca Svih, odakle se odmah vraća i biva prihvaćen od Personaliziranog Ispravljača tog nadsvemira i lokalnog svemira, prima prepoznavanje glavnog Personaliziranog Monitora Diviningtona, a zatim, odjednom, prelazi u \"realizaciju tranzicije identiteta,\" bivajući pozvan odatle u trećem razdoblju i na prebivališni svijet u stvarnom obliku ličnosti spremne za primanje preživjele duše zemaljskog smrtnika u obliku koji je projicirao čuvar sudbine."
                }
            ]
        },
        {
            "section_index": 5,
            "section_ref": "112:5",
            "section_title": "5. OPSTANAK LJUDSKOG JA",
            "pars": [
                {
                    "par_ref": "112:5.1",
                    "par_pageref": "",
                    "par_content": "Ljudsko ja je kozmička stvarnost, bilo materijalna, morontijalna ili duhovna. Stvarnost onoga što je *lično* je darivanje Oca Svih koji djeluje u sebi, za sebe ili kroz svoje mnogostruke kozmičke agencije. Reći da je neko biće lično znači prepoznati relativnu individualizaciju takvog bića unutar kozmičkog organizma. Živi kozmos je sve samo ne beskonačno integrirana nakupina stvarnih jedinica, od kojih su sve relativno podložne sudbini cjeline. Ali oni koji su osobni obdareni su stvarnim izborom prihvaćanja ili odbijanja sudbine."
                },
                {
                    "par_ref": "112:5.2",
                    "par_pageref": "",
                    "par_content": "Ono što dolazi od Oca je poput Oca vječno i to je jednako istinito kad se radi o ličnosti koju Bog daje svojim slobodnim izborom, kao i o božanskom Ispravljaču Misli, stvarnom fragmentu Boga. Čovjekova ličnost je vječna, ali je u pogledu identiteta uvjetovana vječna stvarnost. Pojavivši se kao odgovor na Očevu volju, ličnost će postići sudbinu Božanstva, ali čovjek mora izabrati hoće li ili ne biti prisutan u postizanju takve sudbine. U nedostatku takvog izbora, ličnost izravno postiže iskustveno Božanstvo, postajući dijelom Vrhovnog Bića. Ciklus je unaprijed određen, ali čovjekovo sudjelovanje u njemu je izborno, osobno i iskustveno."
                },
                {
                    "par_ref": "112:5.3",
                    "par_pageref": "",
                    "par_content": "Identitet smrtnika je prolazno vremensko-životno stanje u svemiru; ono je stvarno samo u onoj mjeri u kojoj ličnost izabere da postane trajni svemirski fenomen. To je bitna razlika između čovjeka i energetskog sustava: Energetski sustav mora nastaviti, nema izbora; ali čovjek igra ulogu u određivanju vlastite sudbine. Ispravljač je uistinu put do Raja, ali sam čovjek mora slijediti taj put svojom vlastitom odlukom, svojim slobodnim izborom."
                },
                {
                    "par_ref": "112:5.4",
                    "par_pageref": "",
                    "par_content": "Ljudska bića posjeduju identitet samo u materijalnom smislu. Takve kvalitete ja izražava materijalni um dok funkcionira u energetskom sustavu intelekta. Kada se kaže da čovjek ima identitet, priznaje se da on posjeduje sklop uma koji je stavljen u podređenost djelima i odabiru volje ljudske ličnosti. Ali ovo je materijalna i čisto privremena manifestacija, baš kao što je ljudski embrij prolazna parazitska faza ljudskog života. Ljudska se bića, iz kozmičke perspektive, rađaju, žive i umiru u relativnom trenutku vremena; ona nemaju trajnosti. Ali smrtnička ličnost, vlastitim odabirom, posjeduje moć prijenosa sjedišta svog identiteta iz prolaznog sustava materijalnog intelekta u viši sustav morontije-duše koji je, u suradnji s Ispravljačem Misli, stvoren kao novo sredstvo za manifestaciju ličnosti."
                },
                {
                    "par_ref": "112:5.5",
                    "par_pageref": "",
                    "par_content": "I upravo je ta moć izbora, svemirska insignija slobodne volje stvorenja, ono što čini čovjekovu najveću priliku i njegovu vrhunsku kozmičku odgovornost. O cjelovitosti ljudske volje ovisi vječna sudbina budućeg finaliste; o iskrenosti slobodne volje smrtnika ovisi da li božanski Ispravljač prima vječnu ličnost; o vjernosti smrtničkog izbora ovisi da li Otac Svih nalazi ostvarenje novog uzlaznog sina; o postojanosti i mudrosti odluka-djelovanja ovisi da li Vrhovno Biće ostvaruje stvarnost iskustvene evolucije."
                },
                {
                    "par_ref": "112:5.6",
                    "par_pageref": "",
                    "par_content": "Iako se kozmički krugovi rasta ličnosti na kraju moraju postići, ako, bez vaše krivnje, slučajnosti vremena i nedostaci materijalnog postojanja spriječe vaše ovladavanje ovim razinama na vašem rodnom planetu, ako vaše namjere i želje imaju vrijednost preživljavanja, izdaju se rješenja o produženju probnog rada. Dobit ćete dodatno vrijeme da se dokažete."
                },
                {
                    "par_ref": "112:5.7",
                    "par_pageref": "",
                    "par_content": "Ako ikad postoji sumnja o uputnosti unaprjeđenja ljudskog identiteta na prebivališne svjetove, svemirske vlade uvijek odlučuju u osobnom interesu te osobe; oni bez oklijevanja unapređuju takvu dušu u status prijelaznog bića, dok nastavljaju svoja promatranja morontijskih namjera i duhovne svrhe u procesu formiranja. Tako je božanska pravda sigurno ostvarena, a božanskom milosrđu dana je dodatna prilika za proširenje službe."
                },
                {
                    "par_ref": "112:5.8",
                    "par_pageref": "",
                    "par_content": "Vlade Orvontona i Nebadona ne tvrde da postoji savršenstvo u svakom detalju svemirskog plana smrtničke repersonalizacije, ali tvrde da postoji i zapravo pokazuju, strpljenje, toleranciju, razumijevanje i milosrdnu sućut. Radije bi prihvatili rizik pobune cijelog sustava nego se suočili s rizikom lišavanja jednog jedinog napaćenog smrtnika s bilo kojeg evolucijskog svijeta njegove vječne radosti slijeđenja uzlazne karijere."
                },
                {
                    "par_ref": "112:5.9",
                    "par_pageref": "",
                    "par_content": "To nikako ne znači da će ljudska bića primiti novu priliku ako odbace prvu koja im je pružena. Ali to ipak znači da sva stvorenja koja imaju volju trebaju iskusiti jednu istinsku priliku da naprave jedan nedvojbeni, samosvjesni i konačni izbor. Suvereni Suci svemira neće lišiti nijedno biće statusa ličnosti koje nije konačno i u potpunosti napravilo vječni izbor; duši čovjeka mora i bit će dana puna i široka prilika da otkrije svoju pravu namjeru i stvarnu svrhu."
                },
                {
                    "par_ref": "112:5.10",
                    "par_pageref": "",
                    "par_content": "Kada duhovno i kozmički napredniji smrtnici umru, odmah nastavljaju na prebivališne svjetove; općenito, ova odredba stupa na snagu kad se radi o osobama kojima su dodijeljeni osobni serafinski skrbnici. Ostali smrtnici mogu biti zadržani dok se ne završi rasprava o njihovim poslovima, nakon čega mogu nastaviti na prebivališne svjetove ili biti raspoređeni u redove usnulih preživjelih koji se masovno personaliziraju na kraju trenutnog sudbenog razdoblja planeta."
                },
                {
                    "par_ref": "112:5.11",
                    "par_pageref": "",
                    "par_content": "Postoje dvije poteškoće koje ometaju moje napore da objasnim što se događa s *vama* u smrti, s preživjelim *vama* koje se razlikuje od Ispravljača koji se od vas odvaja. Jedna poteškoća sastoji se u nemogućnosti prenošenja na vašu razinu razumijevanja odgovarajućeg opisa transakcije na granici fizičkog i morontijskog područja. Druga je izazvana ograničenjima koja su nebeski upravitelji Urantije stavili na moj zadatak kao objavitelja istine. Postoji mnogo zanimljivih detalja koji bi mogli biti predstavljeni, ali ja ih zadržavam prema savjetu vaših neposrednih planetarnih supervizora. Ali u granicama mog dopuštenja mogu reći ovoliko:"
                },
                {
                    "par_ref": "112:5.12",
                    "par_pageref": "",
                    "par_content": "Postoji nešto stvarno, neki proizvod ljudske evolucije, nešto što nije Tajanstveni Promatrač, što preživljava smrt. Ovaj novonastali entitet je duša i ona preživljava smrt vašeg fizičkog tijela i vašeg materijalnog uma. Ovaj entitet je zajedničko dijete kombiniranog života i napora ljudskog aspekta vas u vezi s božanskim aspektom vas, Ispravljačem. Ovo dijete ljudskog i božanskog porijekla predstavlja preživjeli element zemaljskog porijekla; to je morontijsko ja, besmrtna duša."
                },
                {
                    "par_ref": "112:5.13",
                    "par_pageref": "",
                    "par_content": "Ovo dijete postojanog značenja i preživjele vrijednosti potpuno je nesvjesno tijekom razdoblja od smrti do repersonalizacije i pod nadzorom je serafinskog čuvara sudbine tijekom ovog razdoblja čekanja. Nakon smrti nećete funkcionirati kao svjesno biće, sve dok ne postignete novu svijest morontije na svjetovima Satanije."
                },
                {
                    "par_ref": "112:5.14",
                    "par_pageref": "",
                    "par_content": "Nakon smrti, funkcionalni identitet povezan s ljudskom ličnošću poremećen je prestankom vitalnog kretanja. Ljudska ličnost, iako nadilazi svoje sastavne dijelove, o njima ovisi radi funkcionalnog identiteta. Zaustavljanje života uništava fizičke uzorke mozga neophodne za umnu obdarenost, a poremećaj uma vodi prekidu smrtne svijesti. Svijest tog stvorenja ne može se kasnije ponovno pojaviti sve dok se ne uredi kozmička situacija koja će istoj ljudskoj ličnosti ponovno omogućiti da funkcionira u odnosu sa živom energijom."
                },
                {
                    "par_ref": "112:5.15",
                    "par_pageref": "",
                    "par_content": "Tijekom tranzita preživjelih smrtnika sa svijeta njihova porijekla na prebivališne svjetove, bilo da doživljavaju ponovno sastavljanje ličnosti u trećem razdoblju ili uskrsnu u vrijeme grupnog uskrsnuća, zapis ponovnog sklapanja ličnosti vjerno čuvaju arkanđeli na svojim svjetovima posebne aktivnosti. Ova bića nisu čuvari ličnosti (kao što su serafini čuvari duše), ali je svejedno istina da je svaki prepoznatljivi čimbenik ličnosti učinkovito zaštićen pod nadzorom ovih pouzdanih povjerenika smrtnog opstanka. Ne znamo gdje se točno nalazi smrtna ličnosti tijekom vremena između smrti i preživljavanja."
                },
                {
                    "par_ref": "112:5.16",
                    "par_pageref": "",
                    "par_content": "Situacija koja omogućuje novu personalizaciju događa se u dvoranama za uskrsnuće prijemnih morontijskih planeta lokalnog svemira. Ovdje, u ovim komorama za montažu života, nadzorna tijela osiguravaju taj odnos svemirske energije – morontijalne, mentalne i duhovne – koji omogućuje ponovno osvještavanje uspavane preživjele osobe. Ponovno sklapanje sastavnih dijelova nekadašnje materijalne ličnosti uključuje:"
                },
                {
                    "par_ref": "112:5.17",
                    "par_pageref": "",
                    "par_content": "1. Izradu odgovarajućeg obličja, morontijskog energetskog uzorka, u kojem preživjela osoba ponovo može stupiti u kontakt s neduhovnom stvarnošću, i unutar kojeg se morontijska varijanta kozmičkog uma može uključiti u krug."
                },
                {
                    "par_ref": "112:5.18",
                    "par_pageref": "",
                    "par_content": "2. Povratak Ispravljača u morontijsko stvorenje koje ga čeka. Ispravljač je vječni čuvar vašeg uzlaznog identiteta; vaš Promatrač je apsolutna garancija da ćete vi, a ne netko drugi, primiti morontija oblik stvoren za buđenje vaše ličnosti. A Ispravljač će biti prisutan prilikom nove montaže vaše ličnosti kako bi ponovno preuzeo ulogu usmjeritelja vašeg preživjelog ja prema Raju."
                },
                {
                    "par_ref": "112:5.19",
                    "par_pageref": "",
                    "par_content": "3. Kada se zadovolje ovi preduvjeti za ponovnu personalizaciju, serafinski čuvar potencijala uspavane besmrtne duše, uz pomoć više drugih kozmičkih ličnosti, daruje ovom morontija entitetu novo morontija obličje spojenog uma i tijela, i predaje ovo dijete evolucije Vrhovnom u vječnoj povezanosti s Ispravljačem koji ga čeka. I tako se dovršava nova personalizacija, ponovno sastavljanje sjećanja, uvida i svijesti – identiteta."
                },
                {
                    "par_ref": "112:5.20",
                    "par_pageref": "",
                    "par_content": "Činjenica ponovne personalizacije sastoji se u preuzimanju morontija faze kozmičkog uma koji je nekoć djelovao u sklopu umnog kruga i njegovog ponovnog aktiviranja od strane čovjekovog ja koje se budi. Fenomen ličnosti ovisi o postojanosti identiteta vlastite reakcije na svemirsko okruženje; a to se može postići samo posredstvom uma. Jastvo opstaje usprkos kontinuiranoj promjeni svih faktorskih komponenti ja; u fizičkom životu promjena je postupna; kod smrti i nakon repersonalizacije promjena je iznenadna. Istinska stvarnost svekolikog jastva (ličnosti) je sposobna funkcionirati u skladu s uvjetima svemira na temelju neprestane promjene svojih sastavnih dijelova; stagnacija rezultira neizbježnom smrću. Ljudski život je beskrajna promjena čimbenika života objedinjenih stabilnošću nepromjenjive ličnosti."
                },
                {
                    "par_ref": "112:5.21",
                    "par_pageref": "",
                    "par_content": "A kada se tako probudite na prebivališnim svjetovima Jeruzema, bit ćete toliko promijenjeni, duhovna transformacija će biti tako velika da bez vašeg Ispravljača Misli i čuvara sudbine, koji tako potpuno povezuju vaš novi život na novim svjetovima s vašim starim životom u prvom svijetu, isprva biste imali poteškoća u povezivanju nove morontijske svijesti s oživljavajućim sjećanjem na vaš prethodni identitet. Bez obzira na kontinuitet ličnosti, veliki dio smrtničkog života isprva bi se činio kao nejasan i maglovit san. Ali vrijeme će razjasniti mnoge smrtničke asocijacije."
                },
                {
                    "par_ref": "112:5.22",
                    "par_pageref": "",
                    "par_content": "Ispravljač Misli priziva i obnavlja samo ona sjećanja i iskustva koja su dio i bitna za vašu karijeru u svemiru. Ako je Ispravljač bio partner u evoluciji bilo čega u ljudskom umu, onda će ta vrijedna iskustva preživjeti u vječnoj svijesti Ispravljača. Ali veliki dio vašeg prošlog života i njegova sjećanja, koji nemaju ni duhovno značenje ni morontijsku vrijednost, nestat će s materijalnim mozgom; velik dio materijalnog iskustva će nestati kao nekadašnja skela koja, nakon što vas je prevela na morontijsku razinu, više ne služi svrsi u svemiru. Ali ličnost i odnosi između ličnosti nikad nisu skele; smrtno sjećanje na odnose ličnosti ima kozmičku vrijednost i ustrajat će. Na svjetovima prebivališta ćete znati i biti poznati, i više od toga, sjećat ćete se i pamtiti će vas vaši nekadašnji suradnici u kratkom, ali intrigantnom životu na Urantiji."
                }
            ]
        },
        {
            "section_index": 6,
            "section_ref": "112:6",
            "section_title": "6. MORONTIJA JA",
            "pars": [
                {
                    "par_ref": "112:6.1",
                    "par_pageref": "",
                    "par_content": "Baš kao što leptir izlazi iz stadija gusjenice, tako će se istinske ličnosti ljudskih bića pojaviti na prebivališnim svjetovima, po prvi put otkrivene odvojeno od svoje nekadašnje obavijenosti materijalnim tijelom. Morontija karijera u lokalnom svemiru ima veze s kontinuiranim uzdizanjem mehanizma ličnosti od početne morontija razine postojanja duše do konačne morontija razine progresivne duhovnosti."
                },
                {
                    "par_ref": "112:6.2",
                    "par_pageref": "",
                    "par_content": "Teško nam je dati upute o vašim morontijskim oblicima ličnosti za života u lokalnom svemiru. Bit ćete obdareni morontijskim uzorcima manifestiranja života, a to su oblici koji su, u krajnjoj analizi, izvan vašeg razumijevanja. Takvi oblici, iako su potpuno stvarni, nisu energetski uzorci materijalnog poretka koje trenutno razumijete. Oni, međutim, služe istoj svrsi u svjetovima lokalnog svemira kao i vaša materijalna tijela na planetima ljudskog rođenja."
                },
                {
                    "par_ref": "112:6.3",
                    "par_pageref": "",
                    "par_content": "Do određene mjere, izgled materijalnog tjelesnog oblika odgovara karakteru identiteta ličnosti; fizičko tijelo doista, do ograničenog stupnja, odražava nešto od inherentne prirode ličnosti. To je daleko više slučaj kad je riječ o morontija obliku. U fizičkom životu, smrtnici mogu biti izvana lijepi iako su iznutra neljupki; u morontijskom životu i sve više na njegovim višim razinama, oblik ličnosti će varirati izravno u skladu s prirodom unutarnje osobe. Na duhovnoj razini, vanjski oblik i unutarnja priroda počinju se približavati potpunoj identifikaciji koja postaje sve savršenija na višim i višim razinama duha."
                },
                {
                    "par_ref": "112:6.4",
                    "par_pageref": "",
                    "par_content": "U morontijskom posjedu uzlazni smrtnik obdaren je nebadonskom modifikacijom obdarenosti kozmičkog uma Glavnog Duha Orvontona. Intelekt smrtnika, kao takav, je nestao, prestao je postojati kao fokalizirani svemirski entitet odvojeno od nediferenciranih umnih krugova Kreativnog Duha. Ali značenja i vrijednosti smrtnog uma nisu nestali. Određene faze uma nastavljaju se u preživjeloj duši; određene iskustvene vrijednosti prijašnjeg ljudskog uma drži Ispravljač; i u lokalnom svemiru postoje zapisi o ljudskom životu kakav je proživljen u tijelu, zajedno s određenim živim registracijama u brojnim bićima koja se bave konačnom procjenom uzlaznog smrtnika, bića koja se protežu u rasponu od serafina do Univerzalnog Cenzori i vjerojatno dalje od Vrhovnog."
                },
                {
                    "par_ref": "112:6.5",
                    "par_pageref": "",
                    "par_content": "Volja stvorenja ne može postojati bez uma, ali ona opstaje unatoč gubitku materijalnog intelekta. Tijekom vremena neposredno nakon preživljavanja, uzlazna ličnost je u velikoj mjeri vođena karakternim uzorcima naslijeđenim iz ljudskog života i novonastalim djelovanjem morontija mote. I ovi vodiči ponašanja na prebivališnim svjetovima funkcioniraju prihvatljivo u ranim fazama morontijskog života i prije pojave morontijske volje kao punopravnog voljnog izraza uzlazne ličnosti."
                },
                {
                    "par_ref": "112:6.6",
                    "par_pageref": "",
                    "par_content": "Ne postoje utjecaji u karijeri lokalnog svemira usporedivi sa sedam pomoćnih umnih duhova ljudskog postojanja. Morontija um mora evoluirati izravnim kontaktom s kozmičkim umom, budući da je ovaj kozmički um modificiran i preveden od strane kreativnog izvora intelekta lokalnog svemira – Božanske Služiteljice."
                },
                {
                    "par_ref": "112:6.7",
                    "par_pageref": "",
                    "par_content": "Smrtnički je um, prije smrti, samosvjestan neovisno o prisutnosti Ispravljača; umu s pomoćnim duhovima ne treba ništa više od materijalno-energetskog uzorka da bi mogao djelovati. Ali morontija duša, budući da se nadodaje na pomoćnike, ne zadržava samosvijest bez Ispravljača kada je lišena mehanizma materijalnog uma. Ova evoluirajuća duša, međutim, posjeduje trajni karakter koji proizlazi iz odluka njene prijašnje povezanosti s umom u kojem su djelovali pomoćni duhovi, i ovaj karakter postaje aktivno pamćenje kada se njegovi uzorci aktiviraju od strane Ispravljača po njegovom povratku u um."
                },
                {
                    "par_ref": "112:6.8",
                    "par_pageref": "",
                    "par_content": "Postojanost memorije dokaz je očuvanja identiteta izvornog jastva; bitna je radi potpune samosvijesti o kontinuitetu i proširenju ličnosti. Oni smrtnici koji uskrsnu bez Ispravljača ovise o uputama serafinskih suradnika za rekonstrukciju ljudskog pamćenja; inače ne postoje ograničenja nad morontija dušama smrtnika koji se spajaju s Duhom. Uzorak memorije opstaje u duši, ali ovaj uzorak zahtijeva prisutnost bivšeg Ispravljača da bi *neodložno* postao dostupan za samostalnu realizaciju kao trajno sjećanje. Bez Ispravljača, potrebno je dosta vremena da preživjeli smrtnik ponovno istraži i nauči, ponovno stekne, memorijsku svijest o značenjima i vrijednostima bivšeg postojanja."
                },
                {
                    "par_ref": "112:6.9",
                    "par_pageref": "",
                    "par_content": "Duša čija vrijednost osigurava preživljavanje vjerno odražava kvalitativna i kvantitativna djela i motivacije materijalnog intelekta, nekadašnjeg sjedišta identiteta jastva. U odabiru istine, ljepote i dobrote, smrtnički um započinje svoju predmorontija karijeru u svemiru pod vodstvom sedam pomoćnih duhova uma ujedinjenih pod upravom duha mudrosti. Naknadno, nakon završetka sedam krugova predmorontijskog postignuća, nadodaje se obdarenost morontijskog uma na um u kojem djeluju pomoćni duhovi i tako započinje predduhovna ili morontijska karijera napredovanja u lokalnom svemiru."
                },
                {
                    "par_ref": "112:6.10",
                    "par_pageref": "",
                    "par_content": "Kada stvorenje napusti svoj matični planet, ono ostavlja pomoćnu službu umnih duhova iza sebe i postaje isključivo ovisno o morontijskom intelektu. Kada uzlazno biće napusti lokalni svemir, dostiglo je duhovnu razinu postojanja, prešavši onkraj morontijske razine. Ovaj novonastali entitet duha tada postaje usklađen s izravnom službom kozmičkog uma Orvontona."
                }
            ]
        },
        {
            "section_index": 7,
            "section_ref": "112:7",
            "section_title": "7. SPAJANJE S ISPRAVLJAČEM",
            "pars": [
                {
                    "par_ref": "112:7.1",
                    "par_pageref": "",
                    "par_content": "Spajanje s Ispravljačem Misli prenosi na ličnost vječne aktualnosti koje su do tada bile samo potencijalne. Među ovim novim darovima mogu se spomenuti: fiksacija kvaliteta božanstvenosti, iskustvo i pamćenja prošle vječnosti, besmrtnost i faza uvjetovane potencijalne apsolutnosti."
                },
                {
                    "par_ref": "112:7.2",
                    "par_pageref": "",
                    "par_content": "Kada se vaš zemaljski put u privremenom obliku završi, trebate se probuditi na obalama boljeg svijeta i na kraju ćete se sjediniti sa svojim vjernim Ispravljačem u vječnom zagrljaju. I ovo spajanje čini misterij stvaranja Boga i čovjeka jednima, misterij evolucije konačnog stvorenja, koji je vječna istina. Fuzija je tajna svete sfere Ascendingtona i niti jedno stvorenje, osim onih koji su iskusili stapanje s duhom Božanstva, ne može shvatiti pravo značenje stvarnih vrijednosti koje se spajaju kada identitet stvorenja vremena postane vječno jedno s duhom Rajskog Božanstva."
                },
                {
                    "par_ref": "112:7.3",
                    "par_pageref": "",
                    "par_content": "Fuzija s Ispravljačem obično se vrši dok uzlazno biće boravi u svom lokalnom sustavu. Do toga može doći na planetu rođenja kao transcendencija prirodne smrti; ili može nastupiti na bilo kojem od prebivališnim svjetova ili u sjedištu sustava; ili može biti odgođeno do dolaska u zviježđe; a u posebnim slučajevima, ne može se ispuniti sve dok uzlazno biće ne dođe na prijestolnicu lokalnog svemira."
                },
                {
                    "par_ref": "112:7.4",
                    "par_pageref": "",
                    "par_content": "Kada dođe do fuzije s Ispravljačem, ne prijeti nikakva buduća opasnost nad vječnom karijerom takve ličnosti. Nebeska bića prolaze kroz dugo iskustvo testiranja, ali smrtnici prolaze kroz relativno kratka i intenzivna testiranja na evolucijskim i morontijskim svjetovima."
                },
                {
                    "par_ref": "112:7.5",
                    "par_pageref": "",
                    "par_content": "Do spajanja s Ispravljačem nikada ne dolazi sve dok mandati nadsvemira ne proglase da je ljudska priroda konačno i neopozivo izabrala vječnu karijeru. Ovo je jednokratno ovlaštenje, koje, kada se izda, predstavlja ovlaštenje spojenoj ličnosti da konačno napusti granice lokalnog svemira kako bi krenula u sjedište nadsvemira, odakle će hodočasnik vremena, u dalekoj budućnosti, ući u obujam sekonafima za dugi let do središnjeg svemira Havone i u avanturu postignuća Božanstva."
                },
                {
                    "par_ref": "112:7.6",
                    "par_pageref": "",
                    "par_content": "U evolucijskim svjetovima, jastvo je materijalno; ono je fenomen u svemiru i kao takvo je podložna zakonima materijalnog postojanja. Ono je činjenica u vremenu i reagira na njegove promjene. *Ovdje moraju biti formulirane odluke koje odlučuju* *o preživljavanju. *U morontija stanju ja postaje nova i trajnija svemirska stvarnost, a njegov kontinuirani rast temelji se na sve većoj usklađenosti sa svemirskim krugovima uma i duha. *Sada se potvrđuju odluke koje osiguravaju opstanak.* Kada ja dostigne duhovnu razinu, osigurava se njegova vrijednost u svemiru, a ova nova vrijednost temelji se na činjenici da su *već **donesene odluke o preživljavanju*, o čemu svjedoči vječno stapanje s Ispravljačem Mili. A postigavši status istinske kozmičke vrijednosti, stvorenje postaje oslobođeno u potencijalu za traženje najviše kozmičke vrijednosti – Boga."
                },
                {
                    "par_ref": "112:7.7",
                    "par_pageref": "",
                    "par_content": "Takva spojena bića imaju dvojaku reakciju na kozmos: Oni su samostalne morontija individue koje donekle naliče serafinima, dok su također bića koja potencijalno pripadaju redu finalista Raja."
                },
                {
                    "par_ref": "112:7.8",
                    "par_pageref": "",
                    "par_content": "Ali spojeni pojedinac zapravo je jedna ličnost, jedno biće, čije jedinstvo prkosi svim pokušajima zasebne analize od strane bilo koje inteligencije svemira. I tako, nakon što ste prošli sudove lokalnog svemira od najnižeg do najvišeg, od kojih nijedan nije mogao identificirati čovjeka ili Ispravljača, jednog odvojenog od drugog, konačno ćete biti odvedeni pred Suvrenog Vladara Nebadona, vašeg Oca lokalnog svemira. I tamo, od strane samog bića čije je kreativno očinstvo u ovom svemiru vremena omogućilo činjenicu vašeg života, dobit ćete vjerodajnice koje vam daju pravo da nastavite svoju nadsvemirsku karijeru u potrazi za Ocem Svih."
                },
                {
                    "par_ref": "112:7.9",
                    "par_pageref": "",
                    "par_content": "Je li pobjednički Ispravljač stekao ličnost svojim veličanstvenim služenjem čovječanstvu ili je hrabri čovjek stekao besmrtnost kroz iskrene napore da postigne sličnost Ispravljaču? Nije ni jedno ni drugo; oni su zajedno postigli evoluciju jednog od jedinstvenih redova uzlaznih ličnosti Vrhovnog, koja će se uvijek pokazati uslužnom, vjernom i učinkovitom, kandidatom za daljnji rast i razvoj, uvijek idući prema gore i nikada ne prekidajući uzvišeni uzlaz sve dok ne prijeđe sedam krugova Havone i dok nekadašnja duša zemaljskog porijekla ne bude stajala u obožavanju priznajući stvarnu ličnost Oca u Raju."
                },
                {
                    "par_ref": "112:7.10",
                    "par_pageref": "",
                    "par_content": "Tijekom cijelog ovog veličanstvenog uspona Ispravljač Misli je božanska garancija budućnosti i potpune duhovne stabilizacije uzlaznog smrtnika. U međuvremenu prisutnost slobodne volje smrtnika pruža Ispravljaču vječni kanal za oslobađanje božanske i beskonačne prirode. Sada su ova dva identiteta postala jedan; nikakav vremenski ili vječni događaj ne može razdvojiti čovjeka i Ispravljača; nerazdvojni su, vječno srasli."
                },
                {
                    "par_ref": "112:7.11",
                    "par_pageref": "",
                    "par_content": "Na svjetovima gdje se smrtnici spajaju s Ispravljačima, sudbina Tajanstvenog Promatrača je identična sudbini uzlaznog smrtnika – to je Rajski Korpus Finalista. A ni Ispravljač ni smrtni čovjek ne mogu postići taj jedinstveni cilj bez pune uzajamne suradnje i vjerne pomoći drugoga. Ovo izvanredno partnerstvo jedan je od najzanimljivijih i najčudesnijih kozmičkih fenomena ovog svemirskog doba."
                },
                {
                    "par_ref": "112:7.12",
                    "par_pageref": "",
                    "par_content": "Od spajanja s Ispravljačem, uzlazno biće ima status evolucijskog stvorenja. Čovjek je bio prvi koji je imao ličnost i prema tome nadmašuje Ispravljača u svim pitanjima koja se tiču prepoznavanja ličnosti. Rajsko sjedište ovog spojenog bića je Ascendington, a ne Divinington, a ova jedinstvena kombinacija Boga i čovjeka rangirana je kao uzlazni smrtnik sve do Korpusa Finalista."
                },
                {
                    "par_ref": "112:7.13",
                    "par_pageref": "",
                    "par_content": "Kada se Ispravljač stopi s uzlaznim smrtnikom, broj tog Ispravljača se briše iz zapisa nadsvemira. Što se događa u zapisima Diviningtona, to ne znam, ali pretpostavljam da je registar tog Ispravljača uklonjen u tajne krugove unutarnjih dvorova Grandfande, vršitelja dužnosti poglavara Korpusa Finalista."
                },
                {
                    "par_ref": "112:7.14",
                    "par_pageref": "",
                    "par_content": "Spajanjem Ispravljača Otac Svih je ispunio svoje obećanje o daru sebe svojim materijalnim stvorenjima; on je ispunio obećanje i dovršio plan o vječnom darovanju božanstva čovječanstvu. Sada počinje ljudski pokušaj da se realiziraju i aktualiziraju neograničene mogućnosti koje su svojstvene uzvišenom partnerstvu s Bogom koje se tako ostvarilo."
                },
                {
                    "par_ref": "112:7.15",
                    "par_pageref": "",
                    "par_content": "Sadašnja poznata sudbina preživjelih smrtnika je Rajski Korpus Finalista; ovo je također cilj sudbine za sve Ispravljače Misli koji se ujedine u vječnom jedinstvu sa svojim smrtnim suputnicima. Trenutačno Rajski Finalisti rade u velikom svemiru u mnogim pothvatima, ali svi mi nagađamo da će oni imati druge i još uzvišenije zadatke za obavljanje u dalekoj budućnosti nakon što se sedam nadsvemira ustale u svjetlu i životu, i kada konačni Bog konačno iziđe iz misterija koji sada okružuje ovo Vrhovno Božanstvo."
                },
                {
                    "par_ref": "112:7.16",
                    "par_pageref": "",
                    "par_content": "Upućeni ste do određene mjere o organizaciji i osoblje središnjeg svemira, nadsvemira i lokalnih svemira; rečeno vam je nešto o karakteru i porijeklu određenih ličnosti koje sada vladaju ovim dalekim kreacijama. Također ste bili obaviješteni da je u procesu organizacija golemih galaksija svemira daleko izvan periferije velikog svemira, na prvoj vanjskoj razini prostora. Tijekom ovih priča također je nagoviješteno da će Vrhovno Biće otkriti svoju neotkrivenu tercijarnu funkciju u ovim sada neistraženim područjima svemira; a također vam je rečeno da su finalisti Rajskog Korpusa iskustvena djeca Vrhovnog."
                },
                {
                    "par_ref": "112:7.17",
                    "par_pageref": "",
                    "par_content": "Vjerujemo da su smrtnici koji se spajaju s Ispravljačima, kao i njihovi suradnici iz reda Finalista, predodređeni da na neki način sudjeluju u administraciji prve vanjske razine prostora. Ni najmanje ne sumnjamo da će u dogledno vrijeme ove ogromne galaksije postati naseljeni svemiri. I mi smo podjednako uvjereni da će među administratorima biti i Rajski finalisti čije prirode predstavljaju kozmičku posljedicu stapanja stvorenog bića i Stvoritelja."
                },
                {
                    "par_ref": "112:7.18",
                    "par_pageref": "",
                    "par_content": "Kakva avantura! Kakva romansa! Ogromna kreacija kojom će upravljati djeca Vrhovnog, ti personalizirani i očovječeni Ispravljači, ti Ispravljačem-spojeni i povječnjeni smrtnici, te tajanstvene kombinacije i vječne povezanosti najviše poznate manifestacije esencije Prvog Izvora i Središta i najnižeg oblika inteligentnog života koji je sposoban shvatiti i postići Oca Svih. Zamišljamo da će takva spojena bića, takva partnerstva Stvoritelja i stvorenja, postati vrhunski vladari, neusporedivi upravitelji koji su puni razumijevanja i suosjećanja naspram svih oblika inteligentnog života koji bi mogli nastati u ovim budućim svemirima prve svemirske razine."
                },
                {
                    "par_ref": "112:7.19",
                    "par_pageref": "",
                    "par_content": "Istina, vi smrtnici imate zemaljsko, životinjsko porijeklo; vaš je okvir doista prah. Ali ako to stvarno hoćete, ako to stvarno želite, sigurno ćete steći vjekovno naslijeđe i jednog ćete dana služiti diljem svemira u svojim pravim likovima – kao djeca Vrhovnog Boga iskustva i božanski sinovi Rajskog Oca svih ličnosti."
                },
                {
                    "par_ref": "112:7.20",
                    "par_pageref": "",
                    "par_content": "[Predstavio Osamljeni Glasnik iz Orvontona.]"
                }
            ]
        }
    ],
    "footnotes": [],
    "paper_title": "POGLAVLJE 112 : OPSTANAK LIČNOSTI",
    "author": "Usamljeni glasnik"
}