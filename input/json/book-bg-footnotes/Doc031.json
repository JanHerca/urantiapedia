{
    "paper_index": 31,
    "sections": [
        {
            "section_index": 0,
            "section_ref": "31:0",
            "pars": [
                {
                    "par_ref": "31:0.1",
                    "par_pageref": "345.1",
                    "par_content": "КОРПУСЪТ на Завършилите Смъртни представлява известната понастоящем дестинация на изцяло слелите се с Настройчиците си възходящи смъртни на времето. Но в този корпус влизат и други групи същества. Първичният корпус за завършили се състои от няколко категории:"
                },
                {
                    "par_ref": "31:0.2",
                    "par_pageref": "345.2",
                    "par_content": "1. Обитатели на Хавона."
                },
                {
                    "par_ref": "31:0.3",
                    "par_pageref": "345.3",
                    "par_content": "2. Гравитационни Посланици."
                },
                {
                    "par_ref": "31:0.4",
                    "par_pageref": "345.4",
                    "par_content": "3. Прославени Смъртни."
                },
                {
                    "par_ref": "31:0.5",
                    "par_pageref": "345.5",
                    "par_content": "4. Допуснати Серафими."
                },
                {
                    "par_ref": "31:0.6",
                    "par_pageref": "345.6",
                    "par_content": "5. Прославени Материални Синове."
                },
                {
                    "par_ref": "31:0.7",
                    "par_pageref": "345.7",
                    "par_content": "6. Прославени Промеждутъчни Създания."
                },
                {
                    "par_ref": "31:0.8",
                    "par_pageref": "345.8",
                    "par_content": "Тези шест групи прославени същества образуват уникалния корпус на вечната съдба. Ние предполагаме, че знаем за неговата бъдеща дейност, но не сме уверени в това. Макар Корпусът на Завършилите Смъртни да се формира понастоящем в Рая, макар той активно да опекунства вселенските пространства и да оказва помощ на световете, встъпили в ерата на светлината и живота, неговото бъдещо назначение трябва да бъде свързано с формиращите се вселени на външното пространство. Във всеки случай, така смятат в Уверса."
                },
                {
                    "par_ref": "31:0.9",
                    "par_pageref": "345.9",
                    "par_content": "Този корпус се организира в съответствие с функционалните обединения на пространствените светове и в съгласие със съвкупния опит, натрупан в течение на дългия и богат на събития път на възхода. Всички възходящи създания, допуснати в дадения корпус, са равни, но това възвишено равенство ни най-малко не ги лишава от индивидуалност и не унищожава неповторимостта на личността. Общувайки със завършил, ние веднага виждаме дали той е възходящ смъртен, обитател на Хавона, допуснат серафим, промеждутъчно създание или Материален Син."
                },
                {
                    "par_ref": "31:0.10",
                    "par_pageref": "345.10",
                    "par_content": "В течение на днешната вселенска епоха завършилите се връщат за служене във вселените на времето. Те биват назначавани за последователно служене в различни свръхвселени, но в своята свръхвселена биват изпращани, едва след като са служили в останалите шест свръхтворения. Така те получават възможност да придобият седемкратна представа за Върховното Същество."
                },
                {
                    "par_ref": "31:0.11",
                    "par_pageref": "345.11",
                    "par_content": "Един или няколко отряда смъртни завършили служат на Урантия постоянно. Няма такава област на вселенско служене, където да не получават назначения; те действат повсеместно, редувайки специални задачи и свободно служене."
                },
                {
                    "par_ref": "31:0.12",
                    "par_pageref": "345.12",
                    "par_content": "Ние нямаме предположения относно характера на бъдещата организация на този необичаен корпус, но понастоящем завършилите са напълно самоуправляващ се орган. Те избират своите постоянни и временни лидери, ръководители на задачи и управляващи. Тяхната политика е неподвластна на някакви външни въздействия, а чрез клетва за вярност са свързани само с Райската Троица."
                },
                {
                    "par_ref": "31:0.13",
                    "par_pageref": "346.1",
                    "par_content": "Завършилите имат собствени резиденции в Рая, в свръхвселените, в локалните вселени и във всички регионални столици. Те са отделна еволюционна категория. Ние не ги ръководим и не ги управляваме и при все това те демонстрират неизменна лоялност и винаги участват в съвместното претворяване на нашите планове. Постоянно увеличавайки своя брой, тези изпитани и верни души на времето и пространството — еволюционната сол на вселените, са неподвластни на порока и защитени от греха."
                }
            ]
        },
        {
            "section_index": 1,
            "section_ref": "31:1",
            "section_title": "1. Обитателите на Хавона",
            "pars": [
                {
                    "par_ref": "31:1.1",
                    "par_pageref": "346.2",
                    "par_content": "Много от обитателите на Хавона, които служат в централната вселена като учители в училищата за подготовка на странстващи, изключително се привързват към възходящите смъртни и изпитват още по-голям интерес към бъдещата дейност и предназначение на Корпуса на Завършилите Смъртни. В Рая, в административната резиденция на корпуса под ръководството на партньора Грандфанда се води регистрация на хавонските доброволци. Днес в този списък с кандидати има много милиони обитатели на Хавона. Тези непосредствено и божествено сътворени съвършени същества оказват огромна помощ на Корпуса на Завършилите Смъртни и несъмнено ще носят още по-голяма полза в далечното бъдеще. Те представляват гледната точка на същества, родени в съвършенство и божествено изобилие. Така завършилите обхващат и двата стадия на емпирично съществуване: съвършен и станал съвършен."
                },
                {
                    "par_ref": "31:1.2",
                    "par_pageref": "346.3",
                    "par_content": "С помощта на еволюционните същества обитателите на Хавона трябва да преминат определени емпирични преобразувания, които да създадат способност за възприемане на духовните частици на Всеобщия Баща. Постоянни членове на Корпуса на Завършилите Смъртни са само такива същества, които са се слели с Духа на Първия Източник и Център или съдържат в себе си — подобно на Гравитационните Посланици, Духа на Бог-Отеца по силата на присъщите им качества."
                },
                {
                    "par_ref": "31:1.3",
                    "par_pageref": "346.4",
                    "par_content": "Обитателите на централната вселена биват приемани в корпуса в съотношение един към хиляда, което съответства на един отряд завършили. Корпусът бива временно разбит на отряди от по хиляда завършили, от които 997 са възходящи създания, един — обитател на Хавона, и един — Гравитационен Посланик. Така става обединяването на завършилите в отряди, но тържествената клетва за завършване се полага индивидуално. Тази клетва има най-дълбоки последствия и вечно значение. Обитателите на Хавона полагат такава клетва и завинаги стават членове на корпуса."
                },
                {
                    "par_ref": "31:1.4",
                    "par_pageref": "346.5",
                    "par_content": "Приетите в Корпуса хавонци навсякъде следват своя отряд: където е отрядът, там са и те. И ако само видехте ентусиазма, с който те се захващат за своя нов труд като завършили! Постъпването в Корпуса на Завършилите е едно от най-желаните неща в Хавона; възможността да станеш завършил е едно от върховните дерзания за тези съвършени раси."
                },
                {
                    "par_ref": "31:1.5",
                    "par_pageref": "346.6",
                    "par_content": "В това съотношение обитателите на Хавона биват приемани в Корпуса на Съвместните Тринитизирани Завършили на Сферата на Наместниците и в Корпуса на Трансценденталните Завършили в Рая. Обитателите на Хавона гледат на тези три назначения, точно както и на възможното встъпване в Корпуса на Хавонските Завършили — като на висша цел на своя небесен път."
                }
            ]
        },
        {
            "section_index": 2,
            "section_ref": "31:2",
            "section_title": "2. Гравитационните Посланици",
            "pars": [
                {
                    "par_ref": "31:2.1",
                    "par_pageref": "346.7",
                    "par_content": "Където и когато и да действат Гравитационните Посланици, там винаги ръководят завършили. Гравитационните Посланици се подчиняват изключително на Грандфанда и получават назначения само в първичния Корпус на Завършилите. Техните услуги сега вече са неоценими за завършилите, а в бъдеще тяхното използване ще стане всеобхватно. Нито една друга група разумни създания не разполага с подобен корпус личностни посланици, способни да преодоляват времето и пространството. Сходни типове посланици-регистратори, прикрепени към други корпуси на завършили, не са личностни; те са абсонитизирани."
                },
                {
                    "par_ref": "31:2.2",
                    "par_pageref": "347.1",
                    "par_content": "Родината на Гравитационните Посланици е Сферата на Божеството, а самите те са видоизменени и персонализирани Настройчици. Но никой от членовете на нашата уверска група не би се наел да обясни природата на някого от тези посланици. Ние знаем, че те представляват високоличностни същества, че са божествени, разумни и трогателно отзивчиви, но не разбираме техния начин за пресичане на пространството без загуба на време. Очевидно те са способни да използват всички видове енергии, кръгове и даже гравитация. Завършилите смъртния корпус не могат да пренебрегват времето и пространството, но в тяхно обкръжение и подчинение се намират практически безкрайни духовни личности, на които са подвластни времето и пространството. Макар че ние наричаме Гравитационните Посланици личности, в действителност те са свръхдуховни същества, неограничени и безбрежни личности. В сравнение с Единичните Посланици това е съвършено друга категория личности."
                },
                {
                    "par_ref": "31:2.3",
                    "par_pageref": "347.2",
                    "par_content": "Гравитационните Посланици могат да бъдат прикрепвани към отряда завършили в неограничени количества, но само един посланик — оглавяващият своите другари, бива приеман в Корпуса на Смъртните Завършили. При все това подчинени са му 999 посланика и в случай на необходимост той може да свиква всякакъв по численост резервен контингент от своята категория."
                },
                {
                    "par_ref": "31:2.4",
                    "par_pageref": "347.3",
                    "par_content": "Гравитационните Посланици и прославените смъртни завършили постигат трогателно и дълбоко взаимно чувство; тях ги свързва много общо: първите са пряка персонализация на частиците на Всеобщия Баща, вторите представляват личност, заключена в преживялата смъртта и станалата безсмъртна душа на създаденото същество, която се е сляла с духовния Настройчик — частица от същия този Всеобщ Баща."
                }
            ]
        },
        {
            "section_index": 3,
            "section_ref": "31:3",
            "section_title": "3. Прославените Смъртни",
            "pars": [
                {
                    "par_ref": "31:3.1",
                    "par_pageref": "347.4",
                    "par_content": "Слелите се с Настройчика си възходящи смъртни съставляват основната част от първичния Корпус на Завършилите. Заедно с допуснатите и прославени серафими във всеки отряд завършили обикновено има 990 такива същества. Във всяка група съотношението на смъртните и ангелите е различно, макар че смъртните са значително повече, отколкото серафимите. Обитателите на Хавона, прославените Материални Синове, прославените промеждутъчни създания, Гравитационните Посланици и неизвестният отсъстващ член съставляват само един процент от състава на корпуса; във всеки отряд с хиляда завършили има място само за десет такива несмъртни и несерафически личности."
                },
                {
                    "par_ref": "31:3.2",
                    "par_pageref": "347.5",
                    "par_content": "Ние, съществата от Уверса, не знаем какво е „окончателното предназначение“ на възходящите смъртни на времето. Понастоящем те обитават в Рая и временно служат в Корпуса на Светлината и Живота, но толкова колосален обем знания и толкова продължителна практика във вселените би трябвало да са предназначени, за да подготвят възходящите същества за още по-големи и важни изпитания, за още по-възвишено и отговорно служене."
                },
                {
                    "par_ref": "31:3.3",
                    "par_pageref": "347.6",
                    "par_content": "Независимо от това, че тези възходящи смъртни са достигнали Рая, били са приети в Корпуса на Завършилите и в своето множество са изпратени назад за участие в управлението на локалните вселени и оказване на помощ при ръковод ството на свръхвселените — независимо от това *очевидно* предназначение остава неопровержим този съществен факт, че те са регистрирани само като духове от шести порядък. Несъмнено е, че по пътя на Корпуса на Завършилите Смъртни остава още една степен. Ние не знаем в какво ще се състои тя, но сме приели три обстоятелства, на които бихме искали да обърнем вашето внимание:"
                },
                {
                    "par_ref": "31:3.4",
                    "par_pageref": "348.1",
                    "par_content": "1. На нас ни е известно, че смъртните стават духове от първи порядък по време на пребиваването си в малките сектори и че те се издигат до втори порядък при превеждането им в големите сектори, и до трети — при изпращане в централните подготвителни светове на свръхвселената. Смъртните стават духове от четвърти порядък — или кандидати, след достигане на шестия кръг на Хавона и духове от пети порядък - когато намерят Всеобщия Баща. Впоследствие те се издигат на шеста степен на духовното съществуване, давайки клетва, предопределяща вечно служене в състава на Корпуса на Завършилите Смъртни."
                },
                {
                    "par_ref": "31:3.5",
                    "par_pageref": "348.2",
                    "par_content": "Ние забелязваме, че класификацията или наименованието на духовете се определя от фактическото преминаване от една област на вселенското служене в друга област или от една вселена в друга; предполагаме, че присвояването на седми порядък в Корпуса на Завършилите Смъртни ще стане едновременно с техния преход към вечно служене във все още неизвестните и неразкрити сфери, което ще съпътства тяхното достигане на Бог-Върховния. Но извън тези смели предположения ние знаем за всичко това не повече от вас; нашето знание за пътя на смъртните същества се ограничава с тяхната сегашна Райска цел."
                },
                {
                    "par_ref": "31:3.6",
                    "par_pageref": "348.3",
                    "par_content": "2. Смъртните завършили са изпълнили в пълна мярка повелята на вековете: „Бъдете съвършени“; те са се възвисили по приготвения за смъртните всеобщ път за постижения; те са намерили Бога и в надлежното време са били приети в Корпуса за Завършили{0}. Такива същества са достигнали днешния предел на духовно развитие, но не *завършеността на пределния духовен статут.* Те са достигнали сегашния предел на съвършенство на създаването, но не завършеността на служене на създанията. Те са изпитали цялата пълнота на поклонението на Божеството, но не *завършеността на емпиричното* постигане на Божеството."
                },
                {
                    "par_ref": "31:3.7",
                    "par_pageref": "348.4",
                    "par_content": "3. Прославените смъртни от Райския Корпус на Завършилите са възходящи същества, притежаващи емпирично знание за всеки аспект от реалността и философията на най-пълния разумен живот, докато в течение на този многовековен възход от низши материални светове към духовните висоти на Рая тези съхранили живота си създания са получили най-върховната възможна подготовка по отношение на всеки детайл на всеки божествен принцип, отговарящ на справедливото и ефективно, милосърдно и търпеливо ръководство на всеобщите творения на времето и пространството."
                },
                {
                    "par_ref": "31:3.8",
                    "par_pageref": "348.5",
                    "par_content": "Ние предполагаме, че хората имат право да знаят нашето мнение и че вие можете свободно да градите заедно с нас своите предположения относно тайните на пределното предназначение на Райския Корпус на Завършилите. На нас ни се струва очевидно, че по своя характер днешните задачи на еволюционните създания, ставащи съвършени същества, представляват курсове за усъвършенстване в областта на разбирането на вселената и управлението на свръхвселените; и всички ние си задаваме въпроса: “Защо Боговете отделят такова голямо внимание и толкова прецизно обучават съхранилите живота си смъртни в метода за управление на вселената?”"
                }
            ]
        },
        {
            "section_index": 4,
            "section_ref": "31:4",
            "section_title": "4. Допуснатите Серафими",
            "pars": [
                {
                    "par_ref": "31:4.1",
                    "par_pageref": "348.6",
                    "par_content": "Много верни серафически пазители на смъртни създания получават разрешение да преминат пътя за възвисяване заедно с техните човешки подопечни и много от тези ангели-хранители, слели се с Отеца, полагат такава клетва относно вечността на завършилия, както и техните подопечни, завинаги споделящи съдбата на своите смъртни другари. Тези ангели, които придобиват възходящия опит на смъртните същества, имат право да споделят съдбата на човека; те могат при равни с хората права да бъдат приемани в Корпуса за Завършили. Огромният брой допуснати и прославени серафими са прикрепени към различните корпуси на несмъртните завършили."
                }
            ]
        },
        {
            "section_index": 5,
            "section_ref": "31:5",
            "section_title": "5. Прославените Материални Синове",
            "pars": [
                {
                    "par_ref": "31:5.1",
                    "par_pageref": "349.1",
                    "par_content": "Във вселените на времето и пространството съществува положение, позволяващо на адамическите обитатели на локалните системи, отдавна очакващи назначения на планетата, да подават молба за освобождаване от статута постоянни жители. Ако молбата бъде удовлетворена, те се присъединяват към възходящите странници в столиците на вселените, тръгвайки по пътя, водещ към Рая и Корпуса за Завършили."
                },
                {
                    "par_ref": "31:5.2",
                    "par_pageref": "349.2",
                    "par_content": "Когато намиращият се на висока степен на развитие свят достига късните етапи на ерата на светлината и живота, Материалните Синове — Планетарните Адам и Ева, могат да вземат решение, позволяващо им да придобият човешка същност, да получат Настройчици и да застанат на еволюционния път на вселенския възход, водещ към Корпуса на Смъртните Завършили. Някои от тези Материални Синове са претърпели частичен неуспех или са извършили техническа простъпка, изпълнявайки мисията си на ускорители на биологическия прогрес, което в частност е станало и с Адам на Урантия; в такива случаи на тях им се налага да тръгнат по естествения за народите от съответния свят път, да получат Настройчици, да преминат през смъртта и с помощта на вярата да извършат постепенен възход, водещ към Рая и Корпуса на Завършили."
                },
                {
                    "par_ref": "31:5.3",
                    "par_pageref": "349.3",
                    "par_content": "Такива Материални Синове се срещат само в няколко отряда завършили. Тяхното присъствие повишава съществено готовността на групата за върховно служене и те неизменно биват избирани за нейни лидери. Ако двамата члена на Едемическата двойка биват прикрепени към една и съща група, на тях обикновено им се разрешава да действат в съобщност като една личност. Такива възходящи двойки постигат значително по-голям успех в подвига, свързан с тринитизацията, отколкото възходящите смъртни."
                }
            ]
        },
        {
            "section_index": 6,
            "section_ref": "31:6",
            "section_title": "6. Прославените Промеждутъчни Създания",
            "pars": [
                {
                    "par_ref": "31:6.1",
                    "par_pageref": "349.4",
                    "par_content": "На много планети промеждутъчните създания биват създавани в големи количества, но те рядко се задържат в своите светове след прехода на сферата в епохата на светлината и живота. Тогава, или малко по-късно, те биват освобождавани от статута на постоянни жители и започват своя възход към Рая, преминавайки през моронтийните светове, свръхвселената и Хавона заедно със смъртните на времето и пространството."
                },
                {
                    "par_ref": "31:6.2",
                    "par_pageref": "349.5",
                    "par_content": "Промеждутъчните създания от различните вселени съществено се отличават едно от друго по своя произход и природа, но всички те са устремени към един от Райските корпуси за завършили. Всички вторични промеждутъчни създания рано или късно се сливат с Настройчиците си и биват приети в Корпуса на Смъртните Завършили. В много от отрядите завършили има по едно от тези прославени същества."
                }
            ]
        },
        {
            "section_index": 7,
            "section_ref": "31:7",
            "section_title": "7. Апостолите на Светлината",
            "pars": [
                {
                    "par_ref": "31:7.1",
                    "par_pageref": "349.6",
                    "par_content": "Понастоящем всеки отряд завършили наброява 999 постоянни члена — личности, положили клетва за завършил. Вакантното място е заето от оглавяващия Апостолите на Светлината, прикрепвани към отряда за изпълняването на отделните мисии{1}. Но тези същества са само временни членове на корпуса."
                },
                {
                    "par_ref": "31:7.2",
                    "par_pageref": "349.7",
                    "par_content": "Всяка небесна личност, назначена в който и да е корпус завършили, получава наименованието Апостол на Светлината. Тези същества не полагат клетва за завършили и макар да се подчиняват на организацията на корпуса, тяхното прикрепване не е постоянно. В тази група могат да влизат Единични Посланици, свръхнафими, секонафими, Жители на Рая или тяхното тринитизирано потомство — всяко същество, необходимо за изпълнение на кратковременна задача за завършил. Ние не знаем дали тези същества ще вземат участие в изпълнението на вечна мисия. След изпълнението на задачата Апостолите на Светлината възстановяват своя предишен статут."
                },
                {
                    "par_ref": "31:7.3",
                    "par_pageref": "350.1",
                    "par_content": "Сегашната организация на Корпуса за Завършили Смъртни обединява само шест класа постоянни членове. Естествено, завършилите често размишляват за природата на техните бъдещи приятели; но единно мнение по този въпрос нямат."
                },
                {
                    "par_ref": "31:7.4",
                    "par_pageref": "350.2",
                    "par_content": "Тук, на Уверса, ние също нерядко градим хипотези относно характера на седмата група завършили. Имаме много догадки, в частност — за възможното назначение на някои растящи корпуси, състоящи се от многобройните тринитизирани групи на Рая, Сфери на Наместниците и вътрешния кръг на Хавона. Изказва се даже предположение за това, че Корпусът на Завършилите може да получи разрешение да тринитизира много от своите помощнци по управление на вселената, в случай че им е съдено да се отправят за служене във формиращи се вселени."
                },
                {
                    "par_ref": "31:7.5",
                    "par_pageref": "350.3",
                    "par_content": "Един от нас предполага, че вакантното място ще бъде заето от същество, произхождащо от вселените за бъдещо служене на завършилите; друг е склонен да мисли, че това място ще бъде дадено на някаква Райска личност, която все още е несъздадена, невъзникнала или нетринитизирана. Но най-вероятно ще ни се наложи да дочакаме встъпването на завършилите в седмия стадий от тяхното духовно постижение, за да узнаем какво ще стане в действителност."
                }
            ]
        },
        {
            "section_index": 8,
            "section_ref": "31:8",
            "section_title": "8. Трансценденталите",
            "pars": [
                {
                    "par_ref": "31:8.1",
                    "par_pageref": "350.4",
                    "par_content": "Част от опита, който станалите съвършени смъртни придобиват като завършили, се заключава в опита да разберат природата и функциите на над хиляда групи трансцендентални свръхжители на Рая — възникнали същества, притежаващи абсонитни атрибути. В своето общуване с тези свръхличности възходящите завършили получават голяма помощ благодарение на умелото ръководство на многобройни категории трансцендентални помощници, на които е поръчано да представляват еволюционните завършили, техните нови Райски братя. Цялата категория Трансцендентали обитава в западната част на Рая в огромна област, определена изцяло за тези същества."
                },
                {
                    "par_ref": "31:8.2",
                    "par_pageref": "350.5",
                    "par_content": "Разказвайки за Трансценденталите, ние сме обвързани не само от ограниченията на човешкото разбиране, но и от условията на мандата, определящ разкриването на личностите на Рая. Тези същества нямат никакво отношение към извисяването на смъртните към Хавона. Изцяло посветено на свръхуправлението на делата на мирозданието, огромното войнство на Райските Трансцендентали изобщо не е свързано с Хавона или седемте свръхвселени."
                },
                {
                    "par_ref": "31:8.3",
                    "par_pageref": "350.6",
                    "par_content": "Като създание вие сте способни да постигнете Създателя, но едва ли можете да разберете, че съществува колосално и многолико струпване на разумни същества, които не са нито Създатели, нито създания. Такива Трансцендентали не създават други същества, както никога не са били създавани самите те. Както ние предполагаме, говорейки за техния произход и опитвайки се да избегнем нов термин — случайно и непонятно название, най-добре да кажем, че Трансценденталите просто *възникват.* Божеството-Абсолют би могло да бъде напълно причастно към техния произход и може да има отношение към тяхното предназначение, но понастоящем Божеството-Абсолют не властва над тези уникални същества. Те са подвластни на Бог-Крайния, а тяхното настоящо пребиваване в Рая напълно се контролира и управлява от Троицата."
                },
                {
                    "par_ref": "31:8.4",
                    "par_pageref": "351.1",
                    "par_content": "Макар че всички достигащи Рая смъртни често общуват с Трансценденталите точно така, както и с Жителите на Рая, първата истинска среща на човека с Трансценденталите става именно в този знаменателен час, когато — като един от новите групи, възходящият смъртен заема място в кръга завършили, полагайки пред вечността троичната клетва, която полага ръководителят на Трансценденталите — оглавяващият Архитектите на Мирозданието."
                }
            ]
        },
        {
            "section_index": 9,
            "section_ref": "31:9",
            "section_title": "9. Архитектите на Мирозданието",
            "pars": [
                {
                    "par_ref": "31:9.1",
                    "par_pageref": "351.2",
                    "par_content": "Архитектите на Мирозданието представляват управляващия корпус на Райските Трансцендентали, който обединява 28 011 личности, притежаващи превъзходен разум, великолепен дух и божествена абсонитност. Върховното длъжностно лице на тази величествена група — старшият Архитект, е координатор на всички разумни същества в Рая под нивото на Божеството."
                },
                {
                    "par_ref": "31:9.2",
                    "par_pageref": "351.3",
                    "par_content": "В шестнадесетото предписание за мандата, третиращ настоящите повествувания, се казва: „Ако такова решение се прецени като разумно, съществуването на Архитектите на Мирозданието и техните партньори може да бъде разкрито, но техният произход, същност и предназначение не трябва да бъдат разкривани изцяло.“ При все това ние имаме право да ви съобщим, че Архитектите на Мирозданието съществуват на седем абсонитни нива. Тези седем групи се класифицират по следния начин:"
                },
                {
                    "par_ref": "31:9.3",
                    "par_pageref": "351.4",
                    "par_content": "1. *Нивото на Рая.* Само старшият или първият от възникналите Архитекти действа на това висше абсонитно ниво. Тази пределна личност, която не е нито Създател, нито създание, е възникнала в зората на вечността и понастоящем функционира като съвършен координатор на Рая и неговите двадесет и един свята на съпричастна дейност."
                },
                {
                    "par_ref": "31:9.4",
                    "par_pageref": "351.5",
                    "par_content": "2. *Нивото на Хавона.* Второто възникване на Архитекти се съпровождало с появата на трима главни проектанта и абсонитни управляващи, от векове посветени на координацията на милиард съвършени сфери на централната вселена. Райското предание гласи, че трима от тези Архитекти, съвместно с възникналия по-рано старши Архитект, са участвали в планирането на Хавона, но ние не знаем това със сигурност."
                },
                {
                    "par_ref": "31:9.5",
                    "par_pageref": "351.6",
                    "par_content": "3. *Нивото на свръхвселената.* Третото абсонитно ниво включва седемте Архитекти на седемте свръхвселени, които понастоящем, като група, прекарват около половината от своето време в Рая в обществото на Седемте Главни Духа, а другата половина — със Седемте Върховни Администратора в седемте специални свята на Безкрайния Дух. Те са свръхкоординаторите на голямата вселена."
                },
                {
                    "par_ref": "31:9.6",
                    "par_pageref": "351.7",
                    "par_content": "4. *Първично ниво на пространството.* В тази група влизат седемдесет Архитекти и ние предполагаме, че те са свързани с окончателните планове за създаване на първата вселена на външното пространство, която понастоящем се намира в процес на установяване отвъд пределите на седемте свръхвселени."
                },
                {
                    "par_ref": "31:9.7",
                    "par_pageref": "351.8",
                    "par_content": "5. *Вторично ниво на пространството.* Петият корпус Архитекти наброява 490 члена и отново ние смятаме, че те трябва да имат отношение към втората вселена на външното пространство, където нашите физици вече са открили явна енергийна активност."
                },
                {
                    "par_ref": "31:9.8",
                    "par_pageref": "352.1",
                    "par_content": "6. *Третично ниво на пространството.* В шестата група влизат 3 430 Архитекти и ние по аналогичен начин предполагаме, че те могат да бъдат заети с колосални планове по отношение на третата вселена на външното пространство."
                },
                {
                    "par_ref": "31:9.9",
                    "par_pageref": "352.2",
                    "par_content": "7. *Четвъртично ниво на пространството.* Този последен и най-голям корпус се състои от 24 010 Архитекти и ако нашите предидущи догадки са верни, то той трябва да има отношение към четвъртата и последна от непрекъснато растящите вселени от външното пространство."
                },
                {
                    "par_ref": "31:9.10",
                    "par_pageref": "352.3",
                    "par_content": "Тези седем групи Архитекти включват общо 28 011 от планиращите вселените. Съгласно Райската традиция в зората на вечността бил предприет опит за възникване на 28 012 -ия Главен Архитект, но това същество не успяло да стане абсонитно и неговата личност била погълната от Всеобщия Абсолют. Възможно е възходящите редове Главни Архитекти да са достигнали предела на абсонитността в 28 011 -ия Архитект и в 28 012 -ия опит да са се сблъскали с математическото ниво на присъствието на Абсолюта. С други думи, на 28 012 -ото ниво възникването на качеството абсонитност станало равнозначно ниво на Всеобщия и достигнало значението на Абсолюта."
                },
                {
                    "par_ref": "31:9.11",
                    "par_pageref": "352.4",
                    "par_content": "По своята функционална организация тримата наблюдаващи Архитекти на Хавона действат като младши помощници на единичния Райски Архитект; седемте архитекта на свръхвселените действат като същества, съпоставими с тримата наблюдатели на Хавона. Седемдесетте планиращи от вселените от първичното ниво на външното пространство понастоящем са младши помощници на седемте Архитекта на седемте свръхвселени."
                },
                {
                    "par_ref": "31:9.12",
                    "par_pageref": "352.5",
                    "par_content": "В разпореждане на Архитектите на Мирозданието се намират многобройни групи асистенти и помощници, включително две огромни категории организатори на сила — първичните възникнали и вторичните трансцендентални. Не бива да бъркате тези Главни Организатори на Силата с управляващите енергията, които се отнасят към голямата вселена."
                },
                {
                    "par_ref": "31:9.13",
                    "par_pageref": "352.6",
                    "par_content": "Всички същества, породени от съюза между децата на времето и вечността — такива като тринитизираното потомство на завършилите и Жителите на Рая, стават подопечни на Архитектите на Мирозданието. Но от всички останали разкрити същества или организми, функциониращи в създадените към настоящия период вселени, само Единичните Посланици и Свещените Троични Духове запазват органична връзка с Трансценденталите и Архитектите на Мирозданието."
                },
                {
                    "par_ref": "31:9.14",
                    "par_pageref": "352.7",
                    "par_content": "Архитектите на Мирозданието утвърждават формално назначенията на Синовете-Създатели, отправящи се към мястото на своите бъдещи локални вселени. Съществува тясна връзка между Архитектите на Мирозданието и Синовете-Създатели на Рая и макар тази взаимовръзка да не е разкрита, вие вече знаете за обединението на Архитектите и Върховните Създатели на голямата вселена в тяхната връзка с първата емпирична Троица. Съвместно с еволюиращото емпирично Върховно Същество тези две групи образуват Троицата-Пределната на трансценденталните ценности и присъщите на мирозданието значения."
                }
            ]
        },
        {
            "section_index": 10,
            "section_ref": "31:10",
            "section_title": "10. Пътешествие в областта на Пределния",
            "pars": [
                {
                    "par_ref": "31:10.1",
                    "par_pageref": "352.8",
                    "par_content": "Под наблюдението на старшия Архитект се намират седем Корпуса за Завършили:"
                },
                {
                    "par_ref": "31:10.2",
                    "par_pageref": "352.9",
                    "par_content": "1. Корпусът на Смъртни Завършили."
                },
                {
                    "par_ref": "31:10.3",
                    "par_pageref": "352.10",
                    "par_content": "2. Корпусът на Райски Завършили."
                },
                {
                    "par_ref": "31:10.4",
                    "par_pageref": "352.11",
                    "par_content": "3. Корпусът на Тринитизирани Завършили."
                },
                {
                    "par_ref": "31:10.5",
                    "par_pageref": "353.1",
                    "par_content": "4. Корпусът на Съвместните Тринитизирани Завършили."
                },
                {
                    "par_ref": "31:10.6",
                    "par_pageref": "353.2",
                    "par_content": "5. Корпусът на Хавонски Завършили."
                },
                {
                    "par_ref": "31:10.7",
                    "par_pageref": "353.3",
                    "par_content": "6. Корпусът на Трансцендентални Завършили."
                },
                {
                    "par_ref": "31:10.8",
                    "par_pageref": "353.4",
                    "par_content": "7. Корпусът на Неразкритите Синове на Съдбата."
                },
                {
                    "par_ref": "31:10.9",
                    "par_pageref": "353.5",
                    "par_content": "Седемте ръководителя на корпуси образуват Върховния Райски Съвет на Съдбата; и в течение на сегашната вселенска епоха Грандфанда е глава на този върховен орган за вселенски назначения, подготвени за децата на пределната съдба."
                },
                {
                    "par_ref": "31:10.10",
                    "par_pageref": "353.6",
                    "par_content": "В своята съвкупност седемте корпуса на завършилите означават реална мобилизация на потенциали, личности, разум, дух, абсонитни същности и емпирични реалности, които може би превъзхождат даже бъдещите функции в мирозданието на Върховното Същество. Вероятно седемте корпуса на завършилите означават днешното проявление на активността на Троицата-Пределната, мобилизирайки крайни и абсонитни сили в подготовката към непостижимите събития във вселените на външното пространство. Нищо подобно не е ставало от времето, близко до зората на вечността, когато Райската Троица така е обединила съществуващите тогава в Рая и Хавона личности и ги е насочила като ръководители и управители на замислените седем свръхвселени на времето и пространството. Седемте корпуса на Завършили съответстват на реакцията на божествеността на голямата вселена спрямо бъдещите потребности, заключени в неразкритите потенциали на външните вселени, на които предстои да се проявят във вечността на бъдещето."
                },
                {
                    "par_ref": "31:10.11",
                    "par_pageref": "353.7",
                    "par_content": "Ние предвиждаме бъдещи още по-велики вселени на външното пространство, нови обитаеми светове, нови сфери, населени с нови категории изискани и уникални същества, материална вселена, величествена в своята пределност — гигантско творение, на което не достига само един съществен детайл: присъствието на действителния *краен опит* на вселенски живот, протичащ в условията на възходящото съществуване. Такава вселена ще се отличава с колосален емпиричен недостиг, тъй като тя ще бъде лишена от възможността да участва в еволюцията на Всемогъщия-Върховния. Всички вселени на външното пространство ще станат обекти на несравнена опека и божествено свръхуправление на Върховното Същество, но самият факт на неговото активно присъствие пречи на тяхното участие в актуализацията на Върховното Божество."
                },
                {
                    "par_ref": "31:10.12",
                    "par_pageref": "353.8",
                    "par_content": "В течение на настоящата вселенска епоха формиращите се личности на голямата вселена се сблъскват с много трудности поради непълната актуализация на пълновластието на Бог-Върховния, но всички ние споделяме уникалния опит на неговата еволюция. Ние се развиваме в него и той се развива в нас. Някога във вечното бъдеще еволюцията на Върховното Божество ще стане свършен факт от вселенската история и възможността за участие в този чудесен опит ще изчезне навеки от сцената на космическото действие."
                },
                {
                    "par_ref": "31:10.13",
                    "par_pageref": "353.9",
                    "par_content": "Тези от нас, които са придобили този уникален опит в периода на младостта на вселената, ще го ценят високо през цялата бъдеща вечност. И много от нас предполагат, че мисията на попълващите се резерви на възходящите и станали съвършени смъртни на Корпуса на Завършилите, заедно с шест други аналогично набирани корпуси, се заключава в управлението на вселените на външното пространство в опит да се компенсират техните емпирични недостатъци, свързани с това, че те не са участвали в пространствено-времевата еволюция на Върховното Същество."
                },
                {
                    "par_ref": "31:10.14",
                    "par_pageref": "353.10",
                    "par_content": "Тези недостатъци са неизбежни на всички нива на живота във вселената. В течение на настоящата вселенска епоха ние, представляващите върховните нива на духовно съществуване, се спускаме долу за управление на еволюционните вселени и за оказване помощ на възходящите смъртни, стремейки се да попълним тяхната непълноценност в областта на реалностите на върховния духовен опит."
                },
                {
                    "par_ref": "31:10.15",
                    "par_pageref": "354.1",
                    "par_content": "Независимо от това, че не знаем нищо за плановете на Архитектите на Мирозданието по отношение на тези външни творения, ние сме уверени в три неща:"
                },
                {
                    "par_ref": "31:10.16",
                    "par_pageref": "354.2",
                    "par_content": "1. Действително съществува обширна нова система от вселени, постепенно формираща се във външното пространство. Във вашите телескопи могат да се наблюдават нови категории физически творения — грамадни гигантски кръгове, състоящи се от невероятно струпване на вселени, намиращи се на огромно разстояние от настоящите предели на обитаемите и организирани творения. Понастоящем тези външни творения са чисто физически; те са явно необитаеми и не се управляват от създания."
                },
                {
                    "par_ref": "31:10.17",
                    "par_pageref": "354.3",
                    "par_content": "2. В течение на много вселенски епохи продължава неразкритото и обвито в тайна съсредоточаване в Рая на станалите съвършени същества на времето и пространството заедно с шестте други корпуса завършили."
                },
                {
                    "par_ref": "31:10.18",
                    "par_pageref": "354.4",
                    "par_content": "3. Като следствие от тези процеси се извършва енергийно въплъщение на Върховното Лице на Божеството като всемогъщ владетел на свръхтворенията."
                },
                {
                    "par_ref": "31:10.19",
                    "par_pageref": "354.5",
                    "par_content": "Когато разглеждаме този триединен процес, включващ създания, вселени и Божество, може ли да бъдем упреквани за предчувствието, че нещо ново и неразкрито се приближава към своята кулминация в мирозданието? Нужно ли е да се удивляваме на това, че свързваме тази многовековна безпрецедентна концентрация и организация на физическите вселени, а също така и установяването на личността на Върховното Същество, с грандиозна програма за възвисяване на смъртните на времето към божественото съвършенство и с тяхната последваща концентрация в Рая в Корпуса на Завършилите — предназначение и съдба, покрити с вселенска тайна? По цялата Уверса все повече се разпространява убеждението, че формиращите се Корпуси на Завършилите са предназначени за бъдещо служене във вселените на външното пространство, където още днес ние сме способни да открием струпване като минимум на седемдесет хиляди агрегации от материя, всяка от които е по-голяма от всяка от съществуващите днес свръхвселени."
                },
                {
                    "par_ref": "31:10.20",
                    "par_pageref": "354.6",
                    "par_content": "Еволюционните смъртни се раждат на планетите на пространството, преминават през моронтийните светове, възвисяват се във вселените на духа, пресичат сферите на Хавона, намират Бога, достигат Рая и биват приети в първичния Корпус за Завършили, където пребивават в очакване на следващото вселенско назначение. Набират се и шест други Корпуса за Завършили, но Райският, оглавяващ всички категории завършващи, е Грандфанда, първият възходящ смъртен. Величествено зрелище се открива пред нашия взор и всички ние възкликваме: каква славна съдба за децата на времето с животински произход, материалните синове на пространството!"
                },
                {
                    "par_ref": "31:10.21",
                    "par_pageref": "354.7",
                    "par_content": "[Съвместно подготвено от Божествен Съветник и Нямащ Име и Номер, упълномощени от Извечно Древните на Уверса.]"
                },
                {
                    "par_ref": "31:10.22",
                    "par_pageref": "354.8",
                    "par_content": "В съответствие с указа на Извечно Древните на Уверса, издаден ни през 1934 година от н.е., да направим това на Урантия — 606 - ия свят в Сатания от съзвездието Норлатиадек във вселената Небадон, настоящите тридесет и едно повествувания, описващи същността на Божеството, реалността на Рая, организацията и функционирането на централната и свръхвселените, личностите на голямата вселена и върховното предназначение на еволюционните смъртни, бяха подготвени, формулирани и изложени на английски език от върховна комисия в състав двадесет и четирима управляващи от Орвонтон."
                }
            ]
        }
    ],
    "footnotes": [
        "*Бъдете съвършени*: Gn 17:1; 1 Re 8:61; Lv 19:2; Dt 18:13; Mt 5:48; 2 Co 13:11; Stg 1:4; 1 P 1:16.",
        "*Евангелие от светлина*: 2 Co 11:14."
    ],
    "paper_title": "Корпусът на Завършилите"
}