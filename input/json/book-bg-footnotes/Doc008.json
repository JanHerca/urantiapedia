{
    "paper_index": 8,
    "sections": [
        {
            "section_index": 0,
            "section_ref": "8:0",
            "pars": [
                {
                    "par_ref": "8:0.1",
                    "par_pageref": "90.1",
                    "par_content": "ОТ извора на вечността, когато „първата“ безкрайна и абсолютна мисъл на Вселенския Баща намира във Вечния Син такова съвършено и адекватно слово за своето божествено изражение, Бог-Мисъл и Бог-Слово се утвърждават във върховно желание да намерят всеобщ и безкраен посредник за съвместно изразяване и обединено действие."
                },
                {
                    "par_ref": "8:0.2",
                    "par_pageref": "90.2",
                    "par_content": "В зората на вечността и Отецът, и Синът стават безкрайно осъзнати за своята взаимозависимост, за своето вечно и абсолютно единство; затова те сключват безкрайно и вечно съглашение за божествено сътрудничество. Целта на този безсрочен договор е претворяване на техните обединени идеи по целия кръг на вечността; и от момента на това извечно събитие Баща и Син пребивават в божествен съюз."
                },
                {
                    "par_ref": "8:0.3",
                    "par_pageref": "90.3",
                    "par_content": "Сега се намираме лице в лице с произхода във вечността на Безкрайния Дух, Третото Лице на Божеството. В мига, когато Бог-Баща и Бог-Син съвместно замислят идентично и безкрайно действие — претворяване на абсолютния замисъл, в същия този момент възниква пълноправният Безкраен Дух."
                },
                {
                    "par_ref": "8:0.4",
                    "par_pageref": "90.4",
                    "par_content": "Разказвайки за реда на произхода на Божествата, правя го, само за да ви дам възможност да си ги представите във взаимовръзка. В действителност всички те съществуват извечно; те са екзистенциални. Дните им нямат начало и край; те са равностойни, върховни, пределни, абсолютни и безкрайни. Те са, винаги са били и винаги ще бъдат. Те притежават ярка индивидуалност, но са вечно обединени личности: Бог-Баща, Бог-Син и Бог-Дух."
                }
            ]
        },
        {
            "section_index": 1,
            "section_ref": "8:1",
            "section_title": "1. Богът на Действието",
            "pars": [
                {
                    "par_ref": "8:1.1",
                    "par_pageref": "90.5",
                    "par_content": "Във вечността на миналото, с появата на личността на Безкрайния Дух, божественият личностен цикъл придобива съвършенство и пълнота. Появява се Богът на Действието и необятната сцена на пространството е готова за колосалната драма на творението — всеобщото дръзновено начинание — божествената панорама на вечните епохи."
                },
                {
                    "par_ref": "8:1.2",
                    "par_pageref": "90.6",
                    "par_content": "Първият акт на Безкрайния Дух е изучаването и признаването на своите божествени родители: Баща-Баща и Майка-Син. Той, Духът, безусловно идентифицира всеки от тях. Той напълно осъзнава разделността на техните личности, техните безкрайни атрибути, както и тяхната обединена природа и единна функция. След това, независимо от своето равноправие с Първата и Втората Личности, Третото Лице на Божеството доброволно, с трансцендентална готовност и въодушевяваща непосредственост дава обет за вечна вярност към Бога-Баща и признава извечната си зависимост от Бога-Син."
                },
                {
                    "par_ref": "8:1.3",
                    "par_pageref": "90.7",
                    "par_content": "Образува се кръг на вечността, неотменимо свързан с характера на даденото действие и взаимното признаване на независимост на всяка от личностите и изпълнителния съюз на всичките три. Райската Троица се осъществява. Сцената на всеобщото пространство е готова за разгръщане на разнообразната и нескончаема панорама — съзидателното разкриване на замисъла на Всеобщия Баща в личността на Вечния Син и посредством Бога на Действието, изпълнителния посредник в представленията на реалността от страна на съзидателното партньорство БащаСин."
                },
                {
                    "par_ref": "8:1.4",
                    "par_pageref": "91.1",
                    "par_content": "Богът на Действието се захваща за работа и безжизненият небосвод оживява. Един милиард съвършени сфери започват своето съществуване. Преди този хипотетичен момент във вечността заключените в Рая пространствени енергии съществуват и са потенциално действени, но не се проявяват в реалността; невъзможно е да се измери и физическата гравитация, освен като реакция на материалните реалности на нейното постоянно притегляне. Материалната вселена в този (предполагаем) вечно отдалечен от нас момент не съществува, но едновременно с материализацията на тези един милиард светове се появява гравитация, достатъчна и адекватна, за да ги удържа във вечното притегляне на Рая."
                },
                {
                    "par_ref": "8:1.5",
                    "par_pageref": "91.2",
                    "par_content": "Сега вече, през сътвореното от Боговете, се излъчва енергия от втория тип и този изтичащ дух мигновено бива обхванат от духовната гравитация на Вечния Син. Пресечена от две гравитационни полета, вселената се докосва до енергията на безкрайното и се потапя в духа на божествеността. Така почвата на живота се подготвя за осъзнаване от разума, проявен в обединените интелектуални кръгове на Безкрайния Дух."
                },
                {
                    "par_ref": "8:1.6",
                    "par_pageref": "91.3",
                    "par_content": "Отецът използва тези семена на потенциално съществуване, разпръснати по цялото централно творение на Боговете, и се появява личността на създанието. След това присъствието на Райските Божества запълва цялото организирано пространство и започва ефективно да притегля всички неща и същества към Рая."
                },
                {
                    "par_ref": "8:1.7",
                    "par_pageref": "91.4",
                    "par_content": "Безкрайният Дух се увековечава едновременно с раждането на световете на Хавона, тъй като тази централна вселена е създадена от него, с него и в него, в изпълнение на обединените представи и единна воля на Отеца и Сина. Третото Лице бива дарено с божествено съдържание именно благодарение на този акт на съвместно творение; така то завинаги става Съвместният Създател."
                },
                {
                    "par_ref": "8:1.8",
                    "par_pageref": "91.5",
                    "par_content": "Грандиозна и величествена е епохата на съзидателното разпространение на Отеца и Сина посредством и в действието на техния съвместен равноправен и особен изпълнител, Третия Източник и Център. Няма никакви свидетелства за тези вълнуващи времена. Всичко, с което разполагаме за обосноваване на тези могъщи процеси, са оскъдните признания на Безкрайния Дух, а той само потвърждава факта, че централната вселена и всичко, свързано с нея, са възникнали едновременно с неговото постигане на личност и съзнание."
                },
                {
                    "par_ref": "8:1.9",
                    "par_pageref": "91.6",
                    "par_content": "Накратко, Безкрайният Дух потвърждава, че централната вселена е вечна като самия него. И това е традиционната начална точка в историята на вселената на вселените. Отсъства каквато и да било информация, не съществуват никакви документи, засягащи някакво събитие или действие, станало преди това колосално освобождаване на съзидателна енергия и организираща мъдрост, които са се въплътили в огромната и съвършена вселена, съществуваща в центъра на всичко. Отвъд пределите на това събитие остават непостижимите процеси на вечността и дълбините на безкрайността — абсолютна тайна."
                },
                {
                    "par_ref": "8:1.10",
                    "par_pageref": "91.7",
                    "par_content": "Подобно описание на последователния произход на Третия Източник и Център представлява сбита интерпретация, съобразена с обвързания с времето и обусловен от пространството разум на смъртните създания. За да получи представа за космическата история, човешкият разум трябва да има отправна точка и аз получих указание да използвам такъв подход при тълкуване на историческия аспект на вечността. Логиката на материалния разум изисква да съществува Първопричина; поради това ние постулираме като предварително условие Всеобщия Баща като Първи Източник и Абсолютен Център на цялото творение, същевременно обяснявайки на всички създания, че Синът и Духът съсъществуват с Отеца във вечността на всички стадии от космическата история и във всички сфери на съзидателна активност. И правейки това, ние в никакъв случай не пренебрегваме реалността и вечността на Райския Остров и на трите Абсолюта: Безусловния, Всеобщия и Божеството."
                },
                {
                    "par_ref": "8:1.11",
                    "par_pageref": "92.1",
                    "par_content": "Материалният разум на децата на времето е способен да си представи Отеца във вечността. Ние знаем, че всяко дете може найдобре да съотнесе себе си с реалността, ако в началото постигне взаимовръзките, които се установяват между него и родителя, а след това разпространи своята представа върху семейството като цяло. Впоследствие развиващият се ум на детето ще се изпълва с ново съдържание — от взаимовръзките в групата, расата и света до взаимоотношенията във вселената, свръхвселената и дори вселената на вселените."
                }
            ]
        },
        {
            "section_index": 2,
            "section_ref": "8:2",
            "section_title": "2. Природата на Безкрайния Дух",
            "pars": [
                {
                    "par_ref": "8:2.1",
                    "par_pageref": "92.2",
                    "par_content": "Съвместният Създател произхожда от вечността, образувайки пълно и безусловно единство с Всеобщия Баща и Вечния Син. Безкрайният Дух в съвършенство отразява природата не само на Райския Баща, но и на Първородния Син."
                },
                {
                    "par_ref": "8:2.2",
                    "par_pageref": "92.3",
                    "par_content": "Третият Източник и Център е известен с различни имена: “Всеобщият Дух”, “Върховният Ръководител”, “Съвместният Създател”, “Божественият Изпълнител”, “Безкрайният Разум”, “Духът на Духовете”, “Майчинският Дух на Рая”, “Съвместният Извършител”, “Крайният Съгласувател”, “Вездесъщият Дух”, “Абсолютният Интелект”, “Божественото Действие”; на Урантия него понякога го бъркат с космическия разум."
                },
                {
                    "par_ref": "8:2.3",
                    "par_pageref": "92.4",
                    "par_content": "Съвсем уместно е да наречем Третото Лице на Божеството “Безкрайният Дух”, защото Бог е Дух{0}. Но материалните създания, които са склонни да разглеждат погрешно материята като основна реалност и да постулират разума — заедно с духа — като производен на материята, биха могли да разберат подобре Третия Източник и Център, ако той се наричаше “Безкрайната Реалност”, “Всеобщият Организатор” или “Личностният Съгласувател”."
                },
                {
                    "par_ref": "8:2.4",
                    "par_pageref": "92.5",
                    "par_content": "Като вселенско разкриване на божествеността Безкрайният Дух е непостижим и съвършено недостъпен за човешкото разбиране. За да усетите абсолютността на Духа, е достатъчно да се обърнете към съзерцание на безкрайността на Всеобщия Баща и да изпитате трепета от осъзнаването на вечността на Първородния Син."
                },
                {
                    "par_ref": "8:2.5",
                    "par_pageref": "92.6",
                    "par_content": "В личността на Безкрайния Дух наистина се крие тайна, но не толкова дълбока, колкото в Отеца и Сина. От всички аспекти на природата на Отеца найпоразително Съвместният Създател разкрива неговата безкрайност. Даже ако някога главната вселена евентуално се разшири до безкрайност, то и тогава духовното присъствие, управлението на енергията и потенциалите на разума на Съвместния Извършител ще бъдат достатъчни за удовлетворяване потребностите на подобно безгранично творение."
                },
                {
                    "par_ref": "8:2.6",
                    "par_pageref": "92.7",
                    "par_content": "Независимо от това, че Безкрайният Дух всестранно споделя съвършенството, праведността и любовта на Всеобщия Баща, той се стреми към атрибутите на милосърдие на Вечния Син, ставайки по този начин проводник на милосърдието на Райските Божества в голямата вселена. Винаги и навсякъде — във всеобщ и вечен смисъл, Духът носи милосърдие, защото както божествените Синове разкриват любовта на Бога, така божественият Дух изразява милосърдието на Бога."
                },
                {
                    "par_ref": "8:2.7",
                    "par_pageref": "93.1",
                    "par_content": "Невъзможно е Духът да има поголяма доброта от Отеца, тъй като цялата доброта произхожда от Отеца, но именно в деянията на Духа сме способни подобре да разберем тази доброта. Верността на Отеца и постоянството на Сина са толкова реални за духовните същества и материалните създания на сферите благодарение на преданата помощ и непрестанно служене на личностите на Безкрайния Дух."
                },
                {
                    "par_ref": "8:2.8",
                    "par_pageref": "93.2",
                    "par_content": "Съвместният Извършител наследява от Отеца цялата красота на неговата мисъл и истинност на характера. И тези възвишени черти на божественост са съгласувани на предвърховните нива на космическия разум и се подчиняват на безкрайната и вечна мъдрост на безусловния и неограничен разум на Третия Източник и Център."
                }
            ]
        },
        {
            "section_index": 3,
            "section_ref": "8:3",
            "section_title": "3. Връзката на Духа с Отеца и Сина",
            "pars": [
                {
                    "par_ref": "8:3.1",
                    "par_pageref": "93.3",
                    "par_content": "Както Вечният Син е словесно изражение на „първата“ абсолютна и безкрайна мисъл на Всеобщия Баща, така Съвместният Извършител е съвършеното изпълнение на „първата“ завършена съзидателна идея или план за обединеното действие на личностното приятелство на Отеца и Сина в абсолютното единство на мисъл и слово. Третият Източник и Център се увековечава едновременно с централното или възникнало в резултат от взаимно одобрение творение и само това централно творение е вечно в своето съществуване сред вселените."
                },
                {
                    "par_ref": "8:3.2",
                    "par_pageref": "93.4",
                    "par_content": "След даряването на Третия Източник с личност Първият Източник повече не взема лично участие в създаването на вселената. Всеобщият Баща предава всичко възможно на своя Вечен Син; подобно на това Вечният Син предава всички възможни пълномощия и сила на Съвместния Създател."
                },
                {
                    "par_ref": "8:3.3",
                    "par_pageref": "93.5",
                    "par_content": "Като партньори и равностойни личности Вечният Син и Съвместният Създател са планирали и придали определена форма на всяка появила се вселена в постхавонската епоха. В цялото последващо творение Духът съхранява същата лична връзка, каквато съществува между Сина и Отеца в първото централно творение."
                },
                {
                    "par_ref": "8:3.4",
                    "par_pageref": "93.6",
                    "par_content": "Един Син-Създател на Вечния Син и един Създателен Дух на Безкрайния Дух създадоха вас и вашата вселена; и макар че Отецът е вярна опора на организираното от тях творение, Вселенският Син и Вселенският Дух са задължени да поощряват и поддържат резултатите от своя труд, както и да опекунстват над сътворените от тях същества."
                },
                {
                    "par_ref": "8:3.5",
                    "par_pageref": "93.7",
                    "par_content": "Безкрайният Дух е ефективен посредник на любвеобилния Баща и на изпълнения с милосърдие Син, призван да въплъти техния съвместен проект: да привлече към себе си обичащите истината души на създанията от всички светове на времето и пространството. В същия момент, в който Вечният Син приел плана на Отеца по преобразяването на създанията на вселените, в момента, когато проектът за духовно извисяване станал съвместен план на Отеца и Сина, в същия момент Безкрайният Дух станал съвместен ръководител, представляващ Отеца и Сина при изпълнението на техния обединен и вечен замисъл. Така Безкрайният Дух дал обет: предоставил всички свои възможности на божественото присъствие и на духовните личности в разпореждане на Отеца и Сина; той посветил *всичко* на грандиозния план за възвисяване на спасените волеви създания до божествените висоти на съвършенството на Рая."
                },
                {
                    "par_ref": "8:3.6",
                    "par_pageref": "93.8",
                    "par_content": "Безкрайният Дух е изчерпващо, особено и универсално разкриване на Всеобщия Баща и неговия Вечен Син. Всички знания за сътрудничеството на Отеца и Сина трябва да бъдат постигани чрез Безкрайния Дух, съвместния представител на божествения съюз между мисълта и словото."
                },
                {
                    "par_ref": "8:3.7",
                    "par_pageref": "93.9",
                    "par_content": "Вечният Син е единственият път за приближаване до Всеобщия Баща, а Безкрайният Дух е единственото средство за достигане до Вечния Син{1}. Единствено чрез търпеливото служене на Духа духовно възходящите същества на времето са способни да открият за себе си Сина."
                },
                {
                    "par_ref": "8:3.8",
                    "par_pageref": "94.1",
                    "par_content": "В центъра на вселената Безкрайният Дух е първото Божество на Рая, което трябва да бъде постигнато от възходящия странстващ. Третото Лице обхваща Второто и Първото Лица и поради това трябва да бъде първото, осъзнато от всички кандидати за представяне пред Сина и Отеца."
                },
                {
                    "par_ref": "8:3.9",
                    "par_pageref": "94.2",
                    "par_content": "С това далеч не се изчерпват възможностите на Духа в равна степен да представя Отеца и Сина и да им служи."
                }
            ]
        },
        {
            "section_index": 4,
            "section_ref": "8:4",
            "section_title": "4. Духът на Божественото Служене",
            "pars": [
                {
                    "par_ref": "8:4.1",
                    "par_pageref": "94.3",
                    "par_content": "Паралелно на физическата вселена, където гравитацията на Рая удържа цялата материя, съществува вселената на Духа, където словото на Сина интерпретира мисълта на Бога и, „ставайки плът“, демонстрира изпълненото с любов милосърдие, присъщо на съвкупната природа на обединените Създатели{2}. Но във и през цялото това материално и духовно творение съществува необятната сцена, на която Безкрайният Дух и неговото духовно потомство демонстрират сливане на милосърдието, търпеливостта и вечната любов на божествените родители към децата на разума, замислени и създадени в резултат от техните съвместни усилия. Извечното служене на разума е основа на божествения характер на Духа. И цялото духовно потомство на Съвместния Извършител изпитва този стремеж да оказва помощ, този божествен подтик към служене."
                },
                {
                    "par_ref": "8:4.2",
                    "par_pageref": "94.4",
                    "par_content": "Бог е любов, Синът е милосърдие, Духът е служене — служенето на божествената любов и безкрайното милосърдие спрямо цялото разумно творение{3}. Духът е персонификация на любовта на Отеца и милосърдието на Сина; в него те намират своето вечно обединение за всеобщо служене. Духът е *любов, приложена* към света на създанията, обединената любов на Отеца и Сина."
                },
                {
                    "par_ref": "8:4.3",
                    "par_pageref": "94.5",
                    "par_content": "На Урантия Безкрайният Дух е известен като вездесъщо влияние, всеобщо присъствие, но в Хавона вие ще го познаете като действително личностно служене. Тук служенето на Райския Дух е поучителен и въодушевяващ пример и вдъхновяващ модел за всеки от неговите равностойни Духове и подчинени личности, служещи на сътворените създания в световете на времето и пространството. В тази божествена вселена Безкрайният Дух взел пълноценно участие в седемте трансцендентални появявания на Вечния Син; така, съвместно с първородния Син Михаил, той е участвал в седемте посвещения на кръговете на Хавона, ставайки по този начин състрадателен и отзивчив духовен опекун за всеки странстващ на времето, пресичащ тези съвършени небесни кръгове в стремежа си да се извиси духовно."
                },
                {
                    "par_ref": "8:4.4",
                    "par_pageref": "94.6",
                    "par_content": "Когато един Божий Син-Създател поема отговорност за бъдещата локална вселена, личностите на Безкрайния Дух дават обет за беззаветно служене на Сина Михаил, пристъпващ към своята мисия — дръзновената съзидателна епопея. Всеобщата помощ на Безкрайния Дух при възхода на материалните създания на все нови и нови нива на духовността особено нагледно се проявява в личностите на Съзидателните Дъщери — Майчинските Духове на локалната вселена. И цялото това служене се осъществява в съвършена хармония с целите на Синовете-Създатели на тези локални вселени и в тясна връзка с техните личности."
                },
                {
                    "par_ref": "8:4.5",
                    "par_pageref": "94.7",
                    "par_content": "Както Синовете на Бога участват в грандиозната задача — разкриването пред вселените на любвеобилната личност на Отеца, така и Безкрайният Дух е посветен на нескончаемото служене: разкриването на обединената любов на Отеца и Сина пред разума на всяко дете във всички вселени. В тези локални творения Духът не слиза при материалните създания в плът, както правят това някои Божии Синове, но Безкрайният Дух и неговите равноправни Духове действително „понижават“ своя статут и с радост претърпяват поредица поразителни превръщания, снижаващи нивото на тяхната божественост, докато се появят като ангели, за да ви съпровождат и направляват по скромния ви земен път."
                },
                {
                    "par_ref": "8:4.6",
                    "par_pageref": "95.1",
                    "par_content": "Именно благодарение на тази поредица „превръщания“ Безкрайният Дух действително и като личност се сближава с всеки обитател на сферите, населени със същества с животински произход. И всичко, което извършва Духът, ни наймалко не пречи на неговото съществуване като Третото Лице на Божеството в центъра на голямата вселена{4}."
                },
                {
                    "par_ref": "8:4.7",
                    "par_pageref": "95.2",
                    "par_content": "Съвместният Създател е велик опекун, всеобщ милосърден пастир наистина и во веки веков. За да разберете служенето на Духа, помислете за тази истина, че той е обединеният образ на нескончаемата любов на Отеца и вечното милосърдие на Сина. Но служенето на Духа не е ограничено само до това, че той е представител на Вечния Син и Всеобщия Баща. Безкрайният Дух е способен да служи на съществата от всеки свят от свое собствено име и по свое собствено право; Третото Лице е изпълнено с божествено благородство и също така и по свое собствено решение дарява с всеобща милосърдна опека."
                },
                {
                    "par_ref": "8:4.8",
                    "par_pageref": "95.3",
                    "par_content": "Разширявайки своите познания за преданата и неуморна грижа, с която Безкрайният Дух обкръжава понизшите категории създания, човек още повече ще се възхищава и прекланя пред трансцендентната същност и несравнимия характер на това обединено Действие на Всеобщия Баща и Вечния Син. Наистина, този Дух е „Божият поглед, неизменно обърнат към праведните“ и „божественият слух, които е винаги открит за техните молитви“{5}{6}."
                }
            ]
        },
        {
            "section_index": 5,
            "section_ref": "8:5",
            "section_title": "5. Присъствието на Бога",
            "pars": [
                {
                    "par_ref": "8:5.1",
                    "par_pageref": "95.4",
                    "par_content": "Изключителният атрибут на Безкрайния Дух е неговата вездесъщност. Цялата вселена на вселените е пропита с този всепроникващ Дух, който е толкова сходен с присъствието на всеобщия и божествен разум. Във всеки свят както Второто, така и Третото Лице на Божеството са представени от своите вездесъщи Духове."
                },
                {
                    "par_ref": "8:5.2",
                    "par_pageref": "95.5",
                    "par_content": "Отецът е *безкраен* и поради това ограничен само от волята. Дарявайки Настройчиците и включвайки личност в своя кръг, Отецът действа самостоятелно, но при отношенията на духовните сили с разумните същества той използва духовните и личностни същества на Вечния Син и Безкрайния Дух. По свое желание той може да присъства в духа наравно със Сина или със Съвместния Извършител; той присъства заедно *със* Сина и *в* Духа. Отецът неизменно присъства повсеместно и ние откриваме неговото присъствие във всяка и във всички тези разнообразни, но съвкупни сили, влияния и присъствия и с тяхна помощ."
                },
                {
                    "par_ref": "8:5.3",
                    "par_pageref": "95.6",
                    "par_content": "Във вашите свещени книги под термина *Дух Божий* се подразбира ту Безкрайният Дух в Рая, ту Съзидателният Дух на вашата локална вселена{7}. Светият Дух е духовният кръг на тази Съзидателна Дъщеря на Безкрайния Дух на Рая; това е кръг, присъщ на всяка локална вселена и ограничен от духовните предели на такова творение; що се отнася до Безкрайния Дух, то той е вездесъщ."
                },
                {
                    "par_ref": "8:5.4",
                    "par_pageref": "95.7",
                    "par_content": "Съществуват много духовни влияния и всички те са *като едно.* Даже трудът на Настройчиците на Съзнанието, независим от всички други въздействия, неизменно съвпада с духовното служене на обединените влияния на Безкрайния Дух и Майчинския Дух на локалната вселена. В живота на жителите на Урантия проявите на тези духовни присъствия са неотделими една от друга. Във вашите разум и душа те действат като единен дух, независимо от това, че имат различен произход. И когато сте въвлечени в това единно духовно служене, то става за вас влияние на Върховния, „винаги способен да ви предпази от падане и да ви представи непорочни на вашия небесен Баща“{8}."
                },
                {
                    "par_ref": "8:5.5",
                    "par_pageref": "96.1",
                    "par_content": "Винаги помнете, че Безкрайният Дух е *Съвместният* Извършител; в него и чрез него действат както Отецът, така и Синът; той присъства не само лично, но и като Баща, и като Син, а също и като Баща-Син. В знак на признаването на този факт, както и по силата на много допълнителни причини, за духовното присъствие на Безкрайния Дух често говорят като за „Духа на Бога“{9}."
                },
                {
                    "par_ref": "8:5.6",
                    "par_pageref": "96.2",
                    "par_content": "Би било логично да наричаме “Дух на Бога” цялата съвкупност от духовно служене, защото такава съвкупност наистина е съюз от Духовете на Бог-Баща, БогСин и Бог-Дух, Бог-Седмократния — дори Духа на Бог-Върховния{10}."
                }
            ]
        },
        {
            "section_index": 6,
            "section_ref": "8:6",
            "section_title": "6. Личността на Безкрайния Дух",
            "pars": [
                {
                    "par_ref": "8:6.1",
                    "par_pageref": "96.3",
                    "par_content": "Повсеместното присъствие и обширно разпространение на Третия Източник и Център не трябва да отклонява вашето внимание от факта за неговата личност. Безкрайният Дух е вселенско присъствие, вечно действие, космическо могъщество, божествено влияние и всеобщ разум; той е всичко това и повече от това, но той е и истинска и божествена личност."
                },
                {
                    "par_ref": "8:6.2",
                    "par_pageref": "96.4",
                    "par_content": "Безкрайният Дух е пълноценна и съвършена личност, Божество равноправно и равностойно по отношение на Всеобщия Баща и Вечния Син. За висшите разумни същества на вселените Съвместният Създател е толкова реален и видим, колкото Отецът и Синът — и даже повече, защото преди да се приближат до Отеца чрез Сина, всички възходящи създания трябва да достигнат Духа."
                },
                {
                    "par_ref": "8:6.3",
                    "par_pageref": "96.5",
                    "par_content": "Безкрайният Дух, Третото Лице на Божеството, притежава всички атрибути, които вие свързвате с личността. Духът е дарен с абсолютен разум: „Духът изследва всичко, дори скритите дълбини Божии{11}.“ Духът е дарен не само с разум, но и с воля. За посвещаването на неговите дарове е казано: „Всичко това го прави един и същи Дух, дарявайки всеки човек поотделно, както прецени{12}.“"
                },
                {
                    "par_ref": "8:6.4",
                    "par_pageref": "96.6",
                    "par_content": "„Любовта на Духа“ е реална, както са реални и неговите страдания; поради това: „Не опечалявайте Божия Дух{13}{14}.“ Можем да разглеждаме Безкрайния Дух като Райско Божество или като Съзидателен Дух на локалната вселена, но във всеки случай откриваме, че Съвместният Създател е не само Трети Източник и Център, но и божествена личност. Тази божествена личност реагира и на вселената така, както е свойствено на личността. Духът ви казва: „Този, който има уши, нека чуе какво казва Духът{15}.“ „Самият Дух ходатайства за вас{16}.“ Духът оказва непосредствено и лично влияние върху създадените същества, „защото всички, водени от Божия Дух, са истински Божии синове“{17}{18}."
                },
                {
                    "par_ref": "8:6.5",
                    "par_pageref": "96.7",
                    "par_content": "Макар да съзерцаваме феномена служене на Безкрайния Дух в отдалечени светове от вселената на вселените, макар да наблюдаваме как едно и също съгласуващо Божество действа в несметните легиони разнообразни същества, произхождащи от Третия Източник и Център, макар да признаваме вездесъщността на Духа, независимо от всичко това ние утвърждаваме, че този същият Трети Източник и Център е личност, Съвместен Създател на всичко съществуващо и на всички същества и всички вселени."
                },
                {
                    "par_ref": "8:6.6",
                    "par_pageref": "96.8",
                    "par_content": "Съвършена и вечна е взаимовръзката на Отеца, Сина и Духа в управлението на вселените. Макар всеки да е зает с лична опека на цялото творение, всичките три божествено и абсолютно са обединени помежду си в съзиданието и управлението, което ги прави навеки *единно цяло.*"
                },
                {
                    "par_ref": "8:6.7",
                    "par_pageref": "97.1",
                    "par_content": "Отецът и Синът винаги и в безусловно съвършенство съвместно присъстват в лицето на Безкрайния Дух, защото Духът е подобие на Отеца и подобие на Сина, точно както и подобие на съвкупността от Отеца и Сина, тъй като те са завинаги единни."
                },
                {
                    "par_ref": "8:6.8",
                    "par_pageref": "97.2",
                    "par_content": "[Представено на Урантия от Божествен Съветник на Уверса, комуто беше възложено от Извечно Древния да опише природата и дейността на Безкрайния Дух.]"
                }
            ]
        }
    ],
    "footnotes": [
        "*Бог е дух*: Йн 4:24.",
        "*Синът: единственият път*: Мт 11:27; Лк 10:22; Йн 1:18; Йн 6:44-46; Йн 14:6-11,20.",
        "*Слово, станало плът*: Йн 1:14.",
        "*Бог е любов*: 1 Йоан 4:8,16.",
        "*Привлекателност на духа*: Евр 7:19; Як 4:8.",
        "*Очите на Господ над праведните*: Пс 34:15; 1 Пт 3:12.",
        "*Божествените уши са винаги отворени*: Пс 34:15; 1 Пт 3:12.",
        "*Духът на Бога (Светият Дух)*: Бт 1:2; Из 31:3; Из 35:31; Йв 33:4; Пс 51:10-11; Пс 139:7; Пр 1:23; Ис 44:3; Ис 59:21; Ис 61:1; Ис 63:10-11; Лк 4:1; Лк 11:13; Йн 1:33; Йн 3:5; 2 Тм 1:14.",
        "*способен да ви пази и представя*: Юд 1:24.",
        "*Духът на Бога (Светият Дух)*: Бт 1:2; Из 31:3; Из 35:31; Йв 33:4; Пс 51:10-11; Пс 139:7; Пр 1:23; Ис 44:3; Ис 59:21; Ис 61:1; Ис 63:10-11; Лк 4:1; Лк 11:13; Йн 1:33; Йн 3:5; 2 Тм 1:14.",
        "*Бог е дух*: Йн 4:24.",
        "*Духът изследва всички неща*: 1 Лт 28:9; 1 Кр 2:10.",
        "*Един и същ дух разделя човека*: 1 Кр 12:11.",
        "*Любовта на духа*: Рим 15:30.",
        "*Не огорчавайте Божия Дух*: Еф 4:30.",
        "*Имайте ухо, слушайте Духа*: Отк 2:7,11,17,29; Отк 3:6,13,22.",
        "*Духът се застъпва*: Рим 8:26-27.",
        "*Божии синове*: 1 Лт 22:10; Пс 2:7; Ис 56:5; Мт 5:9,16,45; Лк 20:36; Йн 1:12-13; Йн 11:52; ДА 17:28-29; Рим 9:26; 2 Кр 6:18; Гал 3:26; Гал 4:5-7; Еф 1:5; Фил 2:15; Евр 12:5-8; 1 Йоан 3:1-2,10; 1 Йоан 5:2; Отк 21:7; 2 Ц 7:14.",
        "*Водени от Духа, те са Божии синове*: Рим 8:14-17,19,21."
    ],
    "paper_title": "Безкрайният Дух",
    "author": "Божествен Съветник"
}