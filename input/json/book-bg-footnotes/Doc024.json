{
    "paper_index": 24,
    "sections": [
        {
            "section_index": 0,
            "section_ref": "24:0",
            "pars": [
                {
                    "par_ref": "24:0.1",
                    "par_pageref": "264.1",
                    "par_content": "НА УВЕРСА ние разделяме всички личности и същества на Съвместния Създател на три големи групи: Върховни Личности на Безкрайния Дух, Посланици на Пространството и Попечителски Духове на Времето — духовни същества, имащи отношение към просвещаването и служенето на волеви създания в рамките на програмата за възход и еволюция на смъртните."
                },
                {
                    "par_ref": "24:0.2",
                    "par_pageref": "264.2",
                    "par_content": "Тези от Върховните Личности на Безкрайния Дух, които се споменават в настоящите повествувания, действат в голямата вселена в седем подгрупи:"
                },
                {
                    "par_ref": "24:0.3",
                    "par_pageref": "264.3",
                    "par_content": "1. Единични Посланици."
                },
                {
                    "par_ref": "24:0.4",
                    "par_pageref": "264.4",
                    "par_content": "2. Надзиратели на Вселенските Кръгове."
                },
                {
                    "par_ref": "24:0.5",
                    "par_pageref": "264.5",
                    "par_content": "3. Регистратори на Волеви Създания."
                },
                {
                    "par_ref": "24:0.6",
                    "par_pageref": "264.6",
                    "par_content": "4. Лични Помощници на Безкрайния Дух."
                },
                {
                    "par_ref": "24:0.7",
                    "par_pageref": "264.7",
                    "par_content": "5. Спомагателни Инспектори."
                },
                {
                    "par_ref": "24:0.8",
                    "par_pageref": "264.8",
                    "par_content": "6. Пълномощни Стражи."
                },
                {
                    "par_ref": "24:0.9",
                    "par_pageref": "264.9",
                    "par_content": "7. Придружители на Смъртните Кандидати."
                },
                {
                    "par_ref": "24:0.10",
                    "par_pageref": "264.10",
                    "par_content": "Единичните Посланици, Надзирателите на Кръговете, Регистраторите на Волеви Създания и Личните Помощници се отличават със своята колосална антигравитационна способност. Неизвестно е разполагат ли Единичните Посланици с постоянна резиденция; те странстват от една вселена в друга. Централните резиденции на Надзирателите на Вселенските Кръгове и Регистраторите на Волеви Създания се намират в столиците на свръхвселените. Личните Помощници на Безкрайния Дух се помещават на централния Остров на Светлината. Опорните пунктове на Спомагателните Инспектори и Пълномощните Стражи са съответно столиците на локалните вселени и столичните светове на влизащите в тях системи. Придружителите на Смъртните Кандидати обитават в Хавона и действат във всеки от единия милиард нейни светове. Повечето такива висши личности притежават опорни пунктове в локалните вселени, но те нямат органическа връзка с администрациите на еволюционните светове."
                },
                {
                    "par_ref": "24:0.11",
                    "par_pageref": "264.11",
                    "par_content": "От седемте класа, съставляващи тази група, само Единичните Посланици и вероятно Личните Помощници обхващат със своята дейност цялата вселена на вселените. Единичните Посланици се срещат навсякъде, започвайки от Рая: през кръговете на Хавона до столиците на свръхвселените и оттам навън през секторите и локалните вселени, с техните съставни части — чак до обитаемите светове. Макар че Единичните Посланици се отнасят към Върховните Личности на Безкрайния Дух, техният произход, природа и служене са описани в предишното повествувание."
                }
            ]
        },
        {
            "section_index": 1,
            "section_ref": "24:1",
            "section_title": "1. Надзирателите на Вселенските Кръгове",
            "pars": [
                {
                    "par_ref": "24:1.1",
                    "par_pageref": "265.1",
                    "par_content": "Може да ви се стори, че мощните енергийни потоци на пространството и кръговете на духовна енергия функционират автоматически, безпрепятствено, но това не е така. Всички тези колосални енергийни системи се контролират; те се подчиняват на интелигентно управление. Надзирателите на Вселенските Кръгове не се занимават с чисто физическа или материална енергия, отнасяща се към областта на Управляващите Вселенската Енергия: тяхната дейност е свързана с кръговете на относителна духовна енергия и с тези модифицирани кръгове, които имат принципно значение за съществуването както на високоразвити духовни същества, така и на моронтийния, или преходен, тип разумни създания. Надзирателите не пораждат кръгове от енергия и свръхсъщности на божественост, но като цяло те са свързани с всички върховни духовни кръгове на времето и вечността и с всички съответстващи духовни кръгове, имащи отношение към управлението на съставните части на голямата вселена. Те управляват и контролират всички подобни кръгове на духовна енергия отвъд пределите на Райския Остров."
                },
                {
                    "par_ref": "24:1.2",
                    "par_pageref": "265.2",
                    "par_content": "Надзирателите на Вселенските Кръгове са изключително творение на Безкрайния Дух. Те функционират само като посредници на Съвместния Извършител и са дарени с личност за служене в четирите категории:"
                },
                {
                    "par_ref": "24:1.3",
                    "par_pageref": "265.3",
                    "par_content": "1. Върховни Надзиратели на Кръгове."
                },
                {
                    "par_ref": "24:1.4",
                    "par_pageref": "265.4",
                    "par_content": "2. Спомагателни Надзиратели на Кръгове."
                },
                {
                    "par_ref": "24:1.5",
                    "par_pageref": "265.5",
                    "par_content": "3. Вторични Надзиратели на Кръгове."
                },
                {
                    "par_ref": "24:1.6",
                    "par_pageref": "265.6",
                    "par_content": "4. Третични Надзиратели на Кръгове."
                },
                {
                    "par_ref": "24:1.7",
                    "par_pageref": "265.7",
                    "par_content": "Броят на върховните надзиратели на Хавона и на спомагателните надзиратели на седемте свръхвселени е постоянен; нови същества от тези категории не се създават. Върховните надзиратели са седем и са разположени в направляващите светове на седемте кръга на Хавона. Кръговете на седемте свръхвселени се намират под ръководството на изумителната група от седемте спомагателни надзирателя, чиито резиденции са разположени в седемте Райски сфери на Безкрайния Дух — в световете на Седемте Върховни Администратора. Оттук те наблюдават кръговете на свръхвселенското пространство и ги управляват."
                },
                {
                    "par_ref": "24:1.8",
                    "par_pageref": "265.8",
                    "par_content": "Тук, в Райските сфери на Духа, седем спомагателни надзиратели на кръгове под ръководството на Върховните Администратори обединяват своите усилия с първата категория Върховни Енергийни Центрове, което се изразява в под-райската координация на всички материални и духовни кръгове, отиващи към седемте свръхвселени."
                },
                {
                    "par_ref": "24:1.9",
                    "par_pageref": "265.9",
                    "par_content": "Вторичните надзиратели, предназначени за вселените на времето и пространството, се намират в столичните светове на всяка свръхвселена. Големите и малки сектори са административни подразделения на правителствата на свръхвселената, но нямат отношение към контрола над духовната енергия. Аз не зная какъв е общият брой на вторичните надзиратели на кръгове в голямата вселена, но на Уверса такива същества наброяват 84 691. Вторични надзиратели продължават да бъдат създавани; от време на време те се появяват в световете на Върховните Администратори в групи от по седемдесет същества. Ние ги получаваме по заявка във връзка с подготовката за учредяване на отделни кръгове духовна енергия и свързваща физическа енергия за зараждащите се вселени, които са под наша юрисдикция."
                },
                {
                    "par_ref": "24:1.10",
                    "par_pageref": "265.10",
                    "par_content": "Третичните надзиратели на кръгове функционират в столичните светове на всяка локална вселена. Както и вторичните надзиратели, тази категория продължава да се създава и да се попълва от групи от по седемстотин същества. Те се назначават в локалните вселени от Извечно Древните."
                },
                {
                    "par_ref": "24:1.11",
                    "par_pageref": "266.1",
                    "par_content": "Надзирателите на кръгове са създадени за изпълнението на специфични функции и те вечно служат в групите на своето изначално назначение. Несменяеми по ротации, те прекарват векове в изследвания на проблеми, открити в световете им на назначение. Например, третичният надзирател на кръгове номер 572 842 функционира в Салвингтон от времето на появяване на първата концепция за вашата вселена и е член на личния щат на Михаил Небадонски."
                },
                {
                    "par_ref": "24:1.12",
                    "par_pageref": "266.2",
                    "par_content": "Както в локалните вселени, така и във вселените на върховното ниво надзирателите на кръгове насочват всички заинтересувани същества към съответните кръгове за транслация на всякакви духовни послания и преместване на всякакви личности. В своята дейност по наблюдение над кръговете тези умели същества използват всички фактори, сили и личности от вселената на вселените. Те използват неразкрити „върховни духовни управляващи кръгове“ и получават квалифицирана помощ от многобройни групи личности на Безкрайния Дух. Именно те изолират еволюционния свят, ако Планетарният Принц въстане против Всеобщия Баща и неговия наместник — Сина. Те могат да изключват всеки свят от някои вселенски кръгове от по-висш духовен порядък, но са неспособни да анулират материалните потоци на управляващите енергията."
                },
                {
                    "par_ref": "24:1.13",
                    "par_pageref": "266.3",
                    "par_content": "Отношението на Надзирателите на Вселенските Кръгове към духовните кръгове напомня отношението на Управляващите Вселенската Енергия към материалните кръгове. И двете категории се допълват една друга, в съвкупност осигурявайки надзора за всички духовни и всички материални кръгове, които могат да се управляват от създания."
                },
                {
                    "par_ref": "24:1.14",
                    "par_pageref": "266.4",
                    "par_content": "В определена степен надзирателите на кръгове осъществяват надзор над тези кръгове на разума, които са свързани с духа, до голяма степен така, както управляващите енергиите оказват известно влияние върху тези аспекти на разума, които са свързани с физическата енергия, тоест на механичния разум. Като цяло функциите на всяка категория се разширяват за сметка на обединяване с противоположната, но кръговете на чистия разум не се отнасят към компетенциите на нито една от страните. Няма между тези категории и взаимна координаця; в цялата си разностранна дейност Надзирателите на Вселенските Кръгове се подчиняват на Седемте Върховни Управляващи Енергиите и техните подчинени."
                },
                {
                    "par_ref": "24:1.15",
                    "par_pageref": "266.5",
                    "par_content": "Независимо от това, че в пределите на съответните категории надзирателите на кръгове са напълно еднакви — всички те са различни индивиди. Те са истински личностни същества, но личност са получили не от Отеца; този тип личности никога не се срещат в другите типове създания в течение на цялото съществуване на мирозданието."
                },
                {
                    "par_ref": "24:1.16",
                    "par_pageref": "266.6",
                    "par_content": "Макар че вие ще ги познаете и ще се запознаете с тях по своя път към Рая, лични взаимоотношения с тях няма да имате. Те са надзиратели на кръговете и изпълняват своите задължения строго и ефективно. Те поддържат отношения само с тези личности и същества, които контролират дейността, свързана с поверените им кръгове."
                }
            ]
        },
        {
            "section_index": 2,
            "section_ref": "24:2",
            "section_title": "2. Регистраторите на Волеви Създания",
            "pars": [
                {
                    "par_ref": "24:2.1",
                    "par_pageref": "266.7",
                    "par_content": "Независимо от това, че космическият разум на Всеобщия Интелект знае за присъствието и местонахождението на всички *мислещи* създания, във вселената на вселените се използва независим метод за отчет на всички *волеви* създания."
                },
                {
                    "par_ref": "24:2.2",
                    "par_pageref": "266.8",
                    "par_content": "Регистраторите на Волеви Създания са особено завършено творение на Безкрайния Дух; техният общ брой ни е неизвестен. Те са дарени със способността да поддържат безупречна синхронност със системата на отразяване на свръхвселените и в същото време притежават лична чувствителност към разумната *воля* и способност да реагират на нея. Използвайки не съвсем понятен метод, тези регистратори незабавно осъзнават раждането на воля във всяка точка на голямата вселена. Затова те винаги могат да ни предоставят изчерпателна информация за броя, природата и местонахождението на всички волеви създания във всеки регион на централното творение и седемте свръхвселени. Но в Рая ги няма — тук липсват потребности от техните услуги. На Рая знанието е присъщо; Божествата знаят всичко."
                },
                {
                    "par_ref": "24:2.3",
                    "par_pageref": "267.1",
                    "par_content": "Седем Регистратора на Волеви Създания действат в Хавона, по едно във всеки от направляващите световете нейни кръгове. Освен тях и резервните същества от дадената категория, намиращи се в Райските светове на Духа, дейността на всички Регистратори на Волеви Създания се отнася към юрисдикцията на Извечно Древните."
                },
                {
                    "par_ref": "24:2.4",
                    "par_pageref": "267.2",
                    "par_content": "На Регистратора на Волеви Създания, управляващ със своята служба от столичния свят на свръхвселената, се подчиняват много хиляди регистратори — по един в столицата на всяка локална вселена. Всички личности от дадена категория са еднакви, като се изключат тези, които се намират в направляващите светове на Хавона и седемте управляващи съответните служби в свръхвселените."
                },
                {
                    "par_ref": "24:2.5",
                    "par_pageref": "267.3",
                    "par_content": "В седмата свръхвселена има сто хиляди Регистратора на Волеви Създания. Това са само тези същества, които са запазени за локалните вселени; тук не влиза личният щат на Усатия — главата на всички регистратори на Орвонтон. Както и другите глави на свръхвселени, Усатия не взема непосредствено участие в регистрацията на волята на разумни създания. Той е настроен само за приемане на информация от своите подчинени във вселените на Орвонтон; така той действа като величествена личност, сумираща техните отчети, постъпващи от столиците на локалните творения."
                },
                {
                    "par_ref": "24:2.6",
                    "par_pageref": "267.4",
                    "par_content": "На основание регистрациите, приети от личността Усатия, официалните архивариуси на Уверса включват в своите документи периодическа информация за статута на свръхвселената. Такива регистрационни данни се отнасят само към свръхвселената; тези отчети не се предават нито в Хавона, нито в Рая."
                },
                {
                    "par_ref": "24:2.7",
                    "par_pageref": "267.5",
                    "par_content": "Както и другите волеви създания, хората интересуват Регистраторите на Волеви Създания само в смисъла на регистрацията на факта поява на волята. Те не се занимават с описанието на вашия живот и дела; не трябва да ги бъркате с архивариусите. Орвонтонският Регистратор на Волеви Създания на Небадон номер 81 412, намиращ се сега в Салвингтон, в този момент знае за вашето живо присъствие на Урантия и лично го осъзнава; той ще фиксира вашата смърт, щом прекратите съществуването си като волево създание."
                },
                {
                    "par_ref": "24:2.8",
                    "par_pageref": "267.6",
                    "par_content": "Регистраторите на Волеви Създания отбелязват появата на ново волево създание след извършването на първия волеви акт; те регистрират смъртта на волевото създание след последната проява на воля. Частичната проява на воля, наблюдавана в реакцията на някои висши животни, не се отнася към областта на Регистраторите. Те водят отчет само на пълноценните волеви създания и реагират само на *проявите на волята.* Как именно те извършват тази регистрация, ние не знаем."
                },
                {
                    "par_ref": "24:2.9",
                    "par_pageref": "267.7",
                    "par_content": "Тези същества винаги са били — и винаги ще бъдат, Регистратори на Волеви Създания. Във всяка друга сфера на дейност във вселената те биха били относително безполезни. Своите функции те изпълняват безупречно; никога не допускат простъпки и не фалшифицират факти. И независимо от своите забележителни способности и невероятни пълномощия те са личности; те притежават характерно духовно присъствие и форма."
                }
            ]
        },
        {
            "section_index": 3,
            "section_ref": "24:3",
            "section_title": "3. Лични Помощници на Безкрайния Дух",
            "pars": [
                {
                    "par_ref": "24:3.1",
                    "par_pageref": "268.1",
                    "par_content": "Ние не разполагаме с достоверна информация за времето или характера на сътворяването на Личните Помощници. Вероятно са цял легион, но точният им брой на Уверса е неизвестен. По скромни оценки, основани на това, какво ни е известно за техния труд, аз съм готов да предположа, че цялата им категория се изчислява на много трилиони. Ние се придържаме към мнението, че няма количествени ограничения при сътворяването на Лични Помощници от Безкрайния Дух."
                },
                {
                    "par_ref": "24:3.2",
                    "par_pageref": "268.2",
                    "par_content": "Личните Помощници на Безкрайния Дух съществуват изключително за съдействие на Райското присъствие на Третото Лице на Божеството. Независимо от това, че Помощниците са прикрепени към Безкрайния Дух и са разположени в Рая, те постоянно извършват мълниеносни премествания в пространството, достигайки и най-отдалечените кътчета на творението. Всяко разширяване на кръговете на Съвместния Извършител може да се съпровожда с поява на Лични Помощници, изпълняващи разпорежданията на Безкрайния Дух. Те пресичат пространството по начин, твърде подобен на този, който използват Единичните Посланици, но не са личности в този смисъл на думата, в който са личности посланиците."
                },
                {
                    "par_ref": "24:3.3",
                    "par_pageref": "268.3",
                    "par_content": "Всички Лични Помощници са равни и идентични; при тях няма различия в индивидуалността. Макар че за Съвместния Извършител те са истински личности, на другите същества им е трудно да ги смятат за такива; в тях няма духовно присъствие, което да бъде възприемано от останалите духове. Съществата с Райски произход винаги усещат близост с такива Помощници; но ние не забелязваме личностно присъствие. Отсъствието на очевидна форма ги прави несъмнено още по-полезни за Третото Лице на Божеството."
                },
                {
                    "par_ref": "24:3.4",
                    "par_pageref": "268.4",
                    "par_content": "Това са практически единствените от всички разкрити ви категории духовни същества, водещи своето начало от Безкрайния Дух, с които вие няма да се срещнете при възвисяването си към Рая."
                }
            ]
        },
        {
            "section_index": 4,
            "section_ref": "24:4",
            "section_title": "4. Спомагателните Инспектори",
            "pars": [
                {
                    "par_ref": "24:4.1",
                    "par_pageref": "268.5",
                    "par_content": "Намиращите се в седемте Райски сфери на Безкрайния Дух Седем Върховни Администратора изпълняват съвместно функциите на административния съвет на свръхуправляващи за седемте свръхвселени. Спомагателните Инспектори са въплъщение на властта на Върховните Администратори за локалните вселени на времето и пространството. Тези върховни наблюдатели на локалните творения са съвместно потомство на Безкрайния Дух и Седемте Главни Духа на Рая. Седемстотин хиляди Инспектори са снабдени с личност в изворите на вечността и техният резервен корпус се намира в Рая."
                },
                {
                    "par_ref": "24:4.2",
                    "par_pageref": "268.6",
                    "par_content": "Спомагателните Инспектори се трудят под непосредственото ръководство на Седемте Върховни Администратора и са техни лични и могъщи представители в локалните вселени на времето и пространството. Столичната сфера на всяка локална вселена има свой инспектор, поддържащ тясна връзка с местните Извечно Единни."
                },
                {
                    "par_ref": "24:4.3",
                    "par_pageref": "268.7",
                    "par_content": "Спомагателните Инспектори получават отчети и препоръки само от своите подчинени — Упълномощените Стражи, разположени в столиците на локалните системи от обитаеми светове; на свой ред Инспекторите са подотчетни само на своя непосредствен началник — Върховния Администратор на съответната свръхвселена."
                }
            ]
        },
        {
            "section_index": 5,
            "section_ref": "24:5",
            "section_title": "5. Пълномощните Стражи",
            "pars": [
                {
                    "par_ref": "24:5.1",
                    "par_pageref": "268.8",
                    "par_content": "Пълномощните Стражи са координиращи личности и са свързани със Седемте Върховни Администратора. Безкрайният Дух ги е снабдил с личност в Рая за изпълнение на специални задания. Техният брой е постоянен и е точно седем милиарда."
                },
                {
                    "par_ref": "24:5.2",
                    "par_pageref": "269.1",
                    "par_content": "Подобно на Спомагателния Инспектор, представляващ Седемте Върховни Администратора в цялата локална вселена, всяка от десетте хиляди системи на локалното творение има свой Пълномощен Страж, непосредствен представител на далечния върховен съвет за свръхуправление в седемте свръхвселени. Стражите, изпълняващи своите задължения в правителствата на локалните системи на Орвонтон, действат под непосредственото ръководство на Седмия Върховен Администратор — координатора на седмата свръхвселена. Но по своята административна организация всички стражи, насочени в локалната вселена, се подчиняват на намиращия се в нейната столица Спомагателен Инспектор."
                },
                {
                    "par_ref": "24:5.3",
                    "par_pageref": "269.2",
                    "par_content": "В пределите на локалното творение Пълномощните Стражи са подложени на ротации, сменяйки се обикновено веднъж на хиляда години от локалното време и получавайки назначения в нови системи. Те се отнасят към броя на върховните личности, намиращи се в столицата на системата, но никога не вземат участие в обсъждането на проблемите на съответната система. В локалните системи те заемат длъжността ръководител на съветите на двадесет и четирите администратора, произхождащи от еволюционните светове, но иначе смъртните почти не общуват с тях. Практически всички свои усилия Стражите насочват към това, Спомагателните Инспектори да получават изчерпателна информация за всичко, което е свързано с благополучието и състоянието на поверената им система."
                },
                {
                    "par_ref": "24:5.4",
                    "par_pageref": "269.3",
                    "par_content": "Изпращайки съобщения на Върховните Администратори, Пълномощните Стражи и Спомагателните Инспектори не се свързват със столичните светове на свръхвселената. Те се подчиняват само на Върховния Администратор на съответната свръхвселена; те действат независимо от администрацията на Извечно Древните."
                },
                {
                    "par_ref": "24:5.5",
                    "par_pageref": "269.4",
                    "par_content": "Заедно с омниафимите и множеството неразкрити ви личности Върховните Администратори, Спомагателният Инспектор и Пълномощните Стражи образуват ефективна, пряка, централизирана и обширна система на съвещателно-административна координация на цялата голяма вселена неща и същества."
                }
            ]
        },
        {
            "section_index": 6,
            "section_ref": "24:6",
            "section_title": "6. Придружителите на Смъртните Кандидати",
            "pars": [
                {
                    "par_ref": "24:6.1",
                    "par_pageref": "269.5",
                    "par_content": "Като група Придружителите на Смъртните Кандидати са организатори и ръководители на върховния университет за юридическо образование и духовна подготовка, които са толкова важни за постигането на вековните цели на смъртните: Бог, покоят, а след това — вечността, протичат под знака на съвършеното служене. Тези високоличностни същества са получили названието си поради характера и целите на своята дейност. Те са посветени изключително на задачата превеждане на странстващи, пристигнали от свръхвселените на времето посредством курс на обучение в Хавона, с цел да се подготовят възходящите странстващи за приемане в Рая и Корпусите за Завършили."
                },
                {
                    "par_ref": "24:6.2",
                    "par_pageref": "269.6",
                    "par_content": "Трудът на тези Придружители на Смъртни Кандидати за мен не са забранена тема, но той е толкова ултрадуховен, че аз изпадам в отчаяние от своята неспособност да създам в материалния разум адекватна представа за тяхната разнообразна дейност. В обитаемите светове, след разширяване на своето зрение и освобождаване от пътя на материалните сравнения, вие ще можете да започнете постигането на тези реалности, които „очите не виждат и ухото не чува, и които не идват на ума на човека“ - това, което „Бог е приготвил за онези, които обичат тези вечни истини“{0}{1}. Вие не винаги ще бъдете толкова ограничени във възможностите на своето зрение и духовно постижение."
                },
                {
                    "par_ref": "24:6.3",
                    "par_pageref": "270.1",
                    "par_content": "Придружителите на Смъртни Кандидати превеждат странстващите на времето през седемте кръга на хавонските светове. Придружителят, който ви посреща в приемния свят на външния кръг, остава с вас по време на цялото пътешествие по небесните кръгове. Макар че в течение на пребиваването си в милиард светове вие ще общувате с безкрайно множество други личности, този Придружител ще ви съпровожда чак до завършването на вашето придвижване в Хавона и ще стане свидетел на вашето последно потопяване в съня на времето — съня на прехода във вечността към Райската цел, където след вашето пробуждане ще ви поздрави Райският Спътник, получил задачата да ви посрещне и вероятно да остане с вас чак до вашето зачисляване в Корпуса на Завършилите Смъртни."
                },
                {
                    "par_ref": "24:6.4",
                    "par_pageref": "270.2",
                    "par_content": "Броят на Придружителите на Смъртните Кандидати не се вмества в човешкото съзнание, а нови такива същества продължават да се появяват. Техният произход е загадъчен. Тези същества не са вечни; те тайнствено възникват при необходимост. В световете на централната вселена не се споменава нищо за Придружителите на Смъртните Кандидати чак до този далечен ден, когато първият смъртен странстващ достигнал външния пояс на централното творение. В този момент, когато той пристигнал в направляващия свят на външния кръг, с дружеско приветствие към него се обърнал Малвориан — първият от Придружителите на Смъртни Кандидати, който понастоящем е председател на техния върховен съвет и глава на обширната просветителска организация на Придружителите."
                },
                {
                    "par_ref": "24:6.5",
                    "par_pageref": "270.3",
                    "par_content": "В Райските архиви на Хавона, в раздела, озаглавен „Придружители на Смъртни Кандидати“, има следното вписване:"
                },
                {
                    "par_ref": "24:6.6",
                    "par_pageref": "270.4",
                    "par_content": "„И Малвориан, първият от този ред, се обърнал към открилия Хавона странстващ с думи на приветствие и наставления и започвайки от външните кръгове на изходния опит, крачка по крачка го превел по кръговете, докато той не застанал пред самото присъствие на Източника и Целта на всички личности и не пресякъл Райската граница на вечността.“"
                },
                {
                    "par_ref": "24:6.7",
                    "par_pageref": "270.5",
                    "par_content": "В онова далечно време аз бях в разпореждане на Извечно Древните на Уверса и всички ние се зарадвахме от увереността, че някога и странстващите от нашата свръхвселена ще достигнат Хавона. Векове са ни учили, че еволюционните създания на времето ще достигнат Рая и взрив от неописуем възторг разтърси небесата, когато първият странстващ действително пристигна в Хавона."
                },
                {
                    "par_ref": "24:6.8",
                    "par_pageref": "270.6",
                    "par_content": "Името на този първи странстващ, открил Хавона, е *Грандфанда;* той пристигна от 341 -та планета на 84 -та система от 62 -то съзвездие на 1 131 -та локална вселена, която се намира в първата свръхвселена. Неговото пристигане е послужило като сигнал за създанията от транслационната служба във вселената на вселените. Дотогава са действали само системите за далечна връзка със свръхвселените и локалните вселени, но появата на Грандфанда при вратите на Хавона ознаменува учредяването на „триумфалните пространствени съобщения“, назовани така, защото първото съобщение, предадено по системата за далечна връзка с вселената, било известието за пристигането в Хавона на първото еволюционно същество, достигнало тези врати, които откриват пътя към целта на неговия възход."
                },
                {
                    "par_ref": "24:6.9",
                    "par_pageref": "270.7",
                    "par_content": "Съпровождащите никога не напускат световете на Хавона; те са посветени на служене на випускниците на времето и пространството. Някога вие лично ще се срещнете с тези благородни същества, ако само не се откажете от надеждния и безупречен план, предназначен за осигуряване продължаването на вашия живот и възход."
                }
            ]
        },
        {
            "section_index": 7,
            "section_ref": "24:7",
            "section_title": "7. Произходът на Придружителите на Смъртните Кандидати",
            "pars": [
                {
                    "par_ref": "24:7.1",
                    "par_pageref": "270.8",
                    "par_content": "Макар че еволюцията не е присъща на централната вселена, ние предполагаме, че Придружителите са усъвършенствани и по-опитни членове на друга категория създания на централната вселена — Хавонските Подчинени. Придружителите демонстрират толкова широко участие и такава способност за разбиране на възвисяващите се създания, че ние сме уверени: тяхната култура е следствие на действителното служене в световете на свръхвселените като Хавонски Подчинени на всеобща служба. Ако този възглед е погрешен, то как тогава може да се обясни постоянното изчезване на старшите или по-опитни подчинени?"
                },
                {
                    "par_ref": "24:7.2",
                    "par_pageref": "271.1",
                    "par_content": "В течение на дълго време даден подчинен отсъства от Хавона, изпълнявайки многобройни задачи в свръхвселената, след което се връща в къщи, бива удостоен с „личен контакт“ с Централното Светене на Рая, приема се в обятията на Светещите Личности, изчезва от полезрението на своите духовни братя и повече никога не се завръща при тях."
                },
                {
                    "par_ref": "24:7.3",
                    "par_pageref": "271.2",
                    "par_content": "При завършването на службата си в свръхвселената и завръщането му в Хавона подчиненият може нееднократно да бъде приеман в божествените обятия, превръщайки се просто във възвишен подчинен. Обятията на Светещите Личности не означават задължително превръщане на сервитала в Придружител на Смъртни Кандидати, но около една четвърт част от тези, които достигат до божествените обятия, никога не се връщат в световете за ново служене."
                },
                {
                    "par_ref": "24:7.4",
                    "par_pageref": "271.3",
                    "par_content": "Във върховния архив намираме ред свидетелства, подобни на следното:"
                },
                {
                    "par_ref": "24:7.5",
                    "par_pageref": "271.4",
                    "par_content": "«И подчинен номер 842 842 682 846 782 на Хавона, на име Судна, се завърна от служба в свръхвселената, беше приет в Рая, позна Отеца, премина през божествените обятия и изчезна.“"
                },
                {
                    "par_ref": "24:7.6",
                    "par_pageref": "271.5",
                    "par_content": "Когато в архива се появи подобно вписване, то означава, че пътят на подчинения е завършен. Но след общо три мига (малко по-малко от три дни по вашето време) на външния кръг на Хавона „спонтанно“ се появява нов Придружител на Смъртни Кандидати. А броят на Придружителите — с незначителна разлика, причина за която със сигурност са съществата, намиращи се в процес на превръщане — с точност съответства на броя на изчезналите подчинени."
                },
                {
                    "par_ref": "24:7.7",
                    "par_pageref": "271.6",
                    "par_content": "Има още една причина, позволяваща да се предполага, че Придружителите на Смъртни Кандидати са еволюиращи Хавонски Подчинени. Тази причина е в неизменната взаимна привързаност между придружителите и свързаните с тях Подчинени. Взаимното разбиране и разположение на тези вероятно различни категории същества са напълно необясними. Тяхната взаимна преданост служи като въодушевяващ пример за другите."
                },
                {
                    "par_ref": "24:7.8",
                    "par_pageref": "271.7",
                    "par_content": "Седемте Главни Духа и свързаните с тях Седем Върховни Управляващи Енергията са съответстно личните вместилища на потенциала на разума и енергийния потенциал на Върховното Същество, с които то — поне засега, все още не се разпорежда лично. И когато тези Райски партньори си сътрудничат един с друг за създаването на Хавонски Подчинени, на последните са присъщи някои аспекти на Върховността. Така Хавонските Подчинени в действителност са отражение в съвършената централна вселена на някои еволюционни потенциални възможности на пространствено-времевите сфери, при което цялата съвкупност на тези възможности се проявява тогава, когато подчиненият претърпи трансформация и пресъздаване. Ние предполагаме, че тази трансформация става в отговор на волята на Безкрайния Дух, който несъмнено действа от името на Върховния. Придружителите на Смъртните Кандидати не се създават от Върховното Същество, но всички ние смятаме, че емпиричното Божество има някакво отношение към процесите, водещи към появата на тези същества."
                },
                {
                    "par_ref": "24:7.9",
                    "par_pageref": "271.8",
                    "par_content": "Пресичана от възходящи смъртни, днес Хавона в много отношения се отличава от централната вселена, съществувала до появата на Грандфанда. Пристигането в кръга на Хавона на възходящ смъртен послужи като начало на мащабни промени в централното божествено творение, несъмнено започнати от Върховното Същество — Бога на еволюционните създания, в отговор на появата на първото от неговите емпирични деца от седемте свръхвселени. Създаването на Придружителите на Смъртни Кандидати, заедно със сътворяването на третичния свръхнафим, е признак за дейността на Бог-Върховния."
                },
                {
                    "par_ref": "24:7.10",
                    "par_pageref": "272.1",
                    "par_content": "[Представено от Божествен Съветник на Уверса.]"
                }
            ]
        }
    ],
    "footnotes": [
        "*Око не вижда, ухо не чува*: Ис 64:4.",
        "*Това, което Бог е приготвил*: 1 Кр 2:9."
    ],
    "paper_title": "Върховните Личности на Безкрайния Дух"
}