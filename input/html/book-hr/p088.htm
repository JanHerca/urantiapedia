<!DOCTYPE html>
<html lang="en">
<head>
<meta charset="utf-8" />
<meta name="viewport" content="width=device-width, initial-scale=1.0">
<meta http-equiv="Content-Security-Policy" content="upgrade-insecure-requests" />
<title>POGLAVLJE 88 :  FETIŠI, AMAJLIJE I VRADŽBINE | Library of Translations and Revisions of The Urantia Book</title>
<meta name="description" content="88:0.1 (967.1)IDEJA da duh može ući u neživi predmet, životinju ili ljudsko biće predstavlja vrlo staro i časno vjerovanje koje prevladava od početka religiozne …" />
<meta property="og:url" content="/hr/2014/10-poglavlje088/">
<meta property="og:site_name" content="Library of Translations and Revisions of The Urantia Book">
<meta property="og:title" content="POGLAVLJE 88 :  FETIŠI, AMAJLIJE I VRADŽBINE">
<meta property="og:locale" content="en">
<meta property="og:type" content="article">
<meta property="article:section" content="hr">
<meta property="article:published_time" content="2025-03-18T00:00:00-05:00">
<meta property="article:modified_time" content="2025-03-18T00:00:00-05:00">
<meta property="og:image" content="/img/social-share.png">
<meta property="article:published_time" content="2025-03-18" />
<meta property="article:modified_time" content=" 2025-03-18" />
<link rel="icon" href="/favicon.ico" sizes="32x32">
<link rel="icon" type="image/svg+xml" href="/favicon.svg">
<link rel="icon" type="image/png" sizes="32x32" href="/favicon-32x32.png">
</head>
<body class="urantia-book page-page">
<h1 class="title">POGLAVLJE 88 :  FETIŠI, AMAJLIJE I VRADŽBINE</h1>
<p class="btn" id="U88_0_1"><small>88:0.1 (967.1)</small>IDEJA da duh može ući u neživi predmet, životinju ili ljudsko biće predstavlja vrlo staro i časno vjerovanje koje prevladava od početka religiozne evolucije. Ova doktrina opsjednutosti duhovima nije ništa više ni manje nego primjer <em>fetišizma.</em> Ne mora biti slučaj da primitivni čovjek iskazuje obožavanje fetišu; on vrlo logično obožava i štuje duh koji u njemu živi.</p>
<p class="btn" id="U88_0_2"><small>88:0.2 (967.2)</small>Isprva je vladalo vjerovanje da je duh fetiša bio duh mrtvog čovjeka; kasnije, u fetišima su navodno boravili viši duhovi. I tako kult fetiša na kraju ulazi u sve primitivne ideje o utvarama, dušama, duhovima i opsjednutosti demonima.</p>
<h2 id="U88_1_0">1. VEROJANJE U FETIŠE</h2>
<p class="btn" id="U88_1_1"><small>88:1.1 (967.3)</small>Primitivni čovjek je uvijek želio pretvoriti bilo što izvanredno u fetiš; slučajnosti su tako potakle nastanak mnogih fetiša. Čovjek bi bio bolestan, nešto se dogodilo i on bi ozdravio. Isto vrijedi i za ugled mnogih lijekova i slučajno otkrivenih navodnih metoda liječenja bolesti. Predmeti koji su bili povezani sa snovima su često pretvarani u fetiše. Vulkani, ali ne i planine, su postali fetišima; kometi, ali ne i zvijezde. Rani čovjek je smatrao da zvijezde padalice i meteori ukazuju na dolazak na zemlju posebnih duhova posjetitelja.</p>
<p class="btn" id="U88_1_2"><small>88:1.2 (967.4)</small>Prvi fetiši su bili posebno označeni kamenčići, a čovjek i danas još uvijek traži "sveto kamenje"; niz perli je nekoć smatran zbirkom svetog kamenja, kolekcijom amajlija. Mnoga plemena su imala fetiš kamenja, ali rijetki su preživjeli kao što su to Kaaba i Kamen Sudbine. Vatra i voda su također među ranim fetišima i vatropoklonstvo, zajedno s vjerom u svete vode, još uvijek se održava u postojanju.</p>
<p class="btn" id="U88_1_3"><small>88:1.3 (967.5)</small>Fetiši drveća su se kasnije razvili, a među nekim plemenima dugotrajno obožavanje prirode vodilo je vjerovanju da u talismanima prebiva neka vrsta duha prirode. Kada biljke i voće postanu fetiši, oni postanu tabu kao hrana. Jabuka je bila među prvima koja je ušla u ovu kategoriju; levantinski narodi je nikad nisu htjeli jesti.</p>
<p class="btn" id="U88_1_4"><small>88:1.4 (967.6)</small>Ako je neka životinja jela ljudsko meso, postala bi fetiš. Na taj način pas je postao sveta životinja starih Iranaca. Ako neka životinja postane fetiš i ako ljudi vjeruju da u njoj za stalno prebiva duh, fetišizam može da se graniči s reinkarnacijom. Divljaci su u mnogo čemu zavidjeli životinjama; oni se nisu osjećali superiorniji od njih i često su usvajali imena svojih omiljenih zvijeri.</p>
<p class="btn" id="U88_1_5"><small>88:1.5 (967.7)</small>Kad neka životinja postane fetiš, na snagu stupa tabu koji zabranjuje jedenje njezinog mesa. Bezrepi i repati majmuni, zbog sličnosti s čovjekom, rano su postali fetišne životinje; kasnije, ovo se odnosilo na zmije, ptice i svinje. U jednom razdoblju krava je bila fetiš, njezino mlijeko je bilo tabu, dok je izmet bio visoko cijenjen. Zmija je cijenjena u Palestini, posebno od strane Feničana koji su je, zajedno sa Židovima, smatrali glasnogovornikom zlih duhova. Čak i mnogi suvremeni ljudi vjeruju u talismanske moći gmizavaca. Od Arabije preko Indije do zmijskog plesa Moqui plemena crvene rase, zmija je bila visoko cijenjena.</p>
<p class="btn" id="U88_1_6"><small>88:1.6 (968.1)</small>Određeni dani u tjednu su postali fetiši.Kroz duga stoljeća, petak je smatran nesretnim danom, a broj trinaest zlim brojem. Sretni brojevi su bili tri i sedam, a ovo vjerovanje potječe iz kasnijih otkrivenja; četvorka je bila sretni broj primitivnog čovjeka, što je izvedeno iz ranog prepoznavanja četiri točke kompasa. Smatralo se nesretnim brojati stoku ili druge posjede; stari ljudi su se uvijek protivili popisima, "brojanju ljudi."</p>
<p class="btn" id="U88_1_7"><small>88:1.7 (968.2)</small>Primitivni čovjek nije pravio fetiš od seksa; reproduktivna funkcija dobila je samo ograničenu mjeru pozornosti. Divljak je bio prirodno orijentirana, a ne vulgaran ili lascivan.</p>
<p class="btn" id="U88_1_8"><small>88:1.8 (968.3)</small>Pljuvačka je bila moćan fetiš; pljuvanjem se mogao istjerati đavo iz čovjeka. To se smatralo najvećim komplimentom da starješina ili nadređeni na nekog pljune. Dijelovi ljudskog tijela su postali potencijalni fetiši, a posebice kosa i nokti. Kad su poglavice imale duge nokte, ovi su nokti visoko cijenjeni, a odrezani komadi su postali moćni fetiš. Vjerovanje u fetiš lubanje objašnjava kasniju pojavu lova na glave. Pupčana vrpca je bila visoko cijenjeni fetiš; čak i danas se tako smatra u Africi. Čovjekova prva igračka je bila očuvana pupčana vrpca. Nanizana s biserima, kao što je često učinjeno, bila je čovjekova prva ogrlica.</p>
<p class="btn" id="U88_1_9"><small>88:1.9 (968.4)</small>Grbava i osakaćena djeca su smatrana fetišima; luđaci su smatrani lunarno pogođenim. Primitivni čovjek nije mogao uočiti razliku između genijalnosti i ludila; idiote su bilo tukli do smrti ili štovali kao fetišne ličnosti. Histerija učvršćuje popularno vjerovanje u vještice; epileptičari su često bili svećenici ili vračevi. Pijanstvo je promatrano kao oblik opsjednutosti duhovima; kad su se divljaci odavali veselju, imali su običaj staviti list u kosu kako bi oprali ruke od odgovornost za svoja djela. Otrovi i opojna sredstva su postali fetišima; oni su smatrani opsjednutim.</p>
<p class="btn" id="U88_1_10"><small>88:1.10 (968.5)</small>Mnogi ljudi su gledali na genijalce kao fetišne ličnosti opsjednute mudrim duhom. A tim talentiranim ljudima nije dugo trebalo da počnu pribjegavati trikovima i prijevari kako bi unaprijedili svoje sebične interese. Vladalo je vjerovanje da je fetišni čovjek bio više od čovjeka; a on je smatran božanskim, čak i nepogrešivim. Tako su poglavice, kraljevi, svećenici, proroci i crkveni poglavari na kraju stekli veliku moć i neograničenu vlast.</p>
<h2 id="U88_2_0">2. EVOLUCIJA FETIŠA</h2>
<p class="btn" id="U88_2_1"><small>88:2.1 (968.6)</small>Duhovi su navodno imali skonost da uđu u neki predmet koji im je pripadao za vrijeme života u tijelu. To vjerovanje objašnjava učinkovitost mnogih modernih relikvija. Drevni ljudi su uvijek poštovali kosti njihovih vođa, a skeletni ostaci svetaca i heroja još uvijek zaokupljaju praznovjerno strahopoštovanje mnogih. Čak i danas ljudi idu na hodočašća na grobove velikana.</p>
<p class="btn" id="U88_2_2"><small>88:2.2 (968.7)</small>Vjerovanje u relikvije je izdanak drevnog kulta fetiša. Relikvije suvremenih religija predstavljaju pokušaj racionaliziranja fetiša primitivnih divljaka i na taj način njihovog uzdizanja na mjesto dostojanstva i ugleda u suvremenim vjerskim sustavima. Tako je neznabožački vjerovati u fetiše i magiju, a navodno prihvatljivo vjerovati u relikvije i čuda.</p>
<p class="bts" id="U88_2_3"><small>88:2.3 (969.1)</small>Ognjište - kamin - postaje više ili manje fetiš, sveto mjesto. Svetišta i hramovi su bili prije svega fetišne lokacije jer su u njima sahranjivani mrtvi. Mojsije je uzvisio fetišnu kolibu Židova na poziciju superfetiša, tadašnji postojeći koncept Božjeg zakona. No, Izraelci se nikada nisu odrekli neobičnog kanaanskog vjerovanja u kameni oltar: "A ovaj kamen koji sam postavio kao stup, bit će kuća Božja." Oni su doista vjerovali da duh njihovog Boga nastanjuje takve kamene oltare koje su ustvari bili fetiši.</p>
<p class="btn" id="U88_2_4"><small>88:2.4 (969.2)</small>Prvi crteži su izrađivani kako bi se sačuvao izgled i uspomena na proslavljene osobe poslije smrti; ove slike su ustvari bile spomenici. Idoli su bili rafinirani oblik fetišizma. Primitivci su vjerovali da ceremonija posvećenja navodi duh da uđe u sliku; prema tome, kada određeni predmeti prime blagoslov, oni postaju amajlije.</p>
<p class="bts" id="U88_2_5"><small>88:2.5 (969.3)</small>Mojsije, pored toga što je uveo drugu zapovijed u drevni dalamatijski moralni kodeks, se potrudio da kontrolira štovanje fetiša među Židovima. On ih je pomno poučio da ne prave bilo kakve slike koje bi mogle postati posvećene kao fetiši. To je izrazio riječima: "Ne pravi sebi lika ni obličja bilo čega što je gore na nebu ili dolje na zemlji, ili u vodama pod zemljom." Iako je ta zapovijed uveliko usporila razvoj umjetnosti među Židovima, ona je umanjila idolopoklonstvo. Ali Mojsije je pokazao mudrost u tome što nije pokušao jednim potezom ukloniti stare fetiše i iz tog je razloga pristao na održanje određenih relikvija u skladu sa zakonom u kovčegu koji je bio kombinacija ratnog oltara i vjerskog svetišta.</p>
<p class="btn" id="U88_2_6"><small>88:2.6 (969.4)</small>Riječi su s vremenom postale fetišima, a osobito one koje su smatrane Božjim; na taj način svete knjige mnogih religija postale su fetišistički zatvori koji su utamničili duhovnu maštu čovj eka. Sama Mojsijeva nastojanj a kojima se suprotstavio fetišima postla su vrhovni fetiš; a njegova zapovijed je kasnije upotrijebljena kako bi se osakatila umjetnost i umanjio užitak i pokloništvo lijepom.</p>
<p class="btn" id="U88_2_7"><small>88:2.7 (969.5)</small>U stara vremena riječi prerastaju u fetiše i postaju izvor doktrine strahopoštovanja, najstrašniji tirani koji su ikada porobili ljude. Doktrinarni fetiši navode smrtnog čovjeka da sebe izruči u kandže vjerske nesnošljivosti, fanatizma, praznovjerja, netolerancije i najgrublje barbarske okrutnosti. Suvremeno poštovanje mudrost i istine nije ništa drugo nego čovjekov skori bijeg od njegovih vlastitih fetišnih tendencija do viših razina razmišljanja i zaključivanja. Što se tiče nagomilanih fetišnih tekstova koje razni religiozni ljudi drže <em>svetim knjigama,</em> oni ne samo da vjeruju da je to što je u knjizi istina, već vjeruju i da je u knjizi sadržana svaka istina. Ako jedna od tih svetih knjiga kaže da je zemlja ravna, tijekom mnogih generacija inače razumni muškarci i žene odbijaju prihvatiti pozitivni dokaz da je okrugla.</p>
<p class="btn" id="U88_2_8"><small>88:2.8 (969.6)</small>Otvariti jednu od tih svetih knjiga i nasumično pročitati neki odlomak koji čovjeku zapne za oko i vjerovati da taj odlomak može odlučiti o važnim životnim pitanjima ili projektima, nije ništa drugo nego okorjeli oblik fetišizma. Položiti zakletvu na "svetu knjigu" ili zakleti se na neki predmet vrhovnog štovanja nije ništa drugo nego rafinirani oblik fetišizma.</p>
<p class="btn" id="U88_2_9"><small>88:2.9 (969.7)</small>Ali to nije pravi evolucijski napredak kad se strahopoštovanje prema odrezanim noktima primitivnog poglavice zamijeni ukazanjem poštovanja prema nekoj izvanrednoj zbirci pisama, zakona, legendi, alegorija, mitova, pjesama i kronika koje odražavaju zametenu moralnu mudrost mnogih stoljeća, barem do dana njihovog prikupljanja u "svete knjige."</p>
<p class="btn" id="U88_2_10"><small>88:2.10 (970.1)</small>Da bi postale fetišima, riječi su morale biti protumačene kao nadahnuće, a zazivanje tobožnjeg božanskog nadahnuća vodilo je izravno do uspostave <em>autoriteta</em> crkve, dok je razvoj civilnih formi vodio stvaranju <em>autoriteta </em>države.</p>
<h2 id="U88_3_0">3. TOTEMIZAM</h2>
<p class="btn" id="U88_3_1"><small>88:3.1 (970.2)</small>Fetišizam je protkao sve primitivne kultove, od najranijeg vjerovanja u sveto kamenje, kroz idolopoklonstvo, kanibalizam i obožavanje prirode, do totemizma.</p>
<p class="btn" id="U88_3_2"><small>88:3.2 (970.3)</small>Totemizam je kombinacija društvenih i vjerskih obreda. Izvorno je vladalo mišljenje da je poštivanje totema životinja imalo biološko podrijetlo povezano s opskrbom hrane. Totemi su bili u jedno te isto vrijeme simboli društvene grupe i njihovog boga. Takav bog je personifikacija klana. Totemizam je jedna faza pokušaja podruštvljenja inače osobne religije. Totem je na kraju evoluirao u oblik zastave ili nacionalne simbole raznih suvremenih naroda.</p>
<p class="btn" id="U88_3_3"><small>88:3.3 (970.4)</small>Fetišna vrećica, medicinska torbica, je ugledna zbirka predmeta za koje se smatralo da su sadržavaju duh, i stari vračevi nikad nisu dopuštali da njihova vrećica, simbol njegove moći, dotakne tlo. Civilizirani narodi dvadesetog stoljeća na sličan način ne dopuštaju da njihove zastave, amblemi njihove nacionalne svijesti, dodirnu tlo.</p>
<p class="btn" id="U88_3_4"><small>88:3.4 (970.5)</small>Insignie svećeničkog i kraljevskog zvanja su na kraju također smatrane fetišima, a fetiš državne uprave je prošao kroz mnoge faze razvoja, od klanskih do plemenskih, od sizerenstva do suverenosti, od totema do zastava. Fetišni kraljevi su vladali prema "božanskom pravu," koje je također zalazilo u mnoge druge oblike vlasti. Ljudi su također napravili fetiš od demokracije, veličajući i štujući ideje običnog čovjeka pod kolektivnim nazivom "javnog mnijenja." Mišljenje pojedinog čovjeka, kada se uzme samo po sebi, ne smatra se mnogo vrijedim, ali kada veći broj ljudi kolektivno funkcionira kao demokracija, taj isti osrednji sud se smatra prosudbom pravde i standardom pravednosti.</p>
<h2 id="U88_4_0">4. MAGIJA</h2>
<p class="btn" id="U88_4_1"><small>88:4.1 (970.6)</small>Civilizirani čovjek koristi znanost kako bi riješio probleme svog stvarnog okruženja; primitivac je uz pomoć magije pokušavao riješiti stvarne probleme okoliša koje su njegove iluzije smatrale punim duhova. Magija je tehnika za manipuliranje zamišljenog okoliša duhova čije spletke u nedogled objašnjavaju neobjašnjivo; ona je umijeće pribavljanja dobrovoljne suradnje duhova i primoravanje nekooperativnih duhova na suradnju uz pomoć fetiša i moćnijih duhova.</p>
<p class="btn" id="U88_4_2"><small>88:4.2 (970.7)</small>Cilj magije, vračanja i nekromantije bio je dvostruk:</p>
<p class="btn" id="U88_4_3"><small>88:4.3 (970.8)</small>1. Da osigura uvid u budućnost.</p>
<p class="bts" id="U88_4_4"><small>88:4.4 (970.9)</small>2. Da ispolji povoljan utjecaj na okoliš.</p>
<p class="btn" id="U88_4_5"><small>88:4.5 (970.10)</small>Predmeti znanosti su identični s predmetima magije. Čovječanstvo napreduje od magije u smjeru znanosti, ne putem meditacije i razuma, nego kroz dugogodišnje iskustvo, procesom koji je postupan i bolan. Čovjek se postupno kreće u smjeru istine, napredujući od greške kao polazne točke kroz zablude i na kraju stižući na prag istine. Tek s dolaskom znanstvene metode on uspijeva ostvariti napredak. No, primitivni čovjek je morao eksperimentirati ili propasti.</p>
<p class="btn" id="U88_4_6"><small>88:4.6 (970.11)</small>Iz fascinacije ranog praznovjerja rađa se kasnija znanstvena znatiželja. To primitivno praznovjerje u sebi nosi progresivnu emocionalnu dinamiku - kombinaciju straha i znatiželje; u toj staroj magiji nalazi se progresivna pokretačka snaga. Ova praznovjerja svjedoče o pojavi čovjekove želje za poznavanjem i kontroliranjem planetarnog okoliša.</p>
<p class="btn" id="U88_4_7"><small>88:4.7 (971.1)</small>Magija je ispoljila tako snažan utjecaj na primitivnog čovjeka jer on nije mogao shvatiti koncept prirodne smrti. Kasnija ideja o iskonskom grijehu pomogla je da se oslabi utjecaj magije na ljudske rase u tome što je objasnila prirodnu smrt. U jednom razdoblju nije bilo neuobičajeno da se ubije deset nevinih osoba zbog navodne odgovornosti za jednu prirodnu smrt. To je jedan od razloga zašto stari narodi nisu brže porasli u broju, a to još uvijek vrijedi za neka afrička plemena. Optuženi je obično priznavao krivnju, čak i kada se suočavao sa smrću.</p>
<p class="btn" id="U88_4_8"><small>88:4.8 (971.2)</small>Magija djeluje prirodno primitivnom čovjeku. On je vjerovao da j e mogao ubiti svoj e neprijatelje prakticiranjem magije nad vlasima odrezane kose ili na odrezanim noktima. Smrtnost ugriza zmija je pripisivana magiji čarobnjaka. Poteškoća u borbi protiv magije proizlazi iz činjenice da strah ima ubitačnu moć. Primitivni narodi su se toliko bojali magije da je ona zapravo imala ubitačan učinak, i to je bilo dovoljno da potkrijepi ovo pogrešno vjerovanje. U slučaju neuspjeha uvijek je postojalo neko objašnjenje; lijek za nedjelotvornu magiju je bio u prakticiranju još više magije.</p>
<h2 id="U88_5_0">5. ČAROBNE AMALIJE</h2>
<p class="btn" id="U88_5_1"><small>88:5.1 (971.3)</small>Budući da je sve što je povezano s tijelom moglo postati fetiš, najranija magija je bila povezana sa kosom i noktima. To što su ljudi tražili osamu prilikom eliminacije tjelesnog otpada, proizlazi iz straha da neprijatelj ne dođe u posjed nečega što je izišlo iz tijela i da to ne primijeni u prakticiranju štetne magije; sve izlučevine iz tijela su pažljivo pokopane. Pljuvanje u javnosti nije bilo popularno zbog straha da slina ne postane instrument štetne magije; ispljuvak je uvijek pokrivan. Čak su i ostaci hrane, odjeće i ukrasa mogli postati instrumenti magije. Primitivni čovjek nikada nije ostavljao ostatke njegova jela na stolu. I sve je to učinjeno zbog straha da čovjekovi neprijatelji ne upotrijebe ove predmete u čarobnim obredima, a ne iz poštivanja higijenskih vrijednosti takvih postupaka.</p>
<p class="btn" id="U88_5_2"><small>88:5.2 (971.4)</small>Veliki broj predmeta je pretvaran u čarobne amalije: ljudsko meso, kandže tigra, krokodilski zubi, sjemenke otrovnih biljka, otrov zmija i ljudska kosa. Kosti mrtvih su smatrane vrlo učinkovitim u magiji. Čak i prašina iz otisaka stopala se mogla koristiti u magiji. Drevni ljudi su bili veliki vjernici u ljubavne amajlije. Krv i drugi oblici tjelesnih izlučevina bili su u mogućnosti osigurati čarobni utjecaj ljubavi.</p>
<p class="btn" id="U88_5_3"><small>88:5.3 (971.5)</small>Slike su navodno biti učinkovite u magiji. Ako čovjek napravi obličje neke osobe i ako to obličje bude tretirao dobro ili loše, isti će biti učinak na stvarnu osobu. Prilikom trgovinske razmjene, praznovjerni ljudi su žvakali malo tvrdog drveta kako bi se razmekšali srce prodavatelja.</p>
<p class="btn" id="U88_5_4"><small>88:5.4 (971.6)</small>Mlijeko crne krave je smatrano vrlo čarobnim; isto je bio slučaj sa crnim mačkama. Motka ili štapić su smatrani čarobnim, kao i bubnjevi, zvona i čvorovi. Svi drevni predmeti su bili čarobne amalije. Običaji novijih ili viših civilizacija naišli su na nepopularnost zbog navodno njihove zle čarobne prirode. Pisanje, tiskanje i slike dugo su tako smatrane.</p>
<p class="btn" id="U88_5_5"><small>88:5.5 (971.7)</small>Primitivni čovjek je vjerovao da se imena moraju tretirati s poštovanjem, a osobito imena bogova. Imena j e smatrao zasebnim jedinkama, utjecajima koji su bili različiti od fizičkih ličnosti koje su ih nosile; uživala su status jednak statusu duše i sjene. Imena su se mogla založiti za kredit; čovjek nije mogao koristiti svoje ime dok ne otplati kredit. Danas čovjek potpiše svoje ime kao obećanje da će vratiti kredit. Nije dugo prošlo, a čovjekovo ime je postalo instrument magije. Primitivni čovjek je imao dva imena; ono važnije je smatrano previše svetim kako bi se koristilo u obične svrhe, tako da mu je trebalo drugo ime - nadimak. Primitivni čovjek nikada nije davao svoje pravo ime strancima. Prilikom svakog nesvakidašnjeg događaja, mijenjao je svoje ime, a ponekad je to činio i u nastojanju da izliječi bolest ili da spriječi nesreću. Primitivni čovjek je mogao kupiti novo ime od plemenskog poglavara; ljudi još uvijek nastoje kupiti naslov i pedigre. No, primitivna plemena kao što su afrički Bušmani nemaju pojedinačnih imena.</p>
<h2 id="U88_6_0">6. PRAKTICIRANJE MAGIJE</h2>
<p class="btn" id="U88_6_1"><small>88:6.1 (972.1)</small>Magija je prakticirana korištenjem štapića, "medicinskih" rituala i bajanja, a stručnjak u prakticiranju magije je obično radio nag. Žene su bile brojnije od muškaraca među primitivnim čarobnjacima. U magiji, koncept "lijeka" obilježava misterij, a ne liječenje. Divljak se nikada nije pokušao iscjeliti; on je jedino koristio lijekove na savjet stručnjaka u polju magiju. Voodoo liječnici dvadesetog stoljeća tipične su čarobnjake starih naroda.</p>
<p class="btn" id="U88_6_2"><small>88:6.2 (972.2)</small>Magija je imala javni i privatni aspekt. Ta faza koju je obavljao vrač, šaman ili svećenik je trebao biti za dobrobit cijelog plemena.Vještice, vračari i čarobnjaci su prakticirali privatnu magiju, osobnu i sebičnu magiju koja je zaposlena kao prisilna metoda u dozivanju zla na čovjekove neprijatelje. Koncept dualnog spiritistizma, dobrih i zlih duhova, vodio je kasnijim vjerovanjima u bijelu i crnu magiju. Što se religija više razvijala, magija je bila naziv za operacije duha izvan okvira čovjekovog osobnog kulta, što je povezano sa starijim vjerovanjima u duhove.</p>
<p class="btn" id="U88_6_3"><small>88:6.3 (972.3)</small>Kombinacije riječi, ritualni napjevi i bajanja su smatrani vrlo čarobnim. Neka rana bajanja konačno su evoluirala u molitve. S vremenom je došlo do prakticiranja imaginativne magije; molitve su dramatizirane kroz ples; čarobni plesovi nisu ništa drugo nego dramatične molitve. Molitva je postupno zauzela mjesto magije kao pratitelj u procesu žrtvovanja.</p>
<p class="bts" id="U88_6_4"><small>88:6.4 (972.4)</small>Geste, koje su starije od govora, smatrane su svetijim i čarobnijim, a za mimiku se vjerovalo da ima jaku magičnu moć. Crveni ljudi su često izvodili ples bizona u kojem je jedan pripadnik plemena igrao ulogu bizona i njegovo je hvatanje trebalo osigurati uspjeh predstojećeg lova. Spolne svečanosti koje nose naziv May Day jednostavno oponašaju magiju, sugerirajući seksualne strasti biljnog svijeta. Žene nerotkinje su bile prve koje su koristile lutku kao čarobnu amajluju.</p>
<p class="bts" id="U88_6_5"><small>88:6.5 (972.5)</small>Magija je ogranak evolucijskog religioznog stabla koji je na kraju rodilo plod znanstvene dobi. Vjerovanje u astrologiju je dovelo do razvoja astronomije; vjerovanje u kamen mudraca dovelo je do razvoja metalurgije, dok je vjerovanje u čarobne brojeve vodilo osnovanju matematike kao znanosti.</p>
<p class="btn" id="U88_6_6"><small>88:6.6 (972.6)</small>Ali vjerovanje u svijet ispunjen amajlijama vodilo je uništavanju osobne ambicije i inicijative. Plodovi posebnog rada ili dodatnih nastojanja su smatrani rezultatima čaranja. Ako je čovjek imao više žita u svom polju od njegovog susjeda, moglo se dogoditi da bude izveden pred šefa i optužen da je privukao ovo dodatno žito iz polja njegovog lijenog susjeda. Doista, u barbarstvu je opasno puno znati; tu je uvijek vrijebala opasnost da čovjek nastrada kao poklonik crne magije.</p>
<p class="btn" id="U88_6_7"><small>88:6.7 (972.7)</small>Znanost postupno uklanja kockarski element iz života. Ali kad bi došlo do prekida modernih metoda obrazovanja, gotovo u istom času došlo bi do vraćanja primitivnim vjerovanjima u magiju. Ova praznovjerja još uvijek vrijebaju u svijesti mnogih takozvanih civiliziranih ljudi. Jezik sadrži mnogo fosila koji svjedoče da je rasa već dugo preplavljena čarobnim praznovjerjem, što se može vidjeti u riječima i izrazima: opčinjen, rođen pod nesrećnom zvijezdom, opsjednutost, inspiracija, oduševiti, genijalnost, opčinjen, kao pogođen gromom i fasciniran. Inteligentna ljudska bića još uvijek vjeruje u dobru sreću, uroke i astrologiju.</p>
<p class="btl" id="U88_6_8"><small>88:6.8 (973.1)</small>Drevna magija je bila čahura suvremene znanosti, neophodna u svoje vrijeme, ali trenutno beskorisna. I tako su phantazmi ignorantnog praznovjerja stimulirali umove primitivnih ljudi dok se nisu mogli roditi pojmovi znanosti. Danas, Urantija je u zoni sumraka ove intelektualne evolucije. Jedna polovica svijeta se željno hvata za svjetlo istine i činjenice znanstvenog otkrića, dok druga polovica čami u stisku starih praznovjerja i tek nevješto zamaskirane magije.</p>
<p class="btl" id="U88_6_9"><small>88:6.9 (973.2)</small>Predstavila Sjajna Večernja Zvijezda Nebadona.</p>
</body>
</html>
