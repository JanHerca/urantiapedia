<!DOCTYPE html>
<html lang="en">
<head>
<meta charset="utf-8" />
<meta name="viewport" content="width=device-width, initial-scale=1.0">
<meta http-equiv="Content-Security-Policy" content="upgrade-insecure-requests" />
<title>POGLAVLJE 129 :  KASNIJI PERIOD ISUSOVE ZRELE DOBI | Library of Translations and Revisions of The Urantia Book</title>
<meta name="description" content="129:0.1 (1419.1)ISUS se već potpuno i konačno povukao od upravljanja domaćim poslovima nazaretske obitelji i neposrednog nadgledanja njezinih pojedinačnih …" />
<meta property="og:url" content="/hr/2014/12-poglavlje129/">
<meta property="og:site_name" content="Library of Translations and Revisions of The Urantia Book">
<meta property="og:title" content="POGLAVLJE 129 :  KASNIJI PERIOD ISUSOVE ZRELE DOBI">
129:0.2 (1419.2)Sin Čovječji je do sada na sve načine nastojao pripremiti uvjete da se trajno udalji od nazaretskog doma; a to mu nije bilo lako učiniti. Isus je prirodno volio svoje bližnje; on je volio svoju obitelj, i ova je prirodna ljubav bila to veća zbog njegove duboke obiteljske odanosti. Što sebe više posvećujemo svojim bližnjima, to ih više volimo; a budući da je Isus bio tako duboko posvećen svojoj obitelji, osjećao je veliku i snažnu ljubav prema njima.">
<meta property="og:locale" content="en">
<meta property="og:type" content="article">
<meta property="article:section" content="hr">
<meta property="article:published_time" content="2025-03-18T00:00:00-05:00">
<meta property="article:modified_time" content="2025-03-18T00:00:00-05:00">
<meta property="og:image" content="/img/social-share.png">
129:0.2 (1419.2)Sin Čovječji je do sada na sve načine nastojao pripremiti uvjete da se trajno udalji od nazaretskog doma; a to mu nije bilo lako učiniti. Isus je prirodno volio svoje bližnje; on je volio svoju obitelj, i ova je prirodna ljubav bila to veća zbog njegove duboke obiteljske odanosti. Što sebe više posvećujemo svojim bližnjima, to ih više volimo; a budući da je Isus bio tako duboko posvećen svojoj obitelji, osjećao je veliku i snažnu ljubav prema njima.">
<meta property="article:published_time" content="2025-03-18" />
<meta property="article:modified_time" content=" 2025-03-18" />
<link rel="icon" href="/favicon.ico" sizes="32x32">
<link rel="icon" type="image/svg+xml" href="/favicon.svg">
<link rel="icon" type="image/png" sizes="32x32" href="/favicon-32x32.png">
</head>
<body class="urantia-book page-page">
<h1 class="title">POGLAVLJE 129 :  KASNIJI PERIOD ISUSOVE ZRELE DOBI</h1>
<p class="btn" id="U129_0_1"><small>129:0.1 (1419.1)</small>ISUS se već potpuno i konačno povukao od upravljanja domaćim poslovima nazaretske obitelji i neposrednog nadgledanja njezinih pojedinačnih članova.Do samog je krštenja nastavio slati priloge obiteljskoj blagajni i duboko se zanimati za duhovnu dobrobit sve svoje braće i sestara. I uvijek je bio spreman učiniti sve što je bilo u njegovoj ljudskoj moći da utješi i razveseli svoju majku udovicu.</p>
<p class="btn" id="U129_0_2"><small>129:0.2 (1419.2)</small>Sin Čovječji je do sada na sve načine nastojao pripremiti uvjete da se trajno udalji od nazaretskog doma; a to mu nije bilo lako učiniti. Isus je prirodno volio svoje bližnje; on je volio svoju obitelj, i ova je prirodna ljubav bila to veća zbog njegove duboke obiteljske odanosti. Što sebe više posvećujemo svojim bližnjima, to ih više volimo; a budući da je Isus bio tako duboko posvećen svojoj obitelji, osjećao je veliku i snažnu ljubav prema njima.</p>
<p class="btn" id="U129_0_3"><small>129:0.3 (1419.3)</small>Cijela je obitelj polako postajala svjesna da je Isus radio na pripravljanju uvjeta da ih napusti. Jedino je njegova postupna metoda pripreme ublažila tugu od očekivanog odlaska. Već više od četiri godine su mogli spoznati da se planirao odvojiti od njih.</p>
<h2 id="U129_1_0">1. DVADESET SEDMA GODINA (21. god p.K.)</h2>
<p class="btn" id="U129_1_1"><small>129:1.1 (1419.4)</small>U siječnju ove, 21. godine p.K., Isus je jednog kišnog dana u nedjelju ujutro bez pompe napustio svoju obitelj govoreći da ide u Tiberijadu, a nakon toga u posjet drugim gradovima oko Galilejskog jezera. I tako ih je napustio i nikada više nije bio redoviti član ovog kućanstva.</p>
<p class="btn" id="U129_1_2"><small>129:1.2 (1419.5)</small>Proveo je tjedan u Tiberijadi, novom gradu koji će uskoro zamijeniti Seforis kao prijestolnica Galileje; i kako tu nije našao ništa zanimljivo, produžio je kroz Magdalu i Betsaidu do Kafarnauma, gdje je zastao da posjeti očevog prijatelja Zebedeja. Zebedejevi sinovi su bili ribari; Zebedej je bio brodograditelj. Isus iz Nazareta je bio stručan u projektiranju i izgradnji brodova; bio je vješt u radu s drvetom; a Zebedej je već dugo bio upoznat s umijećem ovog nazaretskog obrtnika. Dugo je namjeravao početi izgradnju boljeg modela plovila; sada je iznio svoje planove Isusu kao tesaru i pozvao svoga gosta da mu se pridruži u poduzeću, na što je Isus rado pristao.</p>
<p class="btn" id="U129_1_3"><small>129:1.3 (1419.6)</small>Isus je radio sa Zebedejem malo više od godinu dana, za to je vrijeme razvio novi model brodova kao i nove metode brodogradnje. Naprednijom vještinom i znatno poboljšanim procesom presovanja pod pritiskom pare, Isus i Zebedej su počeli graditi daleko bolje brodove, puno sigurnije za plovidbu od starijih modela. Nekoliko godina Zebedej je imao više posla u gradnji ovih novih brodova nego što je njegovo malo poduzeće bilo u stanju podmiriti; u manje od pet godina praktično sva plovila na ovom jezeru su bila izrađena u Zebedejevoj radionici u Kafamaumu. Isus je postao poznat među galilejskim ribarima kao dizajner novih brodova.</p>
<p class="btn" id="U129_1_4"><small>129:1.4 (1420.1)</small>Zebedej je bio prilično imućan; imao je brodograditeljske radionice na jezeru južno od Kafarnauma i kuću na samoj obali u blizini ribarske četvrti Betsaide. Isus je nešto više od godinu dana živio kod Zebedejevih i poslije toga se zadržao u Kafarnaumu. On je već dugo radio sam na svijetu, bez oca, i jako je uživao u suradnji sa Zebedejem kao ocem i partnerom.</p>
<p class="bts" id="U129_1_5"><small>129:1.5 (1420.2)</small>Zebedejeva supruga, Saloma, je bila rođaka Ane, bivšeg visokog svećenika u Jeruzalemu i još uvijek najutjecajnijeg saduceja, premda je zvanično bio smijenjen osam godina ranije. Saloma je jako voljela Isusa. Voljela je Isusa kao što je voljela svoje sinove Jakova, Ivana i Davida, dok su njezine četiri kćeri smatrale Isusa svojim starijim bratom. Isus je često išao u ribu s Jakovom, Ivanom i Davidom i mogli su se uvjeriti da je bio vješt ribar, kao i stručan brodograditelj.</p>
<p class="bts" id="U129_1_6"><small>129:1.6 (1420.3)</small>Isus je ove godine svakog mjeseca slao novac Jakovu. Vratio se u Nazaret u listopadu da bude na Martinom vjenčanju i nije navraćao u Nazaret više od dvije godine, sve do neposredno prije dvostrukog vjenčanja Šimuna i Jude.</p>
<p class="btn" id="U129_1_7"><small>129:1.7 (1420.4)</small>Cijele godine Isus je gradio brodove i nastavio promatrati način na koji ljudi žive na zemlji. Često je išao u posjet karavanskoj stanici, kako je Kafarnaum bio na izravnom putu od Damaska prema jugu. Kafarnaum je bio jaka vojna postaja Rima, a zapovjednik garnizona je bio nežidovski vjernik u Jahvu ili "predani čovjek," kako su Židovi obično nazivali ovakve obraćenike. Ovaj je oficir iz bogate rimske obitelji uzeo na sebe izgradnju lijepe sinagoge u Kafamaumu koja je darovana Židovima nedugo prije nego što je Isus došao živjeti kod Zebedejevih. Isus je ove godine vodio više od polovice službi u ovoj sinagogi, a neki od karavanskih putnika koji su se tu slučajno našli su ga zapamtili kao tesara iz Nazareta.</p>
<p class="btn" id="U129_1_8"><small>129:1.8 (1420.5)</small>Radi plaćanja poreza, Isus se prijavio kao "stručni obrtnik iz Kafarnauma." Od tada do kraja svog zemaljskog života je bio poznat kao stanovnik Kafarnauma. Nikada nije naveo neki drugi grad kao svoje službeno prebivalište, iako je iz različitih razloga dopustio ljudima da vjeruju da je živio u Damasku, Betaniji, Nazaretu, pa čak i Aleksandriji.</p>
<p class="btn" id="U129_1_9"><small>129:1.9 (1420.6)</small>Isus je u knjižnici sinagoge u Kafarnaumu otkrio mnoge nove knjige i provodio je najmanje pet večeri tjedno u intenzivnom studiju. Obično je posvećivao jednu večer druženju sa starijim osobama, a jednu s mladima. Isusova je ličnost u sebi imala nešto dražesno i inspirativno što je uvijek privlačilo mlade ljude. Uvijek su se osjećali ugodno u njegovom prisustvu. Vjerojatno se velika tajna njegova uspješnog odnosa s njima sastojala u dvostrukoj činjenici da je uvijek bio zainteresiran za ono što su radili, dok im je rijetko nudio savjete, osim ako su ih tražili.</p>
<p class="btn" id="U129_1_10"><small>129:1.10 (1420.7)</small>Zebedejeva je obitelj gotovo obožavala Isusa i uvijek sudjelovala u pitanjima i odgovorima nakon večere, prije njegovih večernjih studija u sinagogi. Mladi ljudi iz susjedstva su također često prisustvovali ovim skupovima poslije večere. Isus je pri ovim manjim skupovima iznosio različite predmete pouke, ovisno o tome što su njegovi slušatelji mogli shvatiti. Razgovarao je posve slobodno, izražavajući svoje ideje i ideale o politici, sociologiji, znanosti i filozofiji, ali bez autoritativne punomoći osim kad je bilo govora o religiji - odnosu čovjeka i Boga.</p>
<p class="btn" id="U129_1_11"><small>129:1.11 (1421.1)</small>Isus je jednom tjedno okupljao na razgovor cijelo kućanstvo, kao i pomoćnike iz radnje i priobalne postaje, kako su Zebedejevi zapošljavali više ljudi. I upravo je međutim radnicima Isus prvi put nazvan "Gospodinom." Svi su ga voljeli. Uživao je radeći uz Zebedeja u Kafarnaumu, ali su mu nedostajala djeca koja su se igrala u blizini njegove tesarske radnje u Nazaretu.</p>
<p class="btn" id="U129_1_12"><small>129:1.12 (1421.2)</small>Od Zebedejevih sinova, Jakov je imao najveće zanimanje za Isusa kao učitelja i filozofa. Ivan se najviše zanimao za njegova religiozna učenja i mišljenja. David je poštovao Isusa kao mehaničara, dok se slabo zanimao za njegove religiozne stavove i filozofska učenja.</p>
<p class="bts" id="U129_1_13"><small>129:1.13 (1421.3)</small>Juda je često navraćao subotom da čuje Isusove govore u sinagogi, nakon čega bi ostao da s njim razgovara.I što je više Juda imao prilike vidjeti svoga najstarijeg brata, to je postajao uvjereniji da je Isus doista bio veliki čovjek.</p>
<p class="btn" id="U129_1_14"><small>129:1.14 (1421.4)</small>Isus je ove godine postigao veliki napredak u uzlaznom ovladavanju nad svojim ljudskim umom i dostigao nove i više razine svjesnog kontakta sa svojim unutarnjim Misaonim Ispravljačem.</p>
<p class="btn" id="U129_1_15"><small>129:1.15 (1421.5)</small>Bila je to njegova posljednja godina života na jednom mjestu. Isus nikada više nije proveo cijelu godinu na jednom mjestu ili jednom poduzeću. Brzo se primicalo vrijeme njegovih svjetskih hodočašća. Slijedilo je razdoblje intenzivne aktivnosti, a ovo je bio interval između njegova jednostavnog ali vrlo aktivnog prošlog života i još intezivnije i napornije javne službe, nekoliko godina opsežnog putovanja i različitih osobnih aktivnosti. Morao je završiti svoj trening kao čovjek ovoga svijeta prije nego što je mogao ući na svoju karijeru pouke i propovijedi kao usavršeni Bog-čovjek božanskih i postljudskih faza svoga darivanja na Urantiji.</p>
<h2 id="U129_2_0">2. DVADESET OSMA GODINA (22. godina p.K.)</h2>
<p class="btn" id="U129_2_1"><small>129:2.1 (1421.6)</small>U ožuljku 22. godine p.K. Isus se oprostio od Zebedeja i Kafarnauma. Tražio je malu sumu novca da podmiri troškove putovanja u Jeruzalem. Radeći kod Zebedeja, Isus je uzimao samo male svote novca koji je slao svojoj obitelji u Nazaret. Josip i Juda su na smjenu dolazili u Kafarnaum da uzmu novac od Isusa i da ga odnesu u Nazaret. Judina ribarska postaja je bila smještena samo nekoliko milja južno od Kafarnauma.</p>
<p class="bts" id="U129_2_2"><small>129:2.2 (1421.7)</small>Kad se Isus oprostio od Zebedejeve obitelji, dogovorili su se da ostane u Jeruzalemu do Pashe, kad su se svi trebali okupiti. Čak su se dogovorili da će zajedno proslaviti Pashu. Svi su bili žalosni kad ih je Isus napustio, a osobito Zebedejeve kćeri.</p>
<p class="btn" id="U129_2_3"><small>129:2.3 (1421.8)</small>Prije odlaska iz Kafarnauma, Isus je nadugačko razgovarao sa svojim novostečenim prijateljem i bliskim suradnikom, Ivanom Zebedejem. Rekao je Ivanu da je namjeravao otići na veće putovanje dok "ne dođe moj čas," i zamolio Ivana da djeluje u njegovo ime u pitanju slanja novca nazaretskoj obitelji svakog mjeseca, dok se ne potroši suma koju je ostavio kod Zebedejevih. A Ivan je obećao: "Učitelju, idi svojim poslom, obavi svoj rad u svijetu; ja ću djelovati u tvoje ime po ovom i svakom drugom pitanju, i pazit ću na tvoju obitelj onako kako bih pazio na svoju vlastitu majku, braću i sestre. Podmirit ću ove obveze prvo od novca koje si ostavio kod moga oca, a zatim prema potrebi kad se taj novac potroši, ako ne primim više od tebe i ako tvojoj majci bude potrebna pomoć, podijelit ću s njom i svoje prihode. Idi svojim putem u miru. Ja ću te rado zastupati u svim tim poslovima."</p>
<p class="bts" id="U129_2_4"><small>129:2.4 (1422.1)</small>I tako, nakon što je Isus napustio Jeruzalem, Ivan se posavjetovao sa svojim ocem Zebedejem u vezi novca koji mu je Isus ostavio i bio iznenađen da se radilo o tako velikoj sumi. Kako je Isus ostavio cijelu stvar u njihovim rukama, složili su se da je bilo najbolje uložiti sredstva u imovinu i koristiti prihode za pomoć nazaretskoj obitelji; i kako je Zebedej znao za jednu manju kuću pod hipotekom koja je bila na prodaju u Kafarnaumu, savjetovao je Ivana da kupi ovu kuću Isusovim novcem i da uzme naslov kao povjerenik svoga prijatelja. A Ivan je učinio onako kako mu je otac savjetovao. Nakon dvije godine su isplatili hipoteku stanarinom od najma kuće i s određenom većom sumom koju je Isus kasnije poslao Ivanu da se nađe pri ruci njegovoj obitelji, to je bilo gotovo jednako kupovnoj cijeni; Zebedej je podmirio razliku i Ivan je tako na vrijeme otplatio ostatak hipoteke, što mu je dalo naslov vlasnika ove dvosobne kuće. Isus je na taj način postao vlasnik kuće u Kafarnaumu, a da o tome nije ni znao.</p>
<p class="bts" id="U129_2_5"><small>129:2.5 (1422.2)</small>Kad je obitelj u Nazaretu čula da je Isus napustio Kafarnaum, ne znajući o ovom financijskom aranžmanu s Ivanom, mislili su da se dalje moraju snalaziti bezpomoći od Isusa. Jakov nije zaboravio svoj sporazum s Isusom te je uz pomoć svoje braće, odmah preuzo punu odgovornost za brigu o obitelji.</p>
<p class="btn" id="U129_2_6"><small>129:2.6 (1422.3)</small>No, vratimo se Isusu u Jeruzalemu. Gotovo dva mjeseca on je provodio veći dio svog vremena u slušanju rasprava u hramu, dok je ponekad obilazio različite rabinske škole. Subotu je većinom provodio u Betaniji.</p>
<p class="btn" id="U129_2_7"><small>129:2.7 (1422.4)</small>Isus je ponio u Jeruzalem pismo od Zebedejeve supruge Salome u kojem ga ona predstavlja bivšem velikom svećeniku Ani kao, "onoga koji je kao moj vlastiti sin." Ana je proveo dosta vremena s njim i osobno ga poveo u posjet akademijama za obuku religioznih učitelja u Jeruzalemu. Dok je Isus temeljito ispitao ove škole i pažljivo razmotrio njihove metode pouke, on nije postavio ni jednog pitanja u javnosti. Iako je Ana gledao na Isusa kao velikog čovjeka, on nije znao kako da ga savjetuje. Prepoznao je ludost prijedloga da se Isus upiše u bilo koju od ovih škola u Jeruzalemu kao student, a ipak je dobro znao da on nikada neće primiti status redovitog učitelja kako nije diplomirao iz ovih škola.</p>
<p class="bts" id="U129_2_8"><small>129:2.8 (1422.5)</small>Bližio se vrijeme Pashe i među gomilama koje su dolazile u Jeruzalem sa svih strana svijeta, stigao je i Zebedej sa cijelom svojom obitelji iz Kafarnauma. Svi su se smjestili u Aninoj prostranoj kući i proslavili Pashu kao jedna srećna obitelj.</p>
<p class="btn" id="U129_2_9"><small>129:2.9 (1422.6)</small>Prije kraja tjedna Pashe, Isus je kroz prividnu slučajnost upoznao jednog bogatog putnika i njegovog sina, mladića oko nekih sedamnaest godina. Ovi su putnici bili iz Indije i kako su bili na putu da posjete Rim i razne druge lokacije na Mediteranu, planirali su provesti Pashu u Jeruzalemu, u nadi da nađu nekoga koga će uposliti kao prevoditelja za oca i sina i kao tutora za sina. Otac je insistirao da Isus pristane putovati s njima. Isus im je rekao o svojoj obitelji i kako nije mogao mirne duše otići na putovanje gotovo dvije godine, kad se njegova obitelj mogla naći u novolji. Ovaj je putnik s Istoka zatim predložio unaprijed isplatiti Isusu prihode za cijelu godinu dana, što je Isus mogao povjeriti svojim prijateljima da bude pri ruci njegovoj obitelji. I Isus se tako složio da krene na put.</p>
<p class="bts" id="U129_2_10"><small>129:2.10 (1423.1)</small>Isus je dao ovu veliku sumu Zebedejevom sinu Ivanu. I kao što smo već vidjeli, Ivan je upotrijebio taj novac za isplatu hipoteke na imovini u Kafarnaumu. Isus je u povjerenju rekao Zebedeju o svom putovanju Mediteranom, tražeći od njega da ne kazuje o ovim planovima čak ni njegovoj obitelji, a Zebedej nikada nije govorio o Isusovim putovanjima za ovog dugog perioda od skoro dvije godine. Prije Isusova povratka, njegova je nazaretska obitelj gotovo izgubila nadu da je bio živ. Samo su Zebedejeva uvjeravanja, kad je u više navrata došao u Nazaret sa svojim sinom Ivanom, držala tračak nade u Marijinu srcu.</p>
<p class="btn" id="U129_2_11"><small>129:2.11 (1423.2)</small>Članovi nazaretske obitelji su se u to vrijeme vrlo dobro slagali; Juda je značajno povećao svoj prilog obitelji, a slao je i dodatni doprinos sve dok se nije oženio. Bez obzira na to što im je trebalo malo pomoći, Ivan Zebedej je svaki mjesec donosio poklone Mariji i Ruti, kako ga je Isus zamolio.</p>
<h2 id="U129_3_0">3. DVADESET DEVETA GODINA (23. godina p.K.)</h2>
<p class="bts" id="U129_3_1"><small>129:3.1 (1423.3)</small>Isus je proveo cijelu dvadeset devetu godinu u obilasku mediteranskog svijeta. Glavni događaji, koliko nam je dopušteno obznaniti ta iskustva, su predmet pripovijedanja narednog poglavlja.</p>
<p class="btn" id="U129_3_2"><small>129:3.2 (1423.4)</small>Za ove turneje rimskim svijetom, Isus je iz više razloga bio poznat kao <em>pisar iz Damaska.</em> U Korintu i drugim mjestima na povratku je bio poznat kao <em>židovski tutor.</em></p>
<p class="btn" id="U129_3_3"><small>129:3.3 (1423.5)</small>Bilo je to burno i znamenito razdoblje u Isusovom životu. Dok je na tom putovanju uspostavio brojne kontakte sa svojim bližnjima, ovi događaji su faza njegova života o kojoj nikada nije rekao ni riječi ni jednom članu svoje obitelji, niti i jednom od apostola. Isus je živio svoj život u tijelu i napustio ovaj svijet, a da nitko (osim Zebedeja iz Betsaide) nije znao o ovom velikom putovanju. Neki Isusovi prijatelji su mislili da se vratio u Damask; drugi su mislili da je otišao u Indiju. Njegova vlastita obitelj je bila sklona vjerovati da je bio u Aleksandriji, jer su znali da je jednom tamo bio pozvan u vezi ponuđene pozicije asistenta hazana.</p>
<p class="bts" id="U129_3_4"><small>129:3.4 (1423.6)</small>Kad se Isus vratio u Palestinu, on nikako nije pokušao navesti svoju obitelj da promijeni mišljenje da je iz Jeruzalema otišao u Aleksandriju; dopustio im je da ostanu u uvjerenju da je sve vrijeme koje je bio odsutan iz Palestine proveo u tom gradu učenja i kulture. Samo je Zebedej, brodograditelj iz Betsaide, znao istinu o tim događajima, ali on o tome nije nikome govorio.</p>
<p class="bts" id="U129_3_5"><small>129:3.5 (1423.7)</small>U svim svojim nastojanjima da shvatite smisao Isusovog života na Urantiji, morate imati na umu stvarni motiv Mihaelovog darivanja. Ako želite razumjeti smisao mnogih njegovih naizgled čudnovatih djela, morate uvidjeti svrhu njegovog boravka na vašem svijetu. Dosljedno je pazio da izbjegne stvoriti zanimljivu osobnu karijeru koja bi privukla pozornost ljudi. On nije želio ostaviti upečatljiv i neodoljiv dojam na svoje bližnje. Bio je posvećen radu na otkrivenju nebeskog Oca svojim bližnjima i u isto vrijeme bio odan najvišoj zadaći življenja svog smrtnog života na zemlji podložno volji istog ovog Rajskog Oca.</p>
<p class="bts" id="U129_3_6"><small>129:3.6 (1424.1)</small>Također uvijek pomaže u razumijevanju Isusovog života na Zemlji, ako se svi smrtni studenti ovog božanskog darivanja sjete da, dok je živio ovaj život utjelovljenja <em>na Urantiji,</em> on ga je živio <em>za cijeli</em> svoj svemir. Svaki naseljeni planet širom cijelog svemira Nebadona nalazi nešto posebno i inspirativno u životu koji je živio u tjelesnom obličju smrtnika. Isto vrijedi i za sve svjetove koji su postali naseljeni nakon ovih znamenitih događaja njegovog boravka na Urantiji. I isto će biti slučaj sa svim svjetovima koji budu naseljeni bićima slobodne volje tijekom cijele buduće povijesti lokalnog svemira.</p>
<p class="btn" id="U129_3_7"><small>129:3.7 (1424.2)</small>Sin Čovječji je za vrijeme i kroz iskustva ove turneje rimskim svijetom praktički završio svoj obrazovni trening kroz kontakt sa raznolikim narodima svijeta svoga vremena i generacije. U vrijeme povratka u Nazaret, kroz ovo je obrazovno putovanje već ovladao poznavanjem načina na koji je čovjek živio i zarađivao za egzistenciju na Urantiji.</p>
<p class="btn" id="U129_3_8"><small>129:3.8 (1424.3)</small>Stvarna svrha njegova putovanja po Sredozemlju je bila <em>da upozna ljude.</em> Na ovom je putovanju došao u bliski kontakt sa stotinama ljudi. Upoznao je i zavolio svakojake ljude, bogate i siromašne, visoke i niske, crne i bijele, obrazovane i neobrazovane, kulturne i nekulturne, neotesane i duhovne, religiozne i nereligiozne, moralne i nemoralne.</p>
<p class="btn" id="U129_3_9"><small>129:3.9 (1424.4)</small>Na ovom je putovanju Sredozemljem Isus postigao veliki napredak u ljudskom nastojanju da ovlada svojim materijalnim i smrtnim umom, a njegov je unutarnji Ispravljač učinio veliki napredak u usponu i duhovnom osvajanju istog ovog ljudskog intelekta. Do kraja ove turneje Isus je stvarno znao - s punom ljudskom sigurnošću - da je bio Sin Božji, Sin Stvoritelj od Oca Svih. Ispravljač je sve više i više bio u stanju predočiti umu Sina Čovječjeg sjenovita sjećanja na njegova Rajska iskustva u suradnji s božanskim Ocem prije nego što će poduzeti organizaciju i upravu nad lokalnim svemirom Nebadonom. Ispravljač je tako, malo po malo, unosio u Isusovu ljudsku svijest ta bitna sjećanja iz njegove bivše i božanske egzistencije u različitim epohama njegove gotovo vječne prošlosti. Posljednja epizoda njegova predljudskog života koju je Ispravljač prizvao u njegovo sjećanje je oproštajno vijećanje s Emanuelom od Sfere Spasenja neposredno prije nego što će izgubiti svijest ličnosti na početku Urantija utjelovljenja. A ovo je posljednje sjećanje na njegovu predljudsku egzistenciju jasno predstavljeno u Isusovoj svijesti na dan kad ga je Ivan krstio u Jordanu.</p>
<h2 id="U129_4_0">4. ČOVJEK ISUS</h2>
<p class="btn" id="U129_4_1"><small>129:4.1 (1424.5)</small>Okupljene nebeske inteligencije lokalnog svemira smatraju ovo putovanje Sredozemljem najuzbudljivijim od svih Isusovih zemaljskih događaja ili ako ništa drugo, od svih događaja prije njegova raspeća i smrti u tijelu. Bio je to fascinantni period <em>osobne službe,</em> u suprotnosti sa skorim razdobljem buduće javne službe. Ovaj je jedinstveni događaj bio još upečatljiviji zato što je Isus u to vrijeme bio tesar iz Nazareta, brodograditelj iz Kafarnauma i pisar iz Damaska; on je još uvijek bio Sin Čovječji. Još nije u potpunosti ovladao svojim ljudskim umom; Ispravljač još nije posve ovladao njegovim smrtnim identitetom i izradio njegov duplikat. Još uvijek je bio jedan od ljudi.</p>
<p class="btn" id="U129_4_2"><small>129:4.2 (1425.1)</small>Posve ljudsko religiozno iskustvo - osobni duhovni rast - Sina Čovječjeg je gotovo dosegao vrhunac postignuća tijekom ove, dvadeset devete godine. Ovo je iskustvo duhovnog razvoja rezultat posve postupnog rasta od trenutka dolaska u njegov um Misaonog Ispravljača, do upotpunjenja i utvrđenja tog prirodnog i normalnog ljudskog odnosa između materijalnog uma čovjeka i umnog obdarenja duha - fenomena spajanja ovih dvaju umova u jedan, iskustva koje je Sin Čovječji postigao postupno i konačno, kao utjelovljeni smrtnik ovoga svijeta, na dan svoga krštenja u Jordanu.</p>
<p class="btn" id="U129_4_3"><small>129:4.3 (1425.2)</small>Tijekom ovih godina, dok naizgled nije stupao u tako brojna razdoblja formalnog duhovnog zajedništava s nebeskim Ocem, usavršio je sve učinkovitije metode osobne komunikacije s unutarnjim duhom prisutnosti Rajskog Oca. Živio je stvarni život, puni život i istinski normalan, prirodan i prosječan život u tijelu. Iz osobnog je iskustva upoznao ekvivalent stvarnosti ukupne sume i biti življenja životom ljudskih bića na materijalnim svjetovima vremena i prostora.</p>
<p class="btn" id="U129_4_4"><small>129:4.4 (1425.3)</small>Sin Čovječji je doživio široki raspon ljudskih emocija, od vrhunske radosti do duboke tuge. Bio je dijete radosti i biće rijetko dobrog raspoloženja; također je bio "čovjek boli i vičan patnjama." U duhovnom je smislu živio smrtni život od dna do vrha, od početka do kraja. S materijalne točke gledišta može djelovati da je izbjegao obje društvene krajnosti ljudske egzistencije, ali intelektualno se upoznao sa cijelim i potpunim iskustvom ljudskog roda.</p>
<p class="btn" id="U129_4_5"><small>129:4.5 (1425.4)</small>Isus poznaje misli, osjećaje, porive i impulse evolucijskih i uzlaznih zemaljskih smrtnika od rođenja do smrti. Živio je ljudski život od početaka svog tjelesnog, intelektualnog i duhovnog “ja” kroz najranije godine, djetinjstvo, mladost i odraslu dob - do samog ljudskog doživljaja smrti. On ne samo što je prošao kroz ova uobičajena i poznata ljudska razdoblja intelektualnog i druhovnog napretka, već je također u potpunosti doživio i više i naprednije faze pomirenja čovjeka i Ispravljača koje tako mali broj smrtnika Urantije ikada postigne. I tako je doživio puni život smrtnih ljudi, ne samo život ljudi vašeg svijeta, već i život kojim se živi na svim drugim evolucijskim svjetovima vremena i prostora, čak i na najvišim i najnaprednijim svjetovima u stadiju svjetla i života.</p>
<p class="btn" id="U129_4_6"><small>129:4.6 (1425.5)</small>Iako ovaj savršeni život kojim je živio u smrtnom tijelu nije primio bezuvjetno i općenito odobravanje njegovih bližnjih smrtnika, onih koji su se našli kao njegovi suvremenici na zemlji, ipak, život koji je Isus iz Nazareta živio u tijelu i na Urantiji je primio puno i bezuvjetno prihvaćanje Oca Svih kao život koji istovremeno i u životu jedne te iste ličnosti, obuhvaća puninu otkrivenja vječnog Boga smrtnom čovjeku i predstavu usavršene ljudske ličnosti na zadovoljstvo Beskonačnog Stvoritelja.</p>
<p class="bts" id="U129_4_7"><small>129:4.7 (1425.6)</small>I to je bio njegov istinski i najviši cilj. On nije došao živjeti na Urantiju kao savršeni i detaljni primjer bilo kojem djetetu i odrasloj osobi, muškarcu ili ženi, u toj dobi ili u bilo kojoj drugoj. Istina je, doduše, da u njegovom punom, bogatom, lijepom i plemenitom životu svi možemo naći događaje koji su izvanredno primjerni i božanstveno inspirativni, ali to je zato što je živio stvarni i istinski ljudski život. Isus nije živio svoj život na zemlji kako bi postavio primjer koji ljudi trebaju kopirati. On je živio ovaj život u tijelu istom milostivom službom kojom vi možete živjeti svoje živote na zemlji; i kako je živio svoj smrtni život u svoje vrijeme i <em>onakav kakav je bio,</em> tako je nama svima postavio za primjer da tako živimo svoje živote u naše vrijeme i <em>onakvi kakvi jesmo.</em> Vi ne trebate nastojati živjeti njegov život, ali možete riješiti da ćete <em>živjeti svoje živote</em> na isti način i istim sredstvima kao što je on živio svoj. Isus ne može biti tehnički i detaljan primjer za sve smrtnike svih dobi na svim područjima ovog lokalnog svemira, ali on je nadahnuće i vodič svim hodočasnicima na putu za Raj iz početnih svjetova uspona kroz svemir nad svemirima i preko Havone, sve do Raja. Isus je novi i živući put od čovjeka do Boga, od djelomičnog do savršenog, od zemaljskog do nebeskog, od vremena do vječnosti.</p>
<p class="btl" id="U129_4_8"><small>129:4.8 (1426.1)</small>Do kraja dvadeset i devete godine, Isus iz Nazareta je gotovo dovršio život koji se traži od smrtnika kao pridošlica u tijelu. Došao je na zemlju u punini Boga kako bi sebe očitovao čovjeku; sada je postao gotovo savršeni čovjek koji je čekao priliku da bude predočen Bogu. I on je učinio sve to prije nego što je napunio trideset godina.</p>
</body>
</html>
