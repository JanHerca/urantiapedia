<!DOCTYPE html>
<html lang="en">
<head>
<meta charset="utf-8" />
<meta name="viewport" content="width=device-width, initial-scale=1.0">
<meta http-equiv="Content-Security-Policy" content="upgrade-insecure-requests" />
<title>POGLAVLJE 75 :  PORAZ ADAMA I EVE | Library of Translations and Revisions of The Urantia Book</title>
<meta name="description" content="75:0.1 (839.1)NAKON više od sto godina truda na Urantiji, Adam je mogao vidjeti vrlo malo napretka izvan Vrta; svijet uopćeno nije djelovao mnogo bolje. …" />
<meta property="og:url" content="/hr/2014/10-poglavlje075/">
<meta property="og:site_name" content="Library of Translations and Revisions of The Urantia Book">
<meta property="og:title" content="POGLAVLJE 75 :  PORAZ ADAMA I EVE">
<meta property="og:locale" content="en">
<meta property="og:type" content="article">
<meta property="article:section" content="hr">
<meta property="article:published_time" content="2025-03-18T00:00:00-05:00">
<meta property="article:modified_time" content="2025-03-18T00:00:00-05:00">
<meta property="og:image" content="/img/social-share.png">
<meta property="article:published_time" content="2025-03-18" />
<meta property="article:modified_time" content=" 2025-03-18" />
<link rel="icon" href="/favicon.ico" sizes="32x32">
<link rel="icon" type="image/svg+xml" href="/favicon.svg">
<link rel="icon" type="image/png" sizes="32x32" href="/favicon-32x32.png">
</head>
<body class="urantia-book page-page">
<h1 class="title">POGLAVLJE 75 :  PORAZ ADAMA I EVE</h1>
<p class="btn" id="U75_0_1"><small>75:0.1 (839.1)</small>NAKON više od sto godina truda na Urantiji, Adam je mogao vidjeti vrlo malo napretka izvan Vrta; svijet uopćeno nije djelovao mnogo bolje. Realizacija rasnog unaprjeđenja je djelovala daleko, a situacija se činila toliko očajnom da je neočigled tražila neko riješenje koje nije bilo dijelom izvornih planova. Barem je to ono što je često padalo Adamu na pamet i što je on često govorio Evi. Adam i njegova družica su bili odani, ali oni su bili izolirani od svoje vrste i duboko potreseni žalosnim stanjem njihovog svijeta.</p>
<h2 id="U75_1_0">1. PROBLEM URANTIJE</h2>
<p class="btn" id="U75_1_1"><small>75:1.1 (839.2)</small>Adamička misija na eksperimentalnoj, pobunjeničkoj i izoliranoj Urantiji je bila strašno težak pothvat. Materijalni Sin i Kćerka su rano postali svjestni težine i složenosti svoje planetarne zadaće. Ipak, oni su hrabro krenuli na zadatak rješavanja njihovih mnogostrukih problema. No, kada su se posvetili jako važnom radu na uklanjanju defektivnih i degeneriranih loza iz redova ljudskog roda, našli su se prilično zaprepašteni. Nisu mogli vidjeti na koji način riješiti ovu dilemu, a nisu se mogli posavjetovati sa svojim nadređenima na bilo Jeruzemu ili Edentiji. Tu su bili izolirani i iz dana u dan suočeni s nekim novim i kompliciranim zapletom događaja, nekim problemom koji je djelovao nerješivo.</p>
<p class="btn" id="U75_1_2"><small>75:1.2 (839.3)</small>Pod normalnim uvjetima prvi zadatak Planetarnog Adama i Eve je koordinacija i miješanje rasa. No, na Urantiji taj projekt je djelovao gotovo beznadno, jer dok su rase bile biološki u dobroj formi, nikad nisu bile očišćene od svojih retardiranih i defektivnih loza.</p>
<p class="btn" id="U75_1_3"><small>75:1.3 (839.4)</small>Adam i Eva su se našli na planetu u potpunosti nespremnom za navještavanje bratstva ljudi, na svijetu koji je tapkao u najnižem duhovnom mraku i bio proklet konfuzijom koja je pogoršana pobačajem misije prethodne administracije. Um i moral su bili na niskoj razini i umjesto što će započeti rad na sprovedbi religioznog jedinstva, oni su morali početi od nule i raditi na preobraćenju stanovnika u najjednostavniji oblik religioznog vjerovanja. Umjesto što će tražiti jezik pogodan za opće usvajanje, oni su bili suočeni sa svjetskom zbrkom od više stotina različith lokalnih dijalekata. Ni jedan Adam nikada nije došao na planetarnu službu na težem svijetu; prepreke su djelovale nepremostive a problemi izvan sposobnosti rješenja stvorenog bića.</p>
<p class="btn" id="U75_1_4"><small>75:1.4 (839.5)</small>Bili su izolirani i strašan osjećaj osamljenosti koji ih je pritiskao je još više pojačan ranim odlaskom melkizedeških prijemnika. Samo posredno, putem anđeoskih redova, mogli su komunicirati s bićima izvan planeta. Iz dana u dan njihova hrabrost je slabila, njihovi duhovi su opadali, dok su ponekad gotovo sasvim posrtati u svojoj vjeri.</p>
<p class="btn" id="U75_1_5"><small>75:1.5 (840.1)</small>I to je istinska slika preneraženosti ovih dvaju plemenitih duša dok su razmatrale težinu problema s kojima su bile suočene. Oboje su bili svjesni ogromne veličine poduzeća koje su morali sprovesti u izvršavanju svoje planetarne zadaće.</p>
<p class="btn" id="U75_1_6"><small>75:1.6 (840.2)</small>Vjerojatno ni jedan drugi par Materijalnih Sinova Nebadona nikada nije bio suočen s takvim teškim i naizgled nerješivim zadacima kao što je suočavanje Adama i Eve sa žalosnim stanjem Urantije. No, oni bi s vremenom postigli uspjeh da su bili dalekovidiji i <em>strpljiviji.</em> Oboje su, a pogotovo Eva, bili suviše nestrpljivi; nisu bili spremni prihvatiti dugi, dugi ispit izdržljivosti. Htjeli su vidjeti neke neposredne rezultate, što su na kraju i vidjeli, ali rezultati koji su na taj način osigurani pokazali su se katastrofalnim kako za njih tako i za njihov svijet.</p>
<h2 id="U75_2_0">2. KALIGASTIJINA UROTA</h2>
<p class="btn" id="U75_2_1"><small>75:2.1 (840.3)</small>Kaligastija je često posjećivao vrt i održavao brojna vijećanja s Adamom i Evom, ali oni su odbili sve njegove prijedloge o kompromisima i pustolovnim prečacima. Imali su pred sobom ogromne uvide o rezultatima pobune koji su proizveli učinkovit imunitet protiv svih takvih insinuirajućih prijedloga. Čak su i Adamova djeca bila imuna na Daligastijine utjecaje i savjete. I, naravno, ni Kaligastija ni njegovi suradnici nisu imali moć da utječu na bilo kojeg pojedinca protiv njegove volje, a još manje da nagovore Adamovu djecu da se krivo ponesu.</p>
<p class="btn" id="U75_2_2"><small>75:2.2 (840.4)</small>Nemojte zaboraviti da je Kaligastija još uvijek bio titularni Planetarni Knez Urantije i premda je bio u zabludi, ipak je bio visoki Sin lokalnog svemira. On nije konačno svrgnut sve do vremena Krista Mihaela na Urantiji.</p>
<p class="bts" id="U75_2_3"><small>75:2.3 (840.5)</small>A zabludjeli Knez je bio uporan i odlučan. Nije mu dugo trebalo da odustane od pokušaja da ispolji utjecaj na Adama i odluči pokušati lukavi neizravni napad na Evu. Zlikovac je zaključio da je jedina nada za uspjeh ležala u tom snalažljivom upošljavanju pogodnih pripadnika gornjeg sloja noditske skupine, potomaka njegovih nekadašnjih suradnika tjelesnog osoblja. I tako je formirao planove kako će prevariti majku ljubičaste rase.</p>
<p class="btn" id="U75_2_4"><small>75:2.4 (840.6)</small>Eva nikada nije imala ni najudaljeniju namjeru da učiniti bilo što što bi stalo na put Adamovim planovima ili dovelo u pitanje njihovo planetarno povjerenstvo. Znajući sklonost žena da traže neposredne rezultate umjesto što će planirati dalekosežno za udaljenije plodove rada i truda, Melkizedeci su prije odlaska upozorili Evu na nesvakidašnje opasnosti koje su pratile njihovu izoliranu poziciju na planeti i posebno su je upozorili da se uvijek drži svoga muža, drugim riječima, da nikada ne pokuša osobnim ili tajnim metodama promovirati njihova zajednička poduzeća. Eva je najsavjesnije izvršavala ove upute više od stotinu godina i nije joj palo na pamet da bi bilo kakva opasnost vrijebala iz njezinog sve intimnijeg i povjerljivijeg druženja s određenim noditskim vođom po imenu Serapatatija. Cijela afera dogodila se tako postupno i prirodno da ju je zatekla nespremnom.</p>
<p class="btn" id="U75_2_5"><small>75:2.5 (840.7)</small>U Vrtu stanovnici su bili u kontaktu sa noditima od ranih dana Edena. Od te skupine mješovitih potomaka onih članova Kaligastijina osoblja koji su skrenuli s puta, dobili su veliku i dragocjenu pomoć i suradnju i kroz njih je Edenski režim sada bio na pragu potpunog uništenja i konačnog svrgavanja.</p>
<h2 id="U75_3_0">3. ISKUŠENJE EVE</h2>
<p class="btn" id="U75_3_1"><small>75:3.1 (841.1)</small>Adam je upravo završio svojih prvih sto godina na zemlji kada je Serapatatija, nakon smrti svoga oca, postao vođa zapadne ili sirijske konfederacije noditskih plemena. Serapatatija je bio tamnoput čovjek, sjajan potomak nekadašnjeg šefa Dalamatijske zdravstvene komisije i jedne od jako inteligentnih žena iz plave rase iz onih dalekih dana. Tijekom više stoljeća ova linija je držala vlast i ispoljavala veliki utjecaj među zapadnim noditskim plemenima.</p>
<p class="bts" id="U75_3_2"><small>75:3.2 (841.2)</small>Serapatatia je učinio nekoliko posjeta vrtu i bio je duboko impresionirani ispravnošću Adamovog poduzeća. I nedugo nakon preuzimanja vodstva nad sirijskim noditima, on je najavio svoju namjeru o uspostavi diplomatske veze s nastojanjima Adama i Eve u Vrtu. Većina njegovih sunarodnjaka mu se pridružila u ovom programu, a Adama su razveselile vijesti da je najmoćnije i najinteligentnije od svih susjednih plemena gotovo jednoglasno prišlo potpori programa za poboljšanje svijeta; to je bilo jako ohrabrujuće. Adam i Eva su nedugo nakon tog velikog događaja pozvali Serapatatiju i njegovo novo osoblje na zabavu u svojoj kući.</p>
<p class="bts" id="U75_3_3"><small>75:3.3 (841.3)</small>Serapatatija je postao jedan od najsposobnijih i najučinkovitijih Adamovih poručnika. On je bio potpuno pošten i temeljito iskren u svim svojim aktivnostima; on nikada nije bio svjestan, čak ni kasnije, da je poslužio kao sredstvo za manipulaciju lukavog Kaligastije.</p>
<p class="btn" id="U75_3_4"><small>75:3.4 (841.4)</small>S vremenom, Serapatatija je postao pomoćni predsjednik Edenske komisije plemenskih odnosa i formirani su mnogi planovi o ozbiljnijem pokretanju radova na privođenju udaljenih plemena i promicanju među njima ideja Vrta.</p>
<p class="btn" id="U75_3_5"><small>75:3.5 (841.5)</small>On je održao brojna vjećanja s Adamom i Evom - osobito s Evom - a razgovarali su o mnogim planovima za poboljšanje radnih metoda. Jednog dana, tijekom razgovora s Evom, sinulo je Serapatatiji da bi bilo vrlo korisno ako bi se moglo, dok čekaju da se nakupi veći broj pripadnika ljubičaste rase, nešto učiniti u međuvremenu kako bi se neposredno unaprijedila zaostala plemena. Serapatatija je tvrdio da kad bi noditi, kao najnaprednija i najkooperativnija rasa, mogli imati vođu koji je dijelom imao podrijetlo od ljubičaste krvi, mogla se formirati snažna veza između tog naroda i Vrta. I sve je to trijezveno i pošteno smatrano dobrim i korisnim cijelom svijetu kako bi ovo dijete, koje je trebalo biti podignuto i obrazovano u vrtu, izvršilo povoljan utjecaj nad narodom njegovog oca.</p>
<p class="bts" id="U75_3_6"><small>75:3.6 (841.6)</small>Ponovno valja naglasiti da je Serapatatija bio posve iskren i da je posve iskreno vjerovao u sve što je predložio.On nikada nije pomislio da je izvodio planove Kaligastije i Daligastije. Serapatatija je bio posve odan planu izgradnje snažne rezerve ljubičaste rase prije nego što se pristupi općesvjetskom unaprijeđenju zbunjenih naroda Urantije. Ali to bi zahtijevalo stotinu godina za izvođenje, a on je bio nestrpljiv; on je želio vidjeti neke neposredne rezultate - nešto u svom životu. On je skrenuo pažnju Eve da je Adam često bio obeshrabren s ono malo napretka što je postignuto u smjeru svjetskog unaprijeđenja.</p>
<p class="btn" id="U75_3_7"><small>75:3.7 (841.7)</small>Za više od pet godina ti planovi su potajno sazrijevali. Na kraju su se razvili do točke gdje je Eva pristala na tajni sastanak s Kanom, najbriljantnijim umom i aktivnim liderom obližnje kolonije prijateljskih nodita. Kano je bio privržen adamičkom režimu; u stvari, on je bio iskreni duhovni vođa onih susjednih nodita koji su održavali prijateljske odnose s Vrtom.</p>
<p class="btn" id="U75_3_8"><small>75:3.8 (842.1)</small>Sudbonosni susret dogodio se u sumrak jedne jesenje večeri, nedaleko od kuće Adama. Eva nikada prije nije srela naočitog i zanosnog Kanu - a on je bio veličanstveni primjerak skladne fizičke građe i izvanrednog intelekta koji su bili nasljeđe njegovih udaljenih predaka iz Kneževog osoblja. Kano je duboko vjerovao u ispravnost Serapatatijinog projekta. (Izvan vrta, višestruki spolni odnosi su bili uobičajena praksa.)</p>
<p class="btn" id="U75_3_9"><small>75:3.9 (842.2)</small>Pod utjecajem laskanja, zanosa i snažnog osobnog nagovaranja, Eva je na licu mjesta pristala da se upusti u ovo dugo raspravljano poduzeće, s namjerom da doda svoj mali doprinos unaprijeđenju svijeta povrh većeg i dalekosežnijeg božanskog plana. Prije nego što je shvatila što se događalo, fatalni korak je poduzet. Što je učinjeno, učinjeno je.</p>
<h2 id="U75_4_0">4. SPOZNAJA PADA</h2>
<p class="btn" id="U75_4_1"><small>75:4.1 (842.3)</small>Nebeska bića na planetu bila su uzrujana. Adam je shvatio da nešto nije bilo u redu i pozvao je Evu na privatan razgovor u vrtu. I sada, po prvi put, Adam je čuo cijelu priču o dugo planiranom planu za ubrzavanje svjetskog unaprjeđenja i istovremeno djelovanje u dva smjera: na izvršenju božanskog plana istodobno s izvršenjem Serapatatijinog poduzeća.</p>
<p class="btn" id="U75_4_2"><small>75:4.2 (842.4)</small>I dok su Materijalni Sin i Kćerka tom prilikom razgovarali u mjesečinom obasjanom Vrtu, "glas Vrta" ih je prekorio zbog neposluha. A taj glas nije bio nitko drugi nego moja vlastita najava Edenskom paru da su prekršili savez Vrta; da nisu slijedili upute Melkizedeka; da su podbacili u izvršenju svojih zakletvi povjerenja koje su dali svemirskom suverenu.</p>
<p class="btn" id="U75_4_3"><small>75:4.3 (842.5)</small>Eva je pristala sudjelovati u prakticiranju dobra i zla. Dobro je provođenje božanskih planova; grijeh je svjestan prijestup božanske volje; zlo je neuspješno usklađivanje planova i neispravno podešavanje metoda koje rezultira svemirskim neskladom i planetarnom zbunjenosti.</p>
<p class="btn" id="U75_4_4"><small>75:4.4 (842.6)</small>Svaki put kad je Edenski par pružao ruku da ubere plod sa stabla života, primali su upozorenje arhanđela skrbnika da ne dopuste da ih Kaligastijine sugestije navedu na miješanje dobra i zla. Oni su na taj način bili upozoreni: "Onom prilikom kada izmiješate dobro i zlo, tada ćete zasigurno postati kao smrtnici; doživjećete smrt. "</p>
<p class="btn" id="U75_4_5"><small>75:4.5 (842.7)</small>Eva je rekla Kanu o ovom često ponavljanom upozorenju prilikom njihovog sudbonosnog tajnog sastanka, ali Kano, ne znajući smisao ili značaj takvih upozorenja, ju je uvjerio da muškarci i žene s dobrim motivima i pravim namjerama ne mogu učiniti nikakva zla; da sigurno ne bi mogla umrijeti nego živjeti iznova u osobi njihovog potomka koji će kad odraste blagosloviti i stabilizirati svijet.</p>
<p class="btn" id="U75_4_6"><small>75:4.6 (842.8)</small>Iako je ovaj projekat modifikacije božanskog plana bio zamišljen i izvršen s dubokom iskrenosti i s najvišim motivima vezanim za svjetsku dobrobit, on predstavlja zlo zato što je to krivi način za postizanje pravednih ciljeva, zato što je to aberacija ispravnih metoda, božanskog plana.</p>
<p class="btn" id="U75_4_7"><small>75:4.7 (843.1)</small>Istina, Eva je mislila da je Kano bio ugodan za oči, i ovom prilikom je razumjela sve što je njezin zavodnik obećao o "novom i uvećanom znanju ljudskih odnosa i ubrzanom razumijevanju ljudske prirode dopunjene razumijevanjem adamičke prirode."</p>
<p class="btn" id="U75_4_8"><small>75:4.8 (843.2)</small>Razgovarao sam s ocem i majkom ljubičaste rase te noći u vrtu, kako je to bila moja dužnost pod ovim žalosnim okolnostima. Slušao sam cijeli recital svega što je dovelo do pada Majke Eve i dao im oboma upute i savjete u vezi neposredne situacije. Neke od ovih savjeta su poslušali; neke nisu poslušali. Ovo vjećanje se pojavljuje u vašim zapisima kao "Gospodin Bog pozva Adama i Evu u vrtu i upita: 'Gdje ste vi?'" Tako su kasnije generacije imale običaj da pripišu sve što je bilo neobično i nadnaravno, bilo prirodno ili duhovno, izravno osobnoj intervenciji Bogova.</p>
<h2 id="U75_5_0">5. POSLJEDICE PADA</h2>
<p class="btn" id="U75_5_1"><small>75:5.1 (843.3)</small>Evino razočaranje je bilo doista patetično. Adam je spoznao razmjere nevolje i dok je bio potišen i slomljena srca, osjećao je samo sažaljenje i simpatiju za svoju zabludjelu družicu.</p>
<p class="btn" id="U75_5_2"><small>75:5.2 (843.4)</small>Bilo je to u očajanju realizacije njihovog poraza da je Adam, dan nakon Evine zablude, potražio Laotu, briljantnu noditsku voditeljicu zapadnih škola vrta i sa predumišljajem počinio Evinu glupost. Ali nemojte pogrešno shvatiti; Adam nije bio zavaran; on je znao točno ono što je radio; on je namjerno odlučio podijeliti sudbinu Eve. Volio je svoju družicu nadljudskom ljubavi i pomisao o mogućnosti usamljenog bdjenja na Urantiji bez nje je bila više nego što je mogao izdržati.</p>
<p class="btn" id="U75_5_3"><small>75:5.3 (843.5)</small>Kad su čuli što se dogodilo Evi, razbješnjeli stanovnici Vrta su postali revni; proglasili su rat s obližnjim noditskim naseljem. Prodrli su kroz vrta Edena i napali ovenespremne ljude i potpuno ih uništiti - ni čovjek, žena ili dijete nisu bili pošteđeni. A Kano, otac još nerođenog Kaina, također je ubijen.</p>
<p class="btn" id="U75_5_4"><small>75:5.4 (843.6)</small>Nakon realizacije onoga što se dogodilo, Serapatatija je bio preplavljen zaprepaštenjem i izvan sebe od straha i kajanja. Sutradan se utopio u velikoj rijeci.</p>
<p class="btn" id="U75_5_5"><small>75:5.5 (843.7)</small>Djeca Adama nastojala su utješiti svoju rastrojenu majku dok je njihov otac lutao u samoći trideset dana. Na kraju tog vremenskog perioda prevagnuo je razum i Adam se vratio kući i počeo planirati njihov budući tijek djelovanja.</p>
<p class="btn" id="U75_5_6"><small>75:5.6 (843.8)</small>Posljedice gluposti nerazumnih roditelja često pogađaju njihovu nevinu djecu. Ispravni i plemeniti sinovi i kćeri Adama i Eve su bili preplavljeni neizrecivom tugom zbog nevjerojatne tragedije koja ih je tako naglo i nemilosrdno zapala. I kroz više od pedeset godina starija djeca nisu se oporavila od tuge i žalosti tih tragičnih dana, a osobito straha tijekom tog razdoblja od trideset dana kad je njihov otac bio odsutan od kuće, dok njihova rastrojena majka nije znala gdje je bio i što mu se dogodilo.</p>
<p class="bts" id="U75_5_7"><small>75:5.7 (843.9)</small>A Evi su tih istih trideset dana bili dugi kao godine pune tuge i patnje. Nikad se ta plemenita duša nije u potpunosti oporavila od posljedica tog bolnog perioda duševne patnje i duhovne tuge. Ni jedna značajka njihovih kasnijih odricanja i materijalnih teškoća nije se mogla usporediti u Evinom sjećanju s tim strašnim danima i jezivim noćima samoće i nepodnošljive neizvjesnosti. Čula je o naglom potezu samoubojstva Serapatatije i nije znala da li je i njezin muž u tuzi posegnuo za smoubojstvom ili je bio odstranjen sa svijeta u znak odmazde za njezin prijestup. A kada se Adam vratio, Eva je doživjela zadovoljstvo radosti i zahvalnosti koja nikad nije izbrisana za njihovog dugog i teškog života partnerstva i mukotrpne službe.</p>
<p class="bts" id="U75_5_8"><small>75:5.8 (844.1)</small>Vrijeme je prolazilo, ali Adam nije bio siguran o prirodi njihova prekršaja sve dok nije prošlo sedamdeset dana nakon Evinog djela, kada su se Melkizedeci prijemnici vratili na Urantiju i preuzeli nadležnost nad svjetskim poslovima. A onda je znao da je njihova misija proglašena neuspjelom.</p>
<p class="btn" id="U75_5_9"><small>75:5.9 (844.2)</small>No, predstojala im je još jedna nevolja: Vijesti o uništenju noditskog naselja u blizini Edena brzo su dostigle rodna plemena Serapatatije na sjeveru i nije dugo prošlo kad se veliko mnoštvo okupilo i krenulo prema Vrtu. I to je bio početak dugog i gorkog rata između adamita i nodita, kako su se ova neprijateljstava zadržala dugo nakon što su Adam i njegovi sljedbenici emigrirali u drugi vrt u dolini Eufrata.Bilo je intenzivno i trajno "neprijateljstvo između čovjeka i žene, između roda njegova i njezina."</p>
<h2 id="U75_6_0">6. ADAM I EVA NAPUŠTAJU VRT</h2>
<p class="btn" id="U75_6_1"><small>75:6.1 (844.3)</small>Kad je Adam čuo da su noditi krenuli na marš, on je tražio savjet Melkizedeka, ali oni su odbili da ga savjetuju osim što su mu rekli da učini to što je mislio da je najbolje i što su obećali svoju prijateljsku suradnju, koliko je to bilo moguće, u skladu s njegovom odlukom. Melkizedecima je bilo zabranjeno miješati se u osobne planove Adama i Eve.</p>
<p class="btn" id="U75_6_2"><small>75:6.2 (844.4)</small>Adam je znao da su on i Eva doživjeli neuspjeh; prisutnost melkizedeških prijemnika mu je to rekla, iako još uvijek nije znao ništa o svom osobnom statusu ili budućoj sudbini. Držao je cjelonoćnu konferenciju s nekih tisuću i dvjesto vjernih sljedbenika koji su se založili slijediti svog vođu i sljedećeg dana u podne ti hodočasnici su napustili Eden u potrazi za novim domovima. Adam nije imao naklonosti za rat i sukladno tome izabrao je ostaviti prvi vrt noditima bez suprotstavljanja.</p>
<p class="btn" id="U75_6_3"><small>75:6.3 (844.5)</small>Edenski karavan je zaustavljen tri dana nakon odlaska iz Vrta dolaskom serafskih prijevoznika iz Jeruzema. I po prvi put su Adam i Eva bili informirani o tome što će biti s njihovom djecom. Dok su prijevozni anđeli tu čekali, ona djeca koja su dostigla dob izbora (dvadeset godina) su primila dopuštenje da ostanu na Urantiji sa svojim roditeljima ili da postanu štićenici Svevišnjih Norlatiadeka. Dvije trećine su odlučile otići na Edentiju; otprilike trećina je odabrala da ostane sa svojim roditeljima. Sva djeca mlađa od dobi izbora odvedena su na Edentiju. Nitko nije mogao vidjeti taj žalosni rastanak Materijalnog Sin i Kćeri od njihove djece a da ne shvati da je put prijestupnika težak. Ti potomci Adama i Eve su sada na Edentiji; ne znamo što će s njima dalje biti.</p>
<p class="btn" id="U75_6_4"><small>75:6.4 (844.6)</small>Bio je to tužan, tužan karavan koji je nastavio s putovanjem. Može li išta biti tragičnije?! Doći na svijet s tako visokim nadama, biti tako veličanstveno primljen i poslije toga napustiti Eden osramoćen i izgubiti više od tri četvrtine svoje djece čak i prije pronalaženja novog trajnog naselja!</p>
<h2 id="U75_7_0">7. DEGRADACIJA ADAMA I EVE</h2>
<p class="btn" id="U75_7_1"><small>75:7.1 (845.1)</small>Bilo je to dok je Edenski karavan bio u zastoju da su Adam i Eva bili informirani o prirodi njihovog prijestupa i primili savjet u vezi njihove sudbine. Gabriel se pojavio i izrekao presudu. A presuda je bila: Planetarni Adam i Eva Urantije su ovom presudom proglašeni neuspjelim; oni su prekršili savez njihova povjerenstva koje su imali kao vladari ovog nastanjenog svijeta.</p>
<p class="btn" id="U75_7_2"><small>75:7.2 (845.2)</small>Dok su bio preplavljeni osjećajem krivnje, Adam i Eva su bili jako radosni najavom da ih njihovi suci na Salvingtonu nisu optužili za "nepoštivanje svemirske vlade." Oni nisu bili optuženi za pobunu.</p>
<p class="btn" id="U75_7_3"><small>75:7.3 (845.3)</small>Edenski par je primio obavijest da su degradirani na status od smrtnika; da se odsad moraju ponašati kao muškarac i žena Urantije, imati budućnost kakva čeka smrtnike ovoga svijeta.</p>
<p class="btn" id="U75_7_4"><small>75:7.4 (845.4)</small>Dugo prije nego što su Adam i Eva napustili Jeruzem, njihovi instruktori su im u potpunosti objasnili posljedice bilo kakvog bitnog odstupanja od božanskog plana. Ja sam ih osobno više puta upozorio, kako prije tako i nakon što su stigli na Urantiju, da je reduciranje na status smrtnika bilo neminovna posljedica, definitivna kazna, za neuspijeh u izvršavanju njihove planetarne misije. Ali razumijevanje besmrtnosti statusa materijalnog reda sinova je bitno za jasno razumijevanje posljedica pada Adama i Eve.</p>
<p class="btn" id="U75_7_5"><small>75:7.5 (845.5)</small>1. Adam i Eva, kao i njihovi bližnji na Jeruzemu, održavaju besmrtni status kroz intelektualnu povezanosti s krugom umne gravitacije Duha. Kada dođe do prekida tog bitnog izvora potpore usljed mentalnog uznemirenja, tada, bez obzira na duhovnu razinu egzistencije stvorenja, dolazi do gubitka stanja besmrtnosti. Smrtni status praćen fizičkim raspadom tijela prilikom smrti je neizbježna posljedica intelektualnog pada Adama i Eve.</p>
<p class="btn" id="U75_7_6"><small>75:7.6 (845.6)</small>2. Materijalni Sin i Kćerka Urantije, koji su bili personificirani u obličju sličnom smrtnom tijelu ovog svijeta, bili su i dalje ovisni o održavanju dvojnog cirkulatornog sustava, jednog koji je bio izveden iz njihovih fizičkih naravi, i drugog koji je bio izveden iz superenergije pohranjene u plodu stabla života. Uvijek je arhanđeo skrbnik upozoravao Adama i Evu da svaka pronevjera povjerenja mora kulminirati u degradaciji njihovog statusa, te im je tako uskraćen pristup tom izvoru energije nakon izdaje dužnosti.</p>
<p class="btn" id="U75_7_7"><small>75:7.7 (845.7)</small>Kaligastija je uspio uhvatiti Adama i Evu u svoju zamku, ali on nije ostvario svoju namjeru da ih navede na otvorenu pobunu protiv vlade svemira. Ono što su učinili je doista zlo, ali oni nisu bili krivi za nepoštivanje istine, niti su se svjesno upustili u pobunu protiv pravedne vlade Oca Svih i njegovog Sina Stvoritelja.</p>
<h2 id="U75_8_0">8. TAKOZVANI PAD ČOVJEKA</h2>
<p class="btn" id="U75_8_1"><small>75:8.1 (845.8)</small>Adam i Eva uistinu su pali sa svog visokog statusa materijalnih sinova na ponizni status smrtnih ljudi. No, to nije bio pad čovjeka. Ljudski rod je uzdignut unatoč neposrednih posljedica adamičkog pada. I pored neuspjeha božanskog plana kojim su narodi Urantije trebali primiti ljubičastu krv, smrtne rase su izvukle ogromnu korist od ograničene primjese krvi Adama i njegovih potomaka na Urantiji.</p>
<p class="btn" id="U75_8_2"><small>75:8.2 (846.1)</small>Nikada nije došlo do "pada čovjeka." Povijest ljudskog roda je povijest progresivne evolucije, a zahvaljujući adamičkom darivanju svjetski narodi su uveliko poboljšani u usporedbi s njihovim prethodnim biološkim stanjem. Superiornije loze Urantije sada sadrže nasljedne faktore koji su primljeni od čak četiri odvojena izvora: andonitskog, sangiškog, noditskog i adamičkog.</p>
<p class="bts" id="U75_8_3"><small>75:8.3 (846.2)</small>Adama ne trebate smatrati uzrokom prokletstva ljudske rase. Dok je on doživio neuspjeh u realizaciji božanskog plana, dok je prekršio svoj savez s Božanstvom, dok su on i njegov družica degradirani na status stvorenih bića, bez obzira na sve to, njihov doprinos ljudskom rodu uveliko je potakao napredak civilizacije na Urantiji.</p>
<p class="btn" id="U75_8_4"><small>75:8.4 (846.3)</small>U procjeni rezultata adamičke misije na vašem svijetu pravda zahtijeva da uzmete u obzir stanje planeta. Adam je bio suočen s gotovo beznadnom zadaćom kada je, sa svojom lijepom družicom, prebačen iz Jeruzema na ovaj mračni i zbunjeni planet. Ali da su slijedili savjet Melkizedeka i njihovih suradnika, te <em>da su bili strpljiviji,</em> na kraju bi doživjeli uspjeh. Ali Eva je slušala podmuklu propagandu o osobnoj slobodi i planetarnom pravu na djelovanje. Ona je navedena na eksperimentiranje s životnom plazmom materijalnog reda sinova kad je dopustila da se ovo životno povjerenstvo prerano pomiješa s tada mješovitim redom izvornog dizajna Nositelja Života koji je prethodno izmiješan s plazmom reproducirajućih bića negdašnjeg osoblja Planetarnog Kneza.</p>
<p class="bts" id="U75_8_5"><small>75:8.5 (846.4)</small>Nikada tijekom svog uspona prema Raju, nećete profitovati od nestrpljivog pokušaja da zaobiđete uspostavljeni božanski plan implementiranjem prečaca, osobnih izuma i ostalih metoda za poboljšanje puta savršenstva, do savršenstva i za vječno savršenstvo.</p>
<p class="btn" id="U75_8_6"><small>75:8.6 (846.5)</small>Sve u svemu, vjerojatno nikada nije bilo tužnijeg pobačaja mudrosti na bilo kojem planetu u cijelom Nebadonu. Ali nije čudo da se ovakva skretanja s puta javljaju u poslovima evolucijskih svemira. Mi smo dio gigantske tvorevine i nije čudno da sve ne štima u savršenstvu; naš svemir nije stvoren u savršenstvu. Savršenstvo je naš vječni cilj, a ne naše podrijetlo.</p>
<p class="btl" id="U75_8_7"><small>75:8.7 (846.6)</small>Da je ovo mehanički svemir, da je Prvi Veliki Izvor i Centar samo sila a ne i osobnost, da je sva tvorevina veliki agregat fizičke materije kojom dominiraju precizni zakoni koji obilježavaju nepromjenljiva djelovanja energije, onda bi se moglo pribaviti savršenstvo, unatoč nepotpunosti svemirskog statusa. Tu ne bi bilo neslaganja; ne bi bilo trenja. No, u našem evolutivnom svemiru relativnog savršenstva i nesavršenstva radujemo da tu postoje mogućnosti neslaganja i nerazumijevanja, jer su one dokaz činjenici i djelovanju ličnosti u svemiru. A ako je naša tvorevina jedna egzistencija kojom dominira ličnost, onda možete biti sigurni u mogućnosti preživljavanja, napredovanja i postignuća ličnosti; možemo biti sigurni u rast, iskustvo i avanturu ličnosti. Kakav predivan svemir, u smislu da je osoban i progresivan, a ne samo mehanički ili čak pasivno savršen!</p>
<p class="btl" id="U75_8_8"><small>75:8.8 (846.7)</small>[Predstavio Solonija, serafski "glas u Vrtu."]</p>
</body>
</html>
