<!DOCTYPE html>
<html lang="en">
<head>
<meta charset="utf-8" />
<meta name="viewport" content="width=device-width, initial-scale=1.0">
<meta http-equiv="Content-Security-Policy" content="upgrade-insecure-requests" />
<title>POGLAVLJE 46 :  SJEDIŠTE LOKALNOG SUSTAVA | Library of Translations and Revisions of The Urantia Book</title>
<meta name="description" content="46:0.1 (519.1)JERUZEM, sjedište Satanije, je prosječna glavna sfera lokalnog sustava, a osim brojnih nepravilnosti uzrokovanih Luciferovom pobunom i darivanjem …" />
<meta property="og:url" content="/hr/2014/08-poglavlje046/">
<meta property="og:site_name" content="Library of Translations and Revisions of The Urantia Book">
<meta property="og:title" content="POGLAVLJE 46 :  SJEDIŠTE LOKALNOG SUSTAVA">
<meta property="og:locale" content="en">
<meta property="og:type" content="article">
<meta property="article:section" content="hr">
<meta property="article:published_time" content="2025-03-18T00:00:00-05:00">
<meta property="article:modified_time" content="2025-03-18T00:00:00-05:00">
<meta property="og:image" content="/img/social-share.png">
<meta property="article:published_time" content="2025-03-18" />
<meta property="article:modified_time" content=" 2025-03-18" />
<link rel="icon" href="/favicon.ico" sizes="32x32">
<link rel="icon" type="image/svg+xml" href="/favicon.svg">
<link rel="icon" type="image/png" sizes="32x32" href="/favicon-32x32.png">
</head>
<body class="urantia-book page-page">
<h1 class="title">POGLAVLJE 46 :  SJEDIŠTE LOKALNOG SUSTAVA</h1>
<p class="btn" id="U46_0_1"><small>46:0.1 (519.1)</small>JERUZEM, sjedište Satanije, je prosječna glavna sfera lokalnog sustava, a osim brojnih nepravilnosti uzrokovanih Luciferovom pobunom i darivanjem Mihaela na Urantiji, ona je tipična sličnim sferama. Vaš lokalni sustav je prošao kroz nekoliko burnih iskustava, ali se u ovom trenutku nalazi pod učinkovitom administrativnom upravom i kako vrijeme prolazi, rezultati nesklada se polako ali sigurno iskorijenjuju. Obnavljaju se poredak i dobra volja, a uvjeti na Jeruzemu se sve više i više približavaju nebeskom statusu opisanom u vašim predanjima, jer takva sjedišta sustava doista jesu raj kako ga zamišlja većina vjernika dvadesetog stoljeća.</p>
<h2 id="U46_1_0"><strong>1. FIZIČKI ASPEKTI JERUZEMA</strong></h2>
<p class="bts" id="U46_1_1"><small>46:1.1 (519.2)</small>Jeruzem je podijeljen na tisuću poprečnih sektora i deset tisuća uzdužnih zona. Sfera ima sedam glavnih prijestonica i sedamdeset manjih upravnih centara. Sedam regionalnih sjedišta se bave različitim djelatnostima, a Sustavni Suveren je prisutan u svakoj barem jednom godišnje.</p>
<p class="bts" id="U46_1_2"><small>46:1.2 (519.3)</small>Standardna milja na Jeruzemu je ekvivalent za oko sedam milja na Urantiji (11.2 kilometra). Standardna težina, "gradant," izvedena je iz decimalnog sustava iz zrelih ultimatona i predstavlja otprilike dvjesto osamdeset grama vaše težine. Satanijski dan iznosi tri dana Urantija vremena manje jedan sat, četiri minute i petnaest sekundi, a to je vrijeme osovinske rotacije Jeruzema. Godina sustava se sastoji od sto dana Jeruzema. Vrijeme sustava emitiraju glavni kronoldeksi.</p>
<p class="bts" id="U46_1_3"><small>46:1.3 (519.4)</small>Energija na Jeruzemu je izvrsno kontrolirana i kruži oko sfere u zoni kanala koji se izravno napajaju iz energetskih izvora prostora i nalazi se pod stručnom upravom Glavnih Fizičkih Kontrolora. Prirodna otpornost na protok tih energija kroz fizičke kanale provođenja daje toplinu potrebnu za proizvodnju ujednačene temperature Jeruzema. Temperatura pri punoj svjetlosti održava se na oko 21 stupanj Celzijusa, dok u razdoblju slabije svjetlosti pada na nešto manje od 10 stupnjeva.</p>
<p class="btn" id="U46_1_4"><small>46:1.4 (519.5)</small>Rasvjetni sustav Jeruzema ne bi vam trebao biti teško shvatljiv. Tu nema dana i noći, niti dolazi do promjene topline i hladnoće usljed godišnjih doba. Energetski transformatori održavaju sto tisuća centara iz kojih se razrijeđene energije projiciraju naviše kroz planetarnu atmosferu prolazeći kroz određene promjene, sve dok ne dođu do električne kugle na vrhu zračnog plafona; a onda se te energije reflektiraju natrag i naniže kao blaga, razrijeđena i umjerena svjetlost intenziteta Urantijinog sunca u deset sati ujutro.</p>
<p class="btn" id="U46_1_5"><small>46:1.5 (520.1)</small>Pod takvim uvjetima rasvjete, čini se da svjetlosne zrake ne izviru iz jednog centra; one se ujednačeno prosijavaju s neba, zračeći jednako iz svih svemirskih smjerova. To svjetlo je vrlo slično prirodnom sunčevom svjetlu, osim što sadrži mnogo manje topline. Tako možete vidjeti da takvi sjedišnji svjetovi ne svijetle u prostoru; kad bi Jeruzem bio vrlo blizu Urantiji, on ne bi bio vidljiv.</p>
<p class="btn" id="U46_1_6"><small>46:1.6 (520.2)</small>Plinovi koji odražavaju tu svjetlosnu energiju iz Jeruzemske gornje jonosfere natrag na zemlju su vrlo slični plinovima u gornjim zračnim pojasevima Urantije koji se prvenstveno odnose na fenomen aurore borealis ili vaše takozvane polarne svjetlosti, iako nastaju pod različitim uvjetima. Na Urantiji taj isti plinski štit sprječava bijeg zemaljskih valova emitiranja, reflektirajući ih prema zemlji kad dostignu ovaj plinski pojas u svom izravnom pokušaju bijega. Na taj način emitiranje se održava u blizini površine dok putuje kroz zrak oko vašeg svijeta.</p>
<p class="bts" id="U46_1_7"><small>46:1.7 (520.3)</small>Sjaj ove rasvjetne kugle se ravnomjerno održava za sedamdeset pet posto Jeruzemskog dana, a onda se postupno smanjuje do minimalnog osvjetljenja kada je svjetlost kao kod vašeg punog mjeseca na jasnoj noći. To je razdoblje počinka svima koji žive na Jeruzemu. Samo stanice za emitiranje i primanje su u pogonu tijekom tog razdoblja odmora i rehabilitacije.</p>
<p class="btn" id="U46_1_8"><small>46:1.8 (520.4)</small>Jeruzem prima slabo svjetlo od nekoliko obližnjih sunaca - poput neke vrste zvjezdanog sjaja - ali on ne ovisi o njima; svjetovi poputJeruzema ne podliježu nestalnosti poremećaja sunca, niti su oni suočeni s problemom sve hladnijeg ili umirućeg sunca.</p>
<p class="btn" id="U46_1_9"><small>46:1.9 (520.5)</small>Sedam prijelaznih studijskih svjetova i njihovih četrdeset devet satelita su grijani, osvijetljeni, energizirani i zaliveni istom tehnikom kao Jeruzem.</p>
<h2 id="U46_2_0"><strong>2. FIZIČKE ZNAČAJKE JERUZEMA</strong></h2>
<p class="btn" id="U46_2_1"><small>46:2.1 (520.6)</small>Na Jeruzemu će vam nedostajati ispresijecani planinski lanci Urantije i drugih evolutivnih svjetova, jer tu ne postoje ni potresi ni kiše, ali ćete uživati u ljepoti gorja i drugih jedinstvenih varijacija topografije i krajolika. Ogromne površine Jeruzema su sačuvane u "prirodnom stanju," i raskoš tih područija je sasvim izvan moći ljudske imaginacije.</p>
<p class="btn" id="U46_2_2"><small>46:2.2 (520.7)</small>Postoje tisuće i tisuće malih jezera, ali ne i bujnih rijeka ili prostranih oceana. Nema kiše, ni kišnih ili snježnih oluja, na bilo kojem od arhitektonskih svjetova, ali postoji dnevna količina oborina od kondenzacije vlage u vrijeme najniže temperature zbog smanjenja svjetla. (Rosište je veće na svijetu sa tri plina nego na planeti sa dvije plinske komponente poput Urantije.) Fizički biljni život i morontija svijet živih bića zahtijevaju vlagu, ali to se uglavnom isporučuje podzemnim sustavom cirkulacije koji se proteže cijelim područjem, čak i do samih vrhova visoravni. Ovaj sustav vode nije u potpunosti ispod površine, jer postoji mnogo površinskih kanala koji spajaju pjenušava jezera Jeruzema.</p>
<p class="btn" id="U46_2_3"><small>46:2.3 (520.8)</small>Atmosfera Jeruzema je mješavina tri plina. Ovaj zrak je vrlo sličan onom na Urantiji uz dodatak plina prilagođenog za disanja morontija reda života. Ovaj treći plin ni na koji način ne onesposobljava zrak za disanje životinja i biljaka materijalnih vrsta.</p>
<p class="bts" id="U46_2_4"><small>46:2.4 (521.1)</small>Transportni sustav je povezan s cirkulatornim protokom energetskog kretanja, a te glavne struje energije se nalaze na intervalima od šesnaest kilometara. Podešavanjem fizičkih mehanizama, materijalna bića na planeti se mogu kretati brzinom koja varira od tristo do osamsto kilometara na sat. Transportne ptice lete oko sto šezdeset kilometara na sat. Zračni mehanizmi Materijalnih Sinova putuju brzinom od oko osamsto kilometra na sat. Materijalna i rana morontija bića moraju koristiti ova mehanička prijevozna sredstva, ali duhovne ličnosti putuju zahvaljujući djelovanju viših sila i duhovnih izvora energije.</p>
<p class="btn" id="U46_2_5"><small>46:2.5 (521.2)</small>Jeruzem i pridruženi svjetovi su obdareni sa deset standardnih podjela fizičkog života koji su tipični arhitektonskim sferama Nebadona. A budući da na Jeruzemu nije bilo procesa organske evolucije, tu nema neprijateljskih oblika života, borbe za opstanak ili opstanka onih najjačih. Umjesto toga postoji kreativna adaptacija koja nagovješćuje ljepotu, sklad i savršenstvo vječnih svjetova centralnog i božanskog svemira. A u svemu tome kreativnom savršenstvu postoji najnevjerojatnije preplitanje fizičkog i morontija života, umjetnički dovedeno u kontrast djelovanjem nebeskih obrtnika i njihovih drugova.</p>
<p class="bts" id="U46_2_6"><small>46:2.6 (521.3)</small>Jeruzem je uistinu predokus rajske slave i raskoši. Ali nemojte se nadati da ćete dobiti adekvatnu ideju o tim veličanstvenim arhitektonskim svjetovima na osnovu bilo kakvih pokušaja opisa. Tako malo je toga što se može usporediti sa bilo čime na vašem svijetu, pa čak i onda ove pojave na Jeruzemu toliko nadilaze analogne pojave na Urantiji, da je usporedba gotovo groteskna. Sve dok sami istinski ne stupite na Jeruzem, teško da možete formirati pravu koncepciju nebeskih svjetova, ali neće dugo proći prije nego budete imali priliku uporediti iskustvo življenja na sjedištu sustava sa udaljenijim sferama treninga u svemiru, supersvemiru i Havoni.</p>
<p class="bts" id="U46_2_7"><small>46:2.7 (521.4)</small>Proizvodni ili laboratorijski sektor Jeruzema je domena velikih dimenzija koju bi žitelji Urantije teško prepoznali jer tu nema dima i dimnjaka; ipak, na ovim posebnim svjetovima vlada jedna zamršena materijalna ekonomija, a tu je i savršenstvo mehaničke tehnike i fizičkog postignuća koje bi izazvalo divljenje, ako ne i strahopoštovanje vaših najiskusnijih kemičara i izumitelja. Sjetite se da je ovaj prvi svijet zastoja na Rajskom putovanju daleko više materijalan nego duhovan. Tijekom svog boravka na Jeruzemu i njegovim prijelaznim svjetovima vi ste daleko bliže svom zemaljskom materijalnom životunego kasnijem životu unaprijeđene egzistencije duha.</p>
<p class="btn" id="U46_2_8"><small>46:2.8 (521.5)</small>Planina Seraf ima najveću nadmorsku visinu na Jeruzemu, gotovo četiri tisuće pet stotina metara, te je polazište za prijevoz serafima. Brojni mehanički strojevi služe kao izvor početne energije za oslobađanje od planetarne gravitacije i prevladavanja otpora zraka. Anđeoski prijevoz polazi svakih tri sekunde Urantijina vremena tijekom razdoblja svjetla i, ponekad, daleko nakon njegova smanjenja. Prijevoznici polijeću brzinom od oko dvadeset pet standarnih milja u sekundi Urantijinog vremena i ne postignu standardnu brzinu do više od dvije tisuće milja daleko od Jeruzema.</p>
<p class="btn" id="U46_2_9"><small>46:2.9 (521.6)</small>Transporti stižu na kristalno polje, tzv stakleno more. Oko ovog područja su prijemne postaje za različite vrste bića koja prelaze prostor serafimskim prijevozom. U blizini polarne kristalne prijemne stanice za studente posjetitelje možete se popeti na bisernu zvjezdarnicu i pregledati golemu reljefnu kartu cijelog sjedišnjeg planeta.</p>
<h2 id="U46_3_0"><strong>3. JERUZEMSKA EMITIRANJA</strong></h2>
<p class="btn" id="U46_3_1"><small>46:3.1 (522.1)</small>Supersvemirske i Rajsko-Havonske emisije se primaju na Jeruzemu u suradnji sa Salvingtonom i tehnikom koja uključuje polarni kristal, stakleno more. Osim odredbi za prijem tih izvan-Nebadonskih komunikacija, postoje tri različite skupine prijemnih stanica. Ove odvojene ali koncentrično-kružne skupine triju stanica su prilagođene prijemu emisija iz lokalnih svjetova, zviježđa i glavnog sjedišta lokalnog svemira. Sve ove emisije se automatski prikazuju tako da budu vidljive za sve vrste bića prisutnih u središnjem amfiteatru emtiranja; od svih preokupacija uzlaznih smrtnika na Jeruzemu, ništa nije privlačnije i upečatljivije nego slušanje neprestanog dotoka izvješća iz svemirskih prostora.</p>
<p class="btn" id="U46_3_2"><small>46:3.2 (522.2)</small>Ova jeruzemskaprijemo-predajna stanica je okružena ogromnim amfiteatrom, izgrađenim od svjetlećeg materijala uglavnom nepoznatog na Urantiji i može primiti preko pet milijardi bića - materijalnih i morontija - pored toga što smješta bezbrojličnosti duha. To je omiljena razbibriga za sve u Jeruzemu, provesti svoje slobodno vrijeme na prijenosnim postajama i tamo primiti informacije o dobrobiti i stanju svemira. A to je jedina planetarna aktivnost koja nije usporena u periodu smanjene svjetlosti.</p>
<p class="bts" id="U46_3_3"><small>46:3.3 (522.3)</small>U ovom amfiteatru za primanje emisija, Salvingtonske poruke dolaze neprekidno. U neposrednoj blizini, riječi Svevišnjih Očeva Zviježđa sa Edentije se primaju barem jednom dnevno. Povremeno se redovite i posebne emisije sa Uverse prenose preko Salvingtona, a kada se primaju Rajske poruke, cijela populacija se okupi oko staklenog mora, dok prijatelji sa Uverse dodaju tehniku reflektivnosti povrh Rajskih emisija, tako da sve što se čuje postaje vidljivo. I na taj način se neprekidno prenosi predokus ljepote i raskoši preživjelim smrtnicima prilikom njihova putovanja prema unutra na vječnoj pustolovini.</p>
<p class="btn" id="U46_3_4"><small>46:3.4 (522.4)</small>Jeruzemska stanica za emitiranje nalazi se na suprotnom polu sfere. Sve emisije koje su upućene pojedinim svjetovima prenose se iz glavnih sjedišta sustava osim Mihaelovih poruka, koje ponekad idu izravno na svoja odredišta preko kruga arhanđela.</p>
<h2 id="U46_4_0"><strong>4. STAMBENA I UPRAVNA PODRUČJA</strong></h2>
<p class="btn" id="U46_4_1"><small>46:4.1 (522.5)</small>Znatni dijelovi Jeruzema se koriste kao stambena područja, dok su ostali dijelovi u sjedištu sustava posvećeni potrebama administrativnih funkcija koje uključuju nadzor nad poslovima 619 naseljenih planeta, 56 prijelaznih svjetova kulture i samog sjedišta sustava. Na Jeruzemu i Nebadonu ti aranžmani su napravljeni kako slijedi:</p>
<p class="btn" id="U46_4_2"><small>46:4.2 (522.6)</small>1. <em>Krugovi </em>- stambena područja gostiju.</p>
<p class="btn" id="U46_4_3"><small>46:4.3 (522.7)</small>2. <em>Kvadrati </em>- sustav izvršno-upravnih područja.</p>
<p class="btn" id="U46_4_4"><small>46:4.4 (522.8)</small>3. <em>Pravokutnici </em>- sastajalište života nižeg porijekla.</p>
<p class="bts" id="U46_4_5"><small>46:4.5 (522.9)</small>4. <em>Trokuti </em>- lokalna ili jeruzemska upravna područja.</p>
<p class="bts" id="U46_4_6"><small>46:4.6 (522.10)</small>Ovaj raspored djelatnosti sustava u krugove, kvadrate, pravokutnike i trokute je zajednički svim sjedištima sustava uNebadonu. U drugom svemiru može prevladavati posve drugačiji raspored. Te su stvari određene po različitim planovima Sinova Stvoritelja.</p>
<p class="btn" id="U46_4_7"><small>46:4.7 (523.1)</small>Naša priča o tim stambenim i upravnim područjima ne uzimaju u obzir ogromne i prekrasne posjede Materijalnih Sinova Božjih, stalnih državljana Jeruzema, niti ćemo spomenuti brojne druge fascinantne redove duha i stvorenja koja su blizu statusa duha. Na primjer: Jeruzem uživa učinkovite usluge spirongija, bića koja su dizajna za djelovanje u sustavu. Ova bića su posvećena duhovnoj službi u ime nadmaterijalnih stanovnika i posjetitelja. Oni su divna skupina inteligentnih i lijepih bića koja su tranzicijske sluge viših morontija bića i morontija pomagača koji rade na održavanju i uljepšavanju svih morontija tvorevina. Oni su na Jeruzemu ono što su srednja bića na Urantiji, središnji pomagači koji djeluju između materijalnog i duhovnog.</p>
<p class="btn" id="U46_4_8"><small>46:4.8 (523.2)</small>Sjedišta sustava su jedinstvena u tome da su to svjetovi koji prikazuju skoro savršeno tri faze svemirskog postojanja: materijalnu, morontijalnu i duhovnu. Bilo da ste materijalna ličnost, morontijalna ličnost ili ličnost duha, osjećat ćete se kao kod kuće na Jeruzemu; a tako i kombinirana bića, kao što su srednja bića i Materijalni Sinovi.</p>
<p class="btn" id="U46_4_9"><small>46:4.9 (523.3)</small>Jeruzem ima velike zgrade materijalne i morontija vrste, a uljepšavanje čisto duhovnih zona je jednako fino i obilno. Kad bih samo imao odgovarajućih riječi da vam kažem o analognim morontija pojavama koje ulaze u veličanstvenu fizičku opremu Jeruzema! Kad bih samo mogao portretirati uzvišenu raskoš i fino savršenstvo duhovnih termina ovog sjedišnjeg svijeta! Vaš najmaštovitiji pojam savršenstva ljepote i najpreciznijeg jezičkog izražaja teško će se približiti ovoj veličanstvenosti. A Jeruzem je tek prvi korak na putu prema uzvišenom savršenstvu Rajske ljepote.</p>
<h2 id="U46_5_0"><strong>5. JERUZEMSKI KRUGOVI</strong></h2>
<p class="btn" id="U46_5_1"><small>46:5.1 (523.4)</small>Stambene rezervacije koje su dodijeljene glavnim skupinama kozmičkog života označene su Jeruzemskim krugovima. Te kružne skupine koje se spominju u ovim pripovijestima su:</p>
<p class="btn" id="U46_5_2"><small>46:5.2 (523.5)</small>1. Krugovi Sinova Boga.</p>
<p class="btn" id="U46_5_3"><small>46:5.3 (523.6)</small>2. Krugovi anđela i viših duhova.</p>
<p class="btn" id="U46_5_4"><small>46:5.4 (523.7)</small>3. Krugovi Svemirskih Pomagača, uključujući i sinove potrojstvljenja stvorenja koji nisu dodijeljeni Trojstvenim Sinovima Učiteljima.</p>
<p class="btn" id="U46_5_5"><small>46:5.5 (523.8)</small>4. Krugovi Glavnih Fizičkih Kontrolora.</p>
<p class="btn" id="U46_5_6"><small>46:5.6 (523.9)</small>5. Krugovi dodijeljeni uspinjućim smrtnicima, uključujući i srednja bića.</p>
<p class="btn" id="U46_5_7"><small>46:5.7 (523.10)</small>6. Krugovi uslužnih kolonija.</p>
<p class="bts" id="U46_5_8"><small>46:5.8 (523.11)</small>7. Krugovi Zbora Finalista.</p>
<p class="bts" id="U46_5_9"><small>46:5.9 (523.12)</small>Svaka od ovih stambenih grupacija sastoji se od sedam koncentričnih i sukcesivno povišenih krugova. Svi oni su izgrađeni na isti način, ali su različitih veličina i oblikovani od različitih materijala. Svi oni su okruženi obimnim ogradama koje su montirane u obliku širokih šetnica koje u cijelosti ograđuju svaku skupinu od sedam koncentričnih krugova.</p>
<p class="btn" id="U46_5_10"><small>46:5.10 (524.1)</small>1. <em>Krugovi Sinova Božjih.</em> Iako Sinovi Božji posjeduju vlastiti društveni planet, jedan od svjetova prijelazne kulture, oni također zauzimaju ove prostrane domene na Jeruzemu. Na njihovom svijetu prijelazne kulture uzlazni smrtnici slobodno se miješaju sa svim redovima božanskih sinova. Tamo ćete osobno znati i voljeti te Sinove, ali njihov društveni život je u velikoj mjeri ograničen na ovaj posebni svijet i njegove satelite. U jeruzemskim krugovima, međutim, te razne grupe sinova mogu se promatrati na poslu. I pošto je morontija vizija ogromnog raspona, možete hodati oko Sinovih šetnica i gledati intrigantne aktivnosti njihovih brojnih redova.</p>
<p class="btn" id="U46_5_11"><small>46:5.11 (524.2)</small>Ovih sedam krugova Sinova su koncentrični i sukcesivno povišeni, tako da svaki od vanjskih i većih krugova gleda na unutarnje i manje, od kojih je svaki okružen javnim šetališnim zidom. Ovi zidovi su izrađeni od kristalnih dragulja svjetlucava sjaja i toliko povišeni da prelaze preko njihovih stambenih krugova. Mnoga vrata - od pedeset do stotinu pedeset tisuća - koja se ostvaraju u svakom od tih zidova sastoje se od pojedinačnih bisernih kristala.</p>
<p class="btn" id="U46_5_12"><small>46:5.12 (524.3)</small>Prvi krug u domeni Sinova zauzimaju Sudbeni Sinovi i njihovo osobno osoblje. Ovdje je središte svih planova i neposrednih aktivnosti darivanja i sudbene službe tih pravnih Sinova. Također kroz ovaj centar Avonali sustava održavaju kontakt sa svemirom.</p>
<p class="btn" id="U46_5_13"><small>46:5.13 (524.4)</small>Drugi krug zauzimaju Trojstveni Sinovi Učitelji. U ovom svetom području Dajnali i njihovi suradnici rade na unaprijeđenoj obuci novopridošlih primarnih Sinova Učitelja. A sve je to posao koji vješto potpomaže odjel određenih bića koja su ravnopravna Sjajnim Večernjim Zvijezdama. Sinovi potrojstvljenja stvorenja zauzimaju sektor Dajnalskog kruga. Trojstveni Sinovi Učitelji dolaze najbliže osobnim predstavnicima Oca Svih u lokalnom sustavu; oni su barem bića Trojstvenog podrijetla. Ovaj drugi krug je domena izvanrednog interesa za sve narode Jeruzema.</p>
<p class="btn" id="U46_5_14"><small>46:5.14 (524.5)</small>Treći krug posvećen je Melkizedecima. Ovdje šefovi sustava borave i nadziru gotovo beskrajne aktivnosti ovih svestranih Sinova. Od prvog prebivališnog svjeta kroz cjelokupnu jeruzemskukarijeru uzlaznih smrtnika, Melkizedeci su očevi-udomitelji i sveprisutni savjetnici. Možemo reći da oni imaju dominantni utjecaj na Jeruzemu osim sveprisutnih aktivnosti Materijalnih Sinova i Kćeri.</p>
<p class="btn" id="U46_5_15"><small>46:5.15 (524.6)</small>Četvrti krug je dom Vorondadeka i svih ostalih redova Sinova koji djeluju kao posjetioci i promatrači, a koji nisu smješteni na drugim mjestima. Svevišnji Očevi Zviježđa imaju prebivalište u tom krugu kada dođu djelovati u lokalnom sustavu u inspekcijskom nadzoru. Usavršitelji Mudrosti, Božanski Savjetnici i Univerzalni Cenzori svi žive u ovom krugu kada su na dužnosti u sustavu.</p>
<p class="btn" id="U46_5_16"><small>46:5.16 (524.7)</small>Peti krug je prebivalište Lanonandeka, sinova u koje ulaze Sustavni Vladari i Planetarni Kneževi. Tri skupine se druže kao jedna kada su kod kuće u tom području. Sustavne rezerve se drže u tom krugu, a hram Sustavnog Suverena je smješten u središtu vladajuće skupine objekata na brdu uprave.</p>
<p class="btn" id="U46_5_17"><small>46:5.17 (524.8)</small>Šesti krug je boravišno mjesto u sustavu Nositelja Života. Svi redovi ovih Sinova ovdje su skupljeni, a odavde idu naprijed na svojim svjetskim poslovima.</p>
<p class="btn" id="U46_5_18"><small>46:5.18 (524.9)</small>Sedmi krug je sastajalište uzlaznih sinova, onih dodijeljenih smrtnika koji mogu privremeno djelovati na glavnom centru sustava, zajedno sa svojim serafimskim pratiocima. Svi bivši smrtnici koji su iznad statusa jeruzemskih građana a ispod statusa finalista, se računaju da pripadaju skupini koja ima svoje sjedište u ovom krugu.</p>
<p class="bts" id="U46_5_19"><small>46:5.19 (525.1)</small>Te kružne rezervacije Sinova zauzimaju ogromnu površinu, a do prije tisuću devet stotina godina postojao je veliki otvoreni prostor u sredini. Na ovom središnjem prostoru je sada Mihaelov spomenik, koji je završen prije nekih pet stotina godina. Prije četiri stotine i devedeset i pet godina kada je ovaj hram bio posvećen, Mihael je bio osobno prisutan, a svi na Jeruzemu su čuli dirljivu priču o darivanju Glavnog Sina na Urantiji, jednom naizgled beznačajnom svijetu u Sataniji. Mihaelov spomenik je sada središte svih aktivnosti modificiranog upravljanja sustavom koji je uzrokovan Mihaelovim darivanjem, uključujući i većinu novijih prenesenih salvingtonskih aktivnosti.Osoblje spomenika se sastoji od više od milijun osoba.</p>
<p class="btn" id="U46_5_20"><small>46:5.20 (525.2)</small>2. <em>Krugovi anđela.</em> Kao stambene površine Sinova, ovi krugovi anđela sastoje se od sedam koncentričnih i sukcesivno povišenih krugova, svaki s pogledom na unutarnje područje.</p>
<p class="btn" id="U46_5_21"><small>46:5.21 (525.3)</small>Prvi krug anđela zauzimaju Više Ličnosti Beskonačnog Duha koje mogu biti stacionirane na sjedišnjem svijetu - Osamljeni Glasnici i njihovi suradnici. Drugi krug posvećen je glasničkom mnoštvu, Tehničkim Savjetnicima, drugovima, inspektorima i snimačima koji imaju priliku djelovati na Jeruzemu s vremena na vrijeme. Treći krug se održava za služiteljske duhove viših redova i grupacija.</p>
<p class="btn" id="U46_5_22"><small>46:5.22 (525.4)</small>Četvrti krug zauzimaju administratorski serafimi, a poslužiniserafimi u lokalnom sustavu poput Satanije su "bezbrojna mnoštva anđela." Peti krug zauzimaju planetarni serafimi, dok je šesti dom službenika u tranziciji. Sedmi krug je boravišna sfera određenih neotkrivenih redova serafima. Snimači svih tih skupina anđela ne borave sa svojim bližnjima, već imaju sjedište u Jeruzemskom hramu zapisa. Svi zapisi se čuvaju u tri primjerka u ovoj trostrukoj dvorani arhiva. Na sjedištu sustava, zapisi se uvijek čuvaju u materijalnom obliku, morontija obliku i obliku duha.</p>
<p class="btn" id="U46_5_23"><small>46:5.23 (525.5)</small>Ovih sedam krugova su okruženi izložbenom panoramom Jeruzema koja ima pet tisuća standardnih milja u opsegu i koja je posvećena predstavi napredujućeg statusa naseljenih svjetova Satanije i stalno se nadopunjuje i tako uistinu predstavlja aktualnu sliku uvjeta na pojedinim planetima. Uvjeren sam da će ta velika šetnica sa pogledom na krugove anđela biti prvo što ćete posjetiti na Jeruzemu i što će zaokupiti vašu pažnju kada vam bude dopušteno provesti duže vrijeme prilikom vaših prvih posjeta.</p>
<p class="bts" id="U46_5_24"><small>46:5.24 (525.6)</small>Ovi izlošci su u nadležnosti domaćih bića Jeruzema, kojima pomažu uzlazna bića iz različitih Satanijiskih svjetova koja borave na Jeruzemu na putu do Edentije. Prikaz planetarnih uvjeta i svjetskog napretka se postiže na mnogo načina od kojih su vam neki poznati, ali uglavnom tehnikama nepoznatim na Urantiji. Ovi izlošci zauzimaju vanjski rub tog ogromnog zida. Ostatak šetnice je gotovo u potpunosti otvoren, te je bogato i veličanstveno ukrašen.</p>
<p class="bts" id="U46_5_25"><small>46:5.25 (525.7)</small>3. <em>Krugovi Svemirskih Pomagača</em> imaju sjedište Večernjih Zvijezda koje se nalazi u ogromnom središnjem prostoru. Ovdje se nalazi sustavno sjedište Galantije, izvanrednog voditelja ove moćne skupine superanđela, prvog naručenog bića od svih uzlaznih Večernjih Zvijezda. To je jedan od najljepših administrativnih sektora Jeruzema, iako je među novijom gradnjom. Ovaj centar ima pedeset milja u promjeru. Sjedište Galantije je monolitni izliveni kristal koji je u potpunosti proziran. Ovi materijalno- morontijalni kristali su jako cijenjeni od strane morontija kao i materijalnih bića. Stvorene Večernje Zvijezde ispoljavaju svoj utjecaj na u cijelom Jeruzemu, kako imaju takve posebne osobine. Cijeli svijet je postao duhovno aromatičniji nakon što su mnoge od njihovih aktivnosti ovdje prenesene iz Salvingtona.</p>
<p class="bts" id="U46_5_26"><small>46:5.26 (526.1)</small>4. <em>Krugovi Glavnih Fizičkih Kontrolora.</em> Različiti redovi Glavnih Fizičkih Kontrolora koncentrično su raspoređeni oko velikog hrama moći, u kojem predsjedava šef energetskog napajanja sustava u suradnji sa šefom Morontija Nadzornika Snage. Ovaj hram snage je jedan od dva sektora na Jeruzemu gdje uzlaznim smrtnicima i srednjim bićima posjete nisu dopuštene. Drugi je dematerializirajući sektor u području Materijalnih Sinova, niz laboratorija u kojima prijevozni serafimi izvode preobrazbu materijalnih bića u stanje koje uveliko nalikuje morontija redu postojanja.</p>
<p class="btn" id="U46_5_27"><small>46:5.27 (526.2)</small>5. <em>Krugovi uspinjućih smrtnika.</em> Središnje područje krugova uzlaznih smrtnika zauzima skupina od 619 planetarnih spomeničkih obilježja koji predstavljaju naseljene svjetove sustava, a te strukture povremeno prolaze opsežne promjene. To je privilegija smrtnika iz pojedinih svjetova da se slože, s vremena na vrijeme, s nekim od izmjena i dopuna u njihovim planetarnim spomenicima. Mnoge promjene i sada se prave na Urantijinim strukturama. Središte tih 619 hramova zauzima radni model Edentije i brojnih svjetova uzlazne kulture. Ovaj model ima četrdeset milja u promjeru i stvarna je reprodukcija Edentijskog sustava, vjerna izvorniku u svakom detalju.</p>
<p class="btn" id="U46_5_28"><small>46:5.28 (526.3)</small>Uzlazni smrtnici uživaju u svojim služiteljskim aktivnostima u Jeruzemu i uživaju u promatranju tehnike drugih skupina. Sve što se čini u tim različitim krugovima je otvoreno za puno promatranje svih na Jeruzemu.</p>
<p class="bts" id="U46_5_29"><small>46:5.29 (526.4)</small>Na takvom svijetu postoje tri različite vrste aktivnosti: rad, napredak i igra. Drugačije navedeno, oni su: služba, istraživanje i opuštanje. Mješovite aktivnosti sastoje se od društvenog odnosa, grupne zabave i iskazanja obožavanja. Tu je velika obrazovna vrijednost u druženju s različitim skupinama osoba, redovima koji su jako različiti od naše skupine.</p>
<p class="btn" id="U46_5_30"><small>46:5.30 (526.5)</small>6. <em>Krugovi uslužnih kolonija.</em> Sedam krugova uslužnih kolonija krase tri ogromne građevine: Veliki astronomski opservatorij Jeruzema, gigantska umjetnička galerija Satanije, te goleme montažne dvorane upravitelja razonode, kazališta morontija aktivnosti koja su posvećena odmoru i rekreaciji.</p>
<p class="bts" id="U46_5_31"><small>46:5.31 (526.6)</small>Nebeski obrtnici usmjeravaju spornagije i pružaju niz kreativnih ukrasa i monumentalnih spomenika kojima obiluje svako mjesto javnog okupljanja. Studiji tih obrtnika su među najvećim i najljepšim od svih struktura koje su bez premca na ovom prekrasnom svijetu. Ostale uslužne kolonije održavaju opsežna i lijepa sjedišta. Mnogi od tih objekata su izgrađeni u cijelosti od kristalnih dragulja. Svi arhitektonski svjetovi obiluju kristalima i tzv plemenitim metalima.</p>
<p class="bts" id="U46_5_32"><small>46:5.32 (527.1)</small>7. <em>Krugovi finalista</em> imaju jedinstvenu građevinu u sredini. A taj isti prazni hram se nalazi na svakom sjedišnjem svijetu sustava u cijelom Nebadonu. Ovo zdanje na Jeruzemu je zapečaćeno sa oznakom Mihaela, a nosi ovaj natpis: "Neposvećen do sedmog stupnja duha - do vječnog zadatka." Gabriel je stavio pečat na ovaj hram otajstva, i nitko osim Mihael se ne usudi razbiti pečat pričvršćen od Sjajne i Jutarnje Zvijezde. Jednog dana ćete imati priliku promatrati ovaj tihi hram, iako nećete moći prodrijeti u njegovu tajnu.</p>
<p class="btn" id="U46_5_33"><small>46:5.33 (527.2)</small><em>Ostali Jeruzemski krugovi:</em> Osim ovih stambenih krugova na Jeruzemu postoje brojna dodatna raspoređena prebivališta.</p>
<h2 id="U46_6_0"><strong>6. IZVRŠNO-UPRAVNI TRGOVI</strong></h2>
<p class="btn" id="U46_6_1"><small>46:6.1 (527.3)</small>Izvršno-upravni odjeli sustava nalaze se u golemim odjelnim trgovima kojih je tisuću na broju. Svaka upravna jedinica je podijeljena na sto podvrsta od deset podskupina. Ovih tisuću kvadrata su grupirani u deset velikih podjela, što predstavlja sljedećih deset upravnih odjela za:</p>
<p class="btn" id="U46_6_2"><small>46:6.2 (527.4)</small>1. Fizičko održavanje i materijalno poboljšanje, domene fizičke snage i energije.</p>
<p class="btn" id="U46_6_3"><small>46:6.3 (527.5)</small>2. Arbitražu, etiku i upravno sudovanje.</p>
<p class="btn" id="U46_6_4"><small>46:6.4 (527.6)</small>3. Planetarne i lokalne poslove.</p>
<p class="btn" id="U46_6_5"><small>46:6.5 (527.7)</small>4. Poslove zviježđa i svemira.</p>
<p class="btn" id="U46_6_6"><small>46:6.6 (527.8)</small>5. Obrazovanje i druge aktivnosti Melkizedeka.</p>
<p class="btn" id="U46_6_7"><small>46:6.7 (527.9)</small>6. Planetarni i sustavni fizički napredak, znanstvene domene Satanijskih aktivnosti.</p>
<p class="btn" id="U46_6_8"><small>46:6.8 (527.10)</small>7. Morontija poslove.</p>
<p class="btn" id="U46_6_9"><small>46:6.9 (527.11)</small>8. Čiste aktivnosti duha i etike.</p>
<p class="btn" id="U46_6_10"><small>46:6.10 (527.12)</small>9. Uzlaznu službu.</p>
<p class="bts" id="U46_6_11"><small>46:6.11 (527.13)</small>10. Filozofiju velikog svemira</p>
<p class="btn" id="U46_6_12"><small>46:6.12 (527.14)</small>Ove građevine su prozirne; stoga čak i studenti posjetitelji mogu vidjeti sve aktivnosti sustava.</p>
<h2 id="U46_7_0"><strong>7. PRAVOKUTNICI - SPORNAGIJE</strong></h2>
<p class="btn" id="U46_7_1"><small>46:7.1 (527.15)</small>Na tisuću <em>pravokutnika</em>Jeruzema žive niži izvorni oblici života koji su tipični sjedišnom planetu, a u njihovoj sredini se nalaze ogromna kružna sjedišta spornagija.</p>
<p class="btn" id="U46_7_2"><small>46:7.2 (527.16)</small>Na Jeruzemu ćete biti zaprepašteni poljoprivrednim dostignućima prekrasnih spornagija. Tu se zemlja uzgaja uglavnom za estetske i ukrasne učinake. Spornagije su vrtlari krajolika sjedišnjih svjetova, i oni su originalni kao i umjetnički nadareni u tretmanu otvorenih prostora Jeruzema. Oni koriste i životinje i brojne mehaničke mašine u kultiviranju tla. Oni su inteligentni stručnjaci za upošljavanje moćnih sredstava njihovih svjetova kao i za korištenje brojnih redova svoje niže braće iz nižih životinjskih stvorenja, od kojih su im mnogi stavljeni na raspolaganje na tim posebnim svjetovima. Ovaj red životinjskog svijeta sada uglavnom usmjeravaju uzlazna srednja bića iz evolucijskih sfera.</p>
<p class="bts" id="U46_7_3"><small>46:7.3 (528.1)</small>Spornagije nemaju unutarnje Ispravljače. Oni ne mogu postići opstanak duše, ali uživaju u dugom životu, ponekad od četrdeset do pedeset tisuća standardnih godina. Njihov broj je velik, a oni pružaju fizičku službu svim redovima kozmičkih ličnosti kojima su potrebne materijalne usluge.</p>
<p class="btn" id="U46_7_4"><small>46:7.4 (528.2)</small>Iako spornagije ne posjeduju i ne evoluiraju dušu koja ima sposobnost opstanka, iako oni nemaju ličnost, oni ipak razvijaju individualnost koja može doživjeti reinkarnaciju. Kada sa protekom vremena fizička tijela tih jedinstvenih bića propadnu zbog upotrebe i vremena, njihovi kreatori u suradnji sa Nositeljima Života, stvaraju nova tijela u kojima stara spornagija ponovno uspostavlja svoje boravište.</p>
<p class="bts" id="U46_7_5"><small>46:7.5 (528.3)</small>Spornagije su jedina stvorenja u cijelom Nebadonu koja imaju iskustvo ove ili bilo koje druge vrste reinkarnacije. Oni samo reagiraju na prvih pet pomoćnika uma-duha; nisu osjetljivi na duhove obožavanja i mudrosti. No, pet pomoćnika uma je ekvivalento ukupnosti ili šestoj razini stvarnosti, a to je faktor kojisam po sebi postoji kao iskustveni identitet.</p>
<p class="btn" id="U46_7_6"><small>46:7.6 (528.4)</small>Ja ne nalazim analognu usporedbu u pokušaju opisivanja ovih korisnih i neobičnih bića jer ne postoje životinje na evolucijskim svjetovima koje mogu usporediti s njima. Oni nisu evolucijska bića, već ih projiciraju Nositelji Života u njihovom sadašnjem obliku i statusu. Oni su biseksualni i reproduciraju se prema potrebi kako bi se zadovoljile potrebe rastuće populacije.</p>
<p class="bts" id="U46_7_7"><small>46:7.7 (528.5)</small>Vjerovatno najbolje mogu predočiti Urantijinim umovima nešto o naravi tih lijepih i uslužnih stvorenja kad vam kažem da oni obuhvaćaju kombinirane osobine vjernog konja i nježnog psa i pokazuju inteligenciju veću od najviših vrsti čimpanza. I oni su vrlo lijepi, sudeći prema fizičkim standardima Urantije. Oni su najviše zahvalni za pažnju koju primaju od materijalnih i polumaterijalnih došljaka na ovim arhitektonskim svjetovima. Oni imaju moć vida što im dopušta da se prepoznaju - osim materijalnih bića - morontija tvorevine, donje anđeoske redove, srednja bića, kao i neke od nižih redova ličnosti duha. Oni ne razumiju obožavanje Beskonačnog, niti shvaćaju smisao Vječnoga, ali po ljubavi za svoje gospodare, oni se pridružuju u vanjskim duhovnim odanostima njihovih svjetova.</p>
<p class="btn" id="U46_7_8"><small>46:7.8 (528.6)</small>Postoje oni koji vjeruju da će, u budućem kozmičkom razdoblju, ove vjerne spornagije pobjeći iz svoje razine životinjskog postojanja i postići dostojnu evolucijsku sudbinu progresivnog intelektualnog rasta, pa čak i duhovnog postignuća.</p>
<h2 id="U46_8_0"><strong>8. JERUZEMSKI TROKUTI</strong></h2>
<p class="btn" id="U46_8_1"><small>46:8.1 (528.7)</small>Čisto lokalni i rutinski poslovi Jeruzema su usmjereni iz stotinu <em>trokuta.</em> Te jedinice su grupirane oko deset čudesnih struktura u kojima je smještena lokalna uprava Jeruzema. Trokuti su okruženi panoramskim prikazom povijesti sjedišta sustava. Trenutno su izbrisane više od dvije i pol milje u ovoj kružnoj priči. Ovaj sektor će biti obnovljen nakon što Satanija ponovo bude prihvaćena u obitelj zviježđa. Mihaelove uredbe su već sprovele svaku pripravnu odredbu za ovaj događaj, no sud Starih Dana još nije dovršio suđenje u poslovima Luciferove pobune. Satanija se ne može vratiti u puno zajedništvo Norlatiadeka tako dugo dok u sebi ima glavne pobunjenike, visoka stvorena bića koja su pala iz svjetlosti u mrak.</p>
<p class="bts" id="U46_8_2"><small>46:8.2 (529.1)</small>Kad se Satanija mogne vratiti u sklop zviježđa, onda će doći na razmatranje ponovni prihvat izoliranih svjetova u obitelj sustava naseljenih planeta, uz njihovu obnovu u duhovnom zajedništvu svemira. No, čak i ako se Urantija vrati u krugove sustava, to će vam i dalje biti neugodno zbog činjenice da cijeli vaš sustav počiva pod Norlatiadeškom karantenom koja ga djelomično odvaja od svih drugih sustava.</p>
<p class="bts" id="U46_8_3"><small>46:8.3 (529.2)</small>Ali neće dugo proći kad presuda Luciferu i njegovim suradnicima će vratiti Satanijski sustav u Norlatiadeško zviježđe, a nakon toga Urantija i ostale izolirane sfere će se vratiti na Satanijske krugove, i opet će takvi svjetovi uživati povlastice međuplanetarne komunikacije i međusustavnog zajedništva.</p>
<p class="btl" id="U46_8_4"><small>46:8.4 (529.3)</small>Tu će doći kraj za pobunjenike i pobunu. Vrhovni vladari su milosrdni i strpljivi, ali zakon za namjerno hranjenje zla je univerzalno i nepogrešivo pogubljenje. "Plaća za grijeh je smrt" - vječno uništenje.</p>
<p class="btl" id="U46_8_5"><small>46:8.5 (529.4)</small>Predstavio Arhanđeo Nebadona.</p>
</body>
</html>
