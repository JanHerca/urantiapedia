<!DOCTYPE html>
<html lang="en">
<head>
<meta charset="utf-8" />
<meta name="viewport" content="width=device-width, initial-scale=1.0">
<meta http-equiv="Content-Security-Policy" content="upgrade-insecure-requests" />
<title>POGLAVLJE 131 :  SVJETSKE RELIGIJE | Library of Translations and Revisions of The Urantia Book</title>
<meta name="description" content="131:0.1 (1442.1)ZA VRIJEME boravka Isusa, Gonoda i Ganida u Aleksandriji, mladić je posvetio veći dio tog razdoblja i priličnu sumu očeva novca na prikupljanje …" />
<meta property="og:url" content="/hr/2014/12-poglavlje131/">
<meta property="og:site_name" content="Library of Translations and Revisions of The Urantia Book">
<meta property="og:title" content="POGLAVLJE 131 :  SVJETSKE RELIGIJE">
<meta property="og:locale" content="en">
<meta property="og:type" content="article">
<meta property="article:section" content="hr">
<meta property="article:published_time" content="2025-03-18T00:00:00-05:00">
<meta property="article:modified_time" content="2025-03-18T00:00:00-05:00">
<meta property="og:image" content="/img/social-share.png">
<meta property="article:published_time" content="2025-03-18" />
<meta property="article:modified_time" content=" 2025-03-18" />
<link rel="icon" href="/favicon.ico" sizes="32x32">
<link rel="icon" type="image/svg+xml" href="/favicon.svg">
<link rel="icon" type="image/png" sizes="32x32" href="/favicon-32x32.png">
</head>
<body class="urantia-book page-page">
<h1 class="title">POGLAVLJE 131 :  SVJETSKE RELIGIJE</h1>
<p class="btn" id="U131_0_1"><small>131:0.1 (1442.1)</small>ZA VRIJEME boravka Isusa, Gonoda i Ganida u Aleksandriji, mladić je posvetio veći dio tog razdoblja i priličnu sumu očeva novca na prikupljanje zbirke učenja različitih svjetskih religija o Bogu i njegovu odnosu sa smrtnim čovjekom. Ganid je uposlio više od sedamdeset učenih prevoditelja u izradi ovog sažetka svjetskih religioznih doktrina u vezi Božanstava. I želimo naglasiti u ovim zapisima da su sva ta monoteistička učenja uglavnom bila izravno ili neizravno, izvedena iz pripovijedi misionara MakiventeMelkizedeka, koji su se raspršili iz svog sjedišta u Salemu šireći nauk o jednom Bogu - Svevišnjem - do nakraj zemlje.</p>
<p class="btn" id="U131_0_2"><small>131:0.2 (1442.2)</small>Tu prikazujemo sažetak iz Ganidovih rukopisa koji je napravljen u Aleksandriji i Rimu, a koji je sačuvan u Indiji stotinama godina nakon njegove smrti. Ganid je s abrao ovaj mate rij al u deset po glavlja, kako slijedi:</p>
<h2 id="U131_1_0">1. CINIZAM</h2>
<p class="bts" id="U131_1_1"><small>131:1.1 (1442.3)</small>Ostaci učenja Melkizedekovih sljedbenika, osim onih koji su očuvani u židovskoj religiji, najbolje su se održali u doktrinama Cinika. Ganidova selekcija obuhvaća sljedeće:</p>
<p class="btn" id="U131_1_2"><small>131:1.2 (1442.4)</small>"Bog je vrhovni; on je Svevišnji neba i zemlje.Bog je usavršeni krug vječnosti i on vlada svemirom nad svemirima. On je jedini tvorac neba i zemlje. Kad Bog nešto uredi, tako bude. Naš Bog je jedan Bog i on je milosrdan i milostiv. Sve što je visoko, sveto, istinito i lijepo naliči našem Bogu. Svevišnji je svjetlo neba i zemlje; on je Bog istoka, zapada, sjevera i juga.</p>
<p class="btn" id="U131_1_3"><small>131:1.3 (1442.5)</small>"Čak i ako zemlja prođe, blistavo će lice Vrhovnoga ostati u veličanstvu i slavi. Svevišnji je prvi i posljednji, početak i svršetak svega. Samo je jedan Bog i njegovo je ime Istina. Bog postoji sam po sebi i u njemu nema ljutnje i neprijateljstva; on je besmrtan i beskonačan. Naš Bog je svemoguć i darežljiv. Dok on ima mnogo manifestacija, mi obožavamo samo njega. Bog sve zna - sve naše tajne i naše proklamacije; i on zna što svatko od nas zaslužuje. Njegova se moć jednako no si sa svim stvarima.</p>
<p class="btn" id="U131_1_4"><small>131:1.4 (1442.6)</small>"Bog je darivatelj mira i vjerni zaštitnik svih koji se njega boje i u njega uzdaju. On daje spasenje svima koji ga služe. Sva tvorevina postoji u moći Svevišnjega. Njegova božanska ljubav izvire iz svetosti njegove snage, a naklonost se rađa iz moći njegove veličine. Svevišnji je odredio jedinstvo tijela i duše i obdario čovjeka sa svojim duhom. Ono što čovjek gradi mora doći do kraja, ali ono što Stvoritelj izgradi traje zauvijek. Mi stječemo znanje iz ljudskog iskustva, dok izvlačimo mudrost iz kontemplacije Svevišnjega .</p>
<p class="btn" id="U131_1_5"><small>131:1.5 (1443.1)</small>"Bog izlijeva kišu na zemlju, on čini da sunce obasja klijanice i on nam daje obilnu žetvu blagodati ovoga života i vječnog spasenja u narednom svijetu. Naš Bog uživa veliku vlast; njegovo je ime Veličanstveni, a njegova je narav nedokučiva. Kad se razboliš, Svevišnji je taj koji te iscijeli. Bog je pun dobrote prema svim ljudima; mi nemamo boljeg prijatelja od Svevišnjeg. Njegova milost ispunja sva mjesta i njegova dobrota obuhvaća sve duše. Svevišnji je nepromjenjiv; on je taj koji nam pomaže kad trebamo pomoć. Gdje god se okreneš u molitvi, tu je lice Svevišenjega i otvoreno uho Boga našega. Možeš se kriti od ljudi, ali ne od Boga. Bog nam nije daleko; on je sveprisutan. Bog ispunja sva mjesta i živi u srcu čovjeka koji se boji njegova svetog imena. Stvoreno je u Stvoritelju i Stvoritelj je u svojoj tvorevini. Mi tragamo za Svevišnjim i nalazimo ga u našim srcima. Ti ideš u potragu za dragim prijateljem, a onda ga otkriješ u svojoj duši.</p>
<p class="btn" id="U131_1_6"><small>131:1.6 (1443.2)</small>"Čovjek koji zna Boga smatra sve ljude jednakim; svi su njegova braća. Iscrpljenost je jedina nagrada sebičnih, onih koji okreću leđa svojoj zemaljskoj braći.Boga će vidjeti oni koji vole svoje bližnje i koji su čista srca. Bog nikada ne zaboravlja iskrenost. On će voditi u istinu o ne koji su poštena srca, jer Bog je istina.</p>
<p class="btn" id="U131_1_7"><small>131:1.7 (1443.3)</small>"U svojim životima trebate svrgnuti pogrešku i prevladati zlo ljubavlju prema živućoj istini. U svim svojim odnosima s ljudima, uzvratite dobro za zlo. Gospodin Bog je milostiv i pun ljubavi; on oprašta. Volimo Boga jer je on prvo volio nas. Od Božje ljubavi i kroz njegovu milost ćemo biti spašeni. Ubogi i imućni su braća. Bog im je otac. Zlo koje ne želiš sebi samome, ne čini drugima.</p>
<p class="btn" id="U131_1_8"><small>131:1.8 (1443.4)</small>"Uvijek zazivaj njegovo ime, i kako budeš vjerovao u njegovo ime, tako će ti molitve biti uslišene. Kolika je čast obožavati Svevišnjega! Svi svjetovi i svemiri obožavaju Svevišnjega. A uz sve vaše molitve, sjetite se i zahvalnice - uziđite do obožavanja. Bogobojazno obožavanje izbjegava zlo i suzbija grijeh. Uvijek slavimo ime Svevišnjega. Čovjek koji nalazi utočište u Svevišnjem prikriva svoje nedostatke od svemira. Kad stojiš pred Bogom čista srca, postaješ neustrašiv od svega stvorenog. Svevišnji je poput brižnog oca i majke; on nas uistinu voli, njegovu djecu na zemlji. Naš Bog nam oprašta i usmjerava naše stope stazama spasenja. On nas uzima za ruku i vodi nas k sebi. Bog daje spasenje onima koji se u njega uzdaju; on ne tjera čovjeka da služi njegovu imenu.</p>
<p class="btn" id="U131_1_9"><small>131:1.9 (1443.5)</small>"Ako je vjera u Svevišnjeg ušla u tvoje srce, živjet ćeš bez straha do kraja života. Ne obaziri se na blagostanje bezbožnika; ne strahuj od onih koji kuju zlo; neka ti se duša okrene od grijeha i neka ti svo uzdanje bude u Boga spasenja. Iscrpljena duša zalutalih smrtnika nalazi vječni počinak u rukama Svevišnjega; mudrac čezne za božanskim naručjem; zemaljsko dijete traži sigurnost u mišici Oca Svih. Plemeniti čovjek teži tom visokom stanju spoja smrtne duše s duhom Vrhovnog. Bog je pravedan: Plodove koje ne primimo iz naših nasada na ovom svijetu, primit ćemo u sljedećem."</p>
<h2 id="U131_2_0">2. JUDAIZAM</h2>
<p class="bts" id="U131_2_1"><small>131:2.1 (1444.1)</small>Keniti iz Palestine su sačuvali dosta učenja Melkizedeka, i iz tih spisa koje su Židovi očuvali i modificirali, Isus i Ganid su izabrali sljedeće izvadke:</p>
<p class="btn" id="U131_2_2"><small>131:2.2 (1444.2)</small>"U početku stvori Bog nebo i zemlju i sve što je na njima. I vidje Bog da je to vrlo dobro. Gospodin, on je Bog; nema drugoga osim njega gore na nebu ili ovdje na zemlji. Zato ljubi Gospodina, Boga svoga, svim srcem svojim, svom dušom svojom i svom snagom svojom.Zemlja će se ispuniti spoznajom Gospodinovom kao što se vodom pune mora. Nebesa slavu Božju kazuju, naviješta svod nebeski djelo ruku njegovih. Dan danu to objavljuje; a noć noći glas predaje. Nije to riječ, a ni govor nije gdje se njihov glas ne može čuti. Kako su silna djela Gospodinova, kako je mudro sve što je učinio; veličina Gospodinova je nedokučiva. On zna broj zvijezda; svaku njezinim imenom naziva.</p>
<p class="btn" id="U131_2_3"><small>131:2.3 (1444.3)</small>"Moć je Gospodinova velika i njegovo je razumijevanje beskonačno. Gospodin kaže: "Kako su nebesa viša od zemlje, tako su puti moji iznad vaših putova i misli moje iznad vaših misli." Bog otkriva dubine i tajne, jer svjetlost u njemu prebiva. Milosrdan i milostiv je Gospodin; on je spor na srdžbu i obiluje dobrostivošću i istinom. Gospodin je sama dobrota i pravednost; krotke on na put privodi. Kušajte i vidite kako je dobar Gospodin! Blago čovjeku koji se uzda u Boga. Bog nam je zaklon i utvrda, pomoćnik spreman u nevolji.</p>
<p class="btn" id="U131_2_4"><small>131:2.4 (1444.4)</small>"Milost Gospodinova je od vječnosti do vječnosti nad onima što ga se boje i njegova pravda nad djecom naše djece. Gospodin je milostiv i pun samilosti. Gospodin je dobar svima i njegove nježne milosti pokrivaju sve što je stvoreno; on iscjeljuje srca slomljena i povija rane njihove. Kamo da idem od duha Božjega i kamo ću pobjeći od božanske prisutnosti? Jer ovako govori Višnji i Uzvišeni koji vječno stoluje i ime mu je Sveti: 'U prebivalištu visokom i svetom stolujem; ali ja sam i s onima koji su srca skrušenih i duha smjerna!' Nitko se ne može sakriti od našeg Boga, jer on ispunja nebo i zemlju. Neka se vesele nebesa i neka kliče zemlja. Neka se govori među svim narodima: Gospodin kraljuje! Slavite Boga jer je dobar, jer je vječna milost njegova.</p>
<p class="btn" id="U131_2_5"><small>131:2.5 (1444.5)</small>"Nebesa navješćuju Božju pravednost, a svi narodi gledaju njegovu slavu. Bog nas stvori, a ne mi sami; njegov smo narod i ovce paše njegove. Njegova je milost dovijeka, od koljena do koljena istina njegova. Naš je Bog vladar među narodima. Neka se zemlja napuni slavom njegovom! Neka ljudi hvale Gospodina za dobrotu njegovu, za čudesne darove njegove djeci ljudskoj!</p>
<p class="btn" id="U131_2_6"><small>131:2.6 (1444.6)</small>"Bog je učinio čovjeka malo manje božanskim od sebe i ljubavlju i milošću ga je okrunio. Gospodin zna put pravednih, a propast će put opakih. Početak mudrosti strah je Gospodnji; razboritost je spoznaja Vrhovnog. Ovako kaže Svemogući Bog: 'Mojim hodi putem i budi savršen.'Ne zaboravida pred slomom ide oholost i pred padom uznositost. Tko nad svojim duhom vlada veći je od osvojitelja grada. Jer ovako govori Gospodin Bog koji je Svetac: 'U povratku duhovnom miru spas vam je; u smirenu uzdanju snaga je vaša.' Onima što se u Gospodina uzdaju snaga se obnavlja; krila im rastu kao orlovima. Oni trče i ne sustaju; oni hode i ne umore se. Gospodin će ti dati da počineš od svoga straha. Kaže Gospodin: 'Ne boj se, jer ja sam s tobom. Ne obaziri se plaho jer ja sam Bog tvoj. Ja te krijepim i pomažem ti; ja te uzdržavam desnicom moje ispravnosti.'</p>
<p class="btn" id="U131_2_7"><small>131:2.7 (1445.1)</small>"Bog je naš Otac; Gospodin je naš otkupitelj. Bog je stvorio nebesa nad nebesima i vojsku njihovu i on ih uzdržava. Pravednost je njegova kao gorski vrhunci, a sudovi njegovi kao duboko more. Potocima svojih slasti on nas napaja i njegovom svjetlošću mi svjetlost vidimo.Dobro je slaviti Gospodina i pjevati hvale imenu Svevišnjeg; pokazati ljubaznu pravdu izjutra i božansku vjernost svake noći. Božje kraljevstvo je vječno i njegova vlast ustraje za sva pokoljenja. Gospodin je pastir moj; ni u čem ja ne oskudijevam. Na poljanama zelenim on mi daje odmora; na vrutke me tihane vodi. On krijepi dušu moju. Stazama pravim on me upravlja. Pa da mi je i dolinom smrti proći, zla se ne bojim jer Bog je sa mnom. Dobrota i milost pratit će mene sve dane života moga, a u Gospodinovu ću domu prebivati kroz dane vječne.</p>
<p class="btn" id="U131_2_8"><small>131:2.8 (1445.2)</small>"Jahve je Bog moga spasenja; zato se uzdam u božansko ime. Uzdam se u Boga svim srcem; ne oslanjam se na vlastito shvaćanje. Mislim na nj na svim mojim putovima i on će upraviti moje staze. Gospodin je vjeran; on drži svoj savez s onima koji mu služe; pravednik živi od svoje vjere. A ne radiš li pravo, grijeh ti je kao zvijer na pragu; nesrećom tko ore i nevolju sije, nju će i požeti.Nemoj se žestiti na zlotvore. Ako u svom srcu zlo misliš, neće te uslišiti Gospodin; ako se ogriješiš o Boga, škodiš svojoj duši. Sva će skrivena djela, bilo dobra ili zla, Bog izvesti na sud. Kako čovjek misli u svom srcu, tako je on.</p>
<p class="btn" id="U131_2_9"><small>131:2.9 (1445.3)</small>"Blizu je Gospodin svima koji ga iskreno i istinito zazivaju. Večer može donijeti suze, ali jutro donosi klicanje. Veselo je srce izvrstan lijek. Ne uskraćuje Gospodin dobra onima koji idu u nedužnosti. Boj se Boga i izvršavaj njegove zapovijedi, jer to je sva čovjekova dužnost. Ovako govori Gospodin koji stvori nebesa i koji sazda zemlju: 'Nema Boga osim mene, pravednog Boga i spasitelja. Obratite se k meni da se spasite, svi krajevi zemlje. Tražite me i naći ćete ako me budete tražili u svojim srcima.' Zemlja će ostati krotkima, obilje mira oni će s radošću uživati. Tko sije nepravdu, žanje nesreću; oni koji siju vjetar, žanju oluju.</p>
<p class="btn" id="U131_2_10"><small>131:2.10 (1445.4)</small>"'Hajde, dakle, da zajedno promislimo,' kaže Gospodin, 'Budu li vam grijesi kao grimiz, pobijeljet će poput snijega. Kao purpur budu li crveni, postat će kao vuna.' No, nema mira opakima; to su vaši vam grijesi koji vam oduzeše blagostanje. Bog je zdravlje moga lica i radost duše moje. Bog vječni moja je snaga; on je naše utočište, a na zemlji drevna mišica njegova. Blizu je Gospodin onima koji su slomljena srca; on daje spasenje ljudima djetinjeg duha. Pred ispravnima stoje mnoge nedaće, ali Gospodin ih iz sviju izručuje. Prepusti Gospodinu putove svoje - u njega se uzdaj - i on će sve voditi. Ti što prebivaš pod tajnom zaštitom Svevišnjega, počivaš pod sjenom Svemogućega.</p>
<p class="btn" id="U131_2_11"><small>131:2.11 (1445.5)</small>"Voli bližnjega kao samoga sebe; ne gaji srdžbe ni prema kome. Što sam mrziš ne čini drugima. Ljubi svoju braću, jer Gospodin kaže: 'Ljubit ću svoju djecu badava.' Pravednička je staza kao svjetlost svanuća koja je sve slabija i slabija do potpunog dana. Mudraci će blistati kao sjajni nebeski svod, a oni koji su mnoge učili pravednosti, kao zvijezde navijeke u svu vječnost. Neka bezbožnik put svoj opaki ostavi, a zlikovac svoje pobunjeničke misli. Kaže Gospodin: 'Neka se vrate k meni i ja ću im se smilovati; ja sam velikodušan u praštanju.'</p>
<p class="btn" id="U131_2_12"><small>131:2.12 (1446.1)</small>"Kaže Bog, stvoritelj neba i zemlje: 'Koji moj zakon ljube, velik mir uživaju. Moje su zapovijedi: Voli me cijelim srcem svojim; nemoj imati drugih bogova osim mene; ne uzimaj uzalud imena moga; sjeti se da svetkuješ dan subotnji; poštuj oca svoga i majku svoju; ne ubij; ne čini preljuba; ne kradi; ne svjedoči lažno; ne poželi ništa što ti ne pripada.'</p>
<p class="btn" id="U131_2_13"><small>131:2.13 (1446.1)</small>"A svima koji ljube Gospodina iznad svega drugog i koji vole svoje bližnje kao sebe, Bog na nebu kaže: 'Ja ću te izbaviti iz podzemlja; ja ću te od smrti spasiti. Ja ću biti milostiv i prema tvojoj djeci. Zar nisam rekao da su moja zemaljska stvorenja sinovi živućeg Boga? I zar vas nisam volio vječnom ljubavlju? Zar vas nisam pozvao da postanete poput mene, da sa mnom vječno živite u Raju?"</p>
<h2 id="U131_3_0">3. BUDIZAM</h2>
<p class="bts" id="U131_3_1"><small>131:3.1 (1446.3)</small>Ganid je bio šokiran otkrićem da se Budizam uspio približiti velikoj i lijepoj religiji iako nije imao Boga, osobno i univerzalno Božanstvo. On je, međutim, uspio naći neke spise iz ranijih vjerovanja koja ukazuju na određeni utjecaj učenja Melkizedekovih misionara koji su nastavili djelovati u Indiji sve do vremena Bude. Isus i Ganid su prikupili sljedeću zbirku izvoda iz budističke književnosti:</p>
<p class="btn" id="U131_3_2"><small>131:3.2 (1446.4)</small>"Iz čista srca izvire radost do Beskonačnog; cijelo će mi biće biti u slozi u toj nadsmrtnoj radosti. Duša mi je ispunjena sadržajem, a srce mi je prepuno blaženstva mirnog spokoja. Nemam straha; nemam zebnje. Živim u sigurnosti i neprijatelji me ne mogu uznemiriti. Zadovoljan sam s plodovima vlastitog samopouzdanja. Našao sam da je jednostavan pristup Besmrtnom. Molim se za vjeru da me održi na dugom putovanju; znam da me ne izdaje vjera iz onog drugog svijeta. Znam da će moji bližnji živjeti u blagostanju ako se obaviju vjerom Besmrtnog, pa čak i vjerom koja stvara skromnost, ispravnost, mudrost, hrabrost, znanje i ustrajnost. Odbacimo patnje i oslobodimo se straha. Vjerom ostanimo na putu iskrene pravednosti i prave muškosti. Naučimo se kontemplaciji pravde i milosti. Vjera je čovjekovo istinsko bogatstvo; ona je zadužbina vrline i slave.</p>
<p class="btn" id="U131_3_3"><small>131:3.3 (1446.5)</small>"Neispravnost zaslužuje prezir; grijeh je gnusan.Zlo je unižavajuće, bilo da je sadržano u mislima ili ispoljeno u djelima. Bol i tuga slijede na putu zla kao što prašina slijedi vjetar. Sreća i duševni mir slijede čisto razmišljanje i primjerno življenje kao što sjena slijedi bit materijalnih stvari. Zlo je plod pogrešno usmjerena razmišljanja. Zlo je vidjeti grijeh gdje ga nema; zlo je ne vidjeti grijeh gdje ga ima. Zlo je putlažnih doktrina. Oni koji izbjegnu zlo spoznajom stvarnosti steknu radost prihvaćanjem istine. Učinite kraj svojoj bijedi gnušanjem prema grijehu. Kada podignete oči prema Plemenitom, svim se srcem odrecite grijeha. Ne tražite isprike zlu; ne činite izgovora grijehu. Dok nastojite ispraviti prošle grijehe, nađite snage da se oduprete svim budućim tendencijama prema grijehu. Suzdržanost je plod pokajanja. Ispovijedi svaku svoju pogrešku Plemenitom.</p>
<p class="btn" id="U131_3_4"><small>131:3.4 (1447.1)</small>"Vedrina i radost su nagrade djela dobro učinjenih i služe na slavu Besmrtnom. Nitko te ne može lišiti slobode vlastitog uma. Kada vjera tvoje religije oslobodi tvoje srce, kada se tvoj um, poput planine, učvrsti u nepomičnosti, tada će mir tvoje duše poteći kao bujica. Oni koji su sigurni u spasenje su zauvijek slobodni od požude, zavisti, mržnje i obmane bogatstva. Dok je vjera energija boljeg življenja, s ustrajnošću morate raditi na svom spasenju. Ako neki od vas želi postići konačno spasenje, onda iskreno mora težiti ispunjenju svake ispravnosti. Njegujte uvjerenje srca koje izvire iznutra i tako ćete primiti ekstazu vječnog spasenja.</p>
<p class="btn" id="U131_3_5"><small>131:3.5 (1447.2)</small>"Ni jedan religiozni čovjek ne može postići prosvjetljenje besmrtne mudrosti ako se ustrajno ne liši nemara, lijenosti, nemoći, dokoličarenja, bestidnosti i sebičnosti. Ali tko je dubokomislen, razborit, meditativan, svesrdan i marljiv - i koji postane sve to za svoga zemaljskog života - može postići vrhovno prosvjetljenje mira i slobode božanske mudrosti. Zapamtite, svaki čin ima svoju nagradu. Zlo donosi tugu, a grijeh stvara bol. Dobar život donosi radost i sreću. Čak i zločinac može uživati u periodu milosti prije punog sazrijevanja njegovih zlih djela, ali neminovno mora doći puna žetva njegova zločina. Nek se nitko ne igra s grijehom u svom srcu govoreći: 'Neće me snaći njegova kazna.' Što učiniš drugima, tebe samoga čeka u presudi mudrosti. Na tebe pada nepravda koju činiš svojim bližnjima. Stvorenje ne može izbjeći sudbinu svojih djela.</p>
<p class="btn" id="U131_3_6"><small>131:3.6 (1447.3)</small>"Budala si govori u srcu, 'Neće me ovladati zlo'; ali sigurnost vlada samo kad duša traži prijekor i kada um traži mudrost. Mudar čovjek je plemenita duša koja je prijateljska prema svojim neprijateljima, koja je mirna usred bure i darežljiva među grabežljivcima. Samoljublje je poput korova u plodnom polju. Sebičnost rađa patnju; zaokupljenost sobom ubija. Ukroćen um donosi sreću. Najveći je ratnik koji pobjedi i pokori samoga sebe. Dobro je biti suzdržan u svemu. Veliki je samo onaj koji cijeni vrlinu i poštuje dužnost. Nek vas ne ovladaju ljutnja i mržnja. Ne govorite oštro ni o kome. Zadovoljstvo je najveće bogatstvo. Što je mudro dato, to je pametno sačuvano. Ne čini drugima što ne želiš da oni učine tebi. Uzvrati dobro za zlo; prevladaj zlo dobrom.</p>
<p class="btn" id="U131_3_7"><small>131:3.7 (1447.4)</small>"Bolje da čovjek ima ispravnost svoje duše nego vlast nad cijelim svijetom. Besmrtnost je postignuće iskrenosti; smrt je završetak nepromišljena života. Oni koji su iskreni neće umrijeti; nepromišljeni su već mrtvi. Blago onima koji imaju uvid u besmrtno stanje. Oni koji muče druge ljude teško će naći sreću nakon smrti. Nesebični odlaze na nebo, gdje se raduju u blaženstvu beskonačnog slobodoumlja i nastavljaju rasti u plemenitoj velikodušnosti. Svaki smrtnik koji misli pravedno, govori plemenito i djeluje nesebično ne samo što uživa vrlinu ovdje tijekom ovog kratkog života, nego također, nakon raspada tijela, nastavlja uživati u čarima neba. "</p>
<h2 id="U131_4_0">4. HINDUIZAM</h2>
<p class="bts" id="U131_4_1"><small>131:4.1 (1447.5)</small>Melkizedekovi misionari su raznosili učenja o jednom Bogu gdje god su putovali. Veliki je dio te jednobožačke doktrine, zajedno s drugim ranijim pojmovima, postao utjelovljen u kasnijim učenjima hinduizma. Isus i Ganid su izabrali sljedeće izvatke:</p>
<p class="btn" id="U131_4_2"><small>131:4.2 (1448.1)</small>"On je veliki Bog, po svemu vrhovni. On je Gospodin koji obuhvaća sve stvari. On je stvoritelj i upravitelj svemira nad svemirima. Bog je jedan Bog; on je sam po sebi; on je sam za sebe i jedan jedini. I ovaj je jedan Bog naš Stvoritelj i posljednja sudbina duše. Vrhovni je neopisivo veličanstven; on je Svjetlo svakog Svjetla. Svako srce i svaki svijet je obasjan ovim božanskim svjetlom. Bog nam je zaštitnik - on stoji pokraj svojih stvorenja - i oni koji ga upoznaju postaju besmrtni. Bog je veliki izvor energije; on je Velika Duša. On ima univerzalnu vlast nad svima. Ovaj je jedan Bog pun ljubavi, veličanstven i divan. Naš Bog ima vrhovnu moć i živi u vrhovnom prebivalištu. Ova je istinska Osoba vječna i božanska; on je iskonski Gospodar neba. Svi proroci su govorili u njegovu slavu, i on nam se očitovao.Mi ga obožavamo. O Vrhovna Osobo, izvoru bića, Gospodaru tvorevine i vladaru svemira - obznani nama, tvojim stvorenjima, moć u kojoj ostaješ imanentan! Bog je sazdao sunce i zvijezde; on je sjajan, čist i samopostojeći. Njegovo je vječno znanje božanski mudro. Zlo ne može prodrijeti u Vječnoga. Budući da je svemir potekao od Boga, on njime prikladno vlada. On je uzrok stvaranja, i stoga je sve utemeljeno u njemu.</p>
<p class="btn" id="U131_4_3"><small>131:4.3 (1448.2)</small>"Bog je sigurno utočište svakog dobrog čovjeka koji traži pomoć; Besmrtni se brine za cijelo čovječanstvo. Božje spasenje je snažno, a njegova dobrota milostiva. On je zaštitnik pun ljubavi, blagoslovljeni branitelj. Kaže Gospodin: 'Ja prebivam u samim dušama njihovim kao svjetiljka mudrosti. Ja sam veličanstvo sjaja i dobrota dobrog. Gdje se dvojica ili trojica okupe zajedno, tu sam i ja također." Stvorenje ne može pobjeći od prisutnosti Stvoritelja. Gospodin broji besprekidne treptaje oka svakog smrtnika; i mi obožavamo ovo božansko Biće kao našeg neodvojivog pratitelja. On je pretežan, darežljiv, sveprisutan i beskonačno ljubazan. Gospodin je naš vladar, utočište i vrhovni upravitelj; njegov iskonski duh prebiva u smrtnoj duši. Vječni Svjedok svih poroka i vrlina prebiva u čovjekovu srcu. Dobro promislite o divnom i božanskom Oživljavatelju i neka njegov duh potpuno usmjeri vaše misli. Iz ovog nas nestvarnog svijeta povedi u stvarni! Iz ove nas tame povedi u svjetlo! Iz smrti nas povedi u besmrtnost!</p>
<p class="btn" id="U131_4_4"><small>131:4.4 (1448.3)</small>"Srcima očišćenim od svake mržnje, obožavajmo Vječnoga. Naš je Bog Gospodar molitve; on čuje plač svoje djece. Neka svi ljudi pokore svoju volju njemu,Odlučnome. Uživajmo u slobodoumlju Gospodara molitve. Učinite molitvu svojim najboljim prijateljem, a obožavanje potporom vašoj duši. 'Ako me hoćete obožavati, neka to bude u ljubavi,' kaže Vječni, 'Ja ću vam dati mudrosti da mi dođete, jer je štovanje zajednička vrlina svim bićima.' Bog osvjetljuje tminu i daje snagu onima koji su onemoćali. Mi se nemamo čega plašiti jer je Bog naš moćni prijatelj. Mi slavimo ime Osvajača koji nikada nije osvojen. Mi ga obožavamo jer je čovjekov vjerni i vječni pomagač. Bog je naš sigurni vođa i nepogrešivi vodič. On je veliki roditelj neba i zemlje koji posjeduje neograničenu energiju i beskonačnu mudrost. Njegovo je veličanstvo blaženo i njegova je ljepota božanska. On je vrhovno utočište svemira i nemijenjajući čuvar vječnog zakona. Naš je Bog Gospodar života i Utjeha svih ljudi; on je ljubitelj čovječanstva i pomagač onima koji su nevolji. On je darivatelj života i Dobri Pastir ljudskih stada. Bog nam je otac, brat i prijatelj. Čovjek teži spoznaji ovog Boga u svom unutarnjem biću.</p>
<p class="btn" id="U131_4_5"><small>131:4.5 (1448.4)</small>"Naučili smo pobijediti vjeru čežnjom srca naših. Postigli smo mudrost obuzdavanjem svojih čula, dok smo mudrošću doživjeli mir u Vrhovnom. Tko je pun vjere doista doživljava obožavanje kad se svojim unutarnjim bićem usmjeri na Boga. Naš Bog se ogrće nebesima kao plaštem; on naseljava i drugih šest prostranih svemira. On vlada nad svima i u svima. Mi žudimo za oprostom od Gospodina za sve naše opačine nad našim bližnjima; a mi tako opraštamo našeg prijatelja od zla koje je učinio nama. Naš duh prezire svako zlo; dakle, O Gospodine, oslobodi nas od ljage svakog grijeha. Mi se molimo Bogu kao svome tješite lj u, zaštitniku i spasitelju - onome koji nas voli.</p>
<p class="btn" id="U131_4_6"><small>131:4.6 (1449.1)</small>"Duh Čuvara Svemira ulazi u dušu priprostog stvorenja. Taj je čovjek mudar koji obožava Jednog Boga. Oni koji teže za savršenstvom doista moraju poznati Gospodina Vrhovnog. Nikada se ne boji onaj koji poznaje blaženu sigurnost Vrhovnog, jer Vrhovni kaže onima koji mu služe, 'Ne boj se, jer ja sam s tobom.' Bog providnosti je naš Otac. Bog je istina. Bog želi da ga njegova stvorenja razumiju - da u potpunosti znaju istinu. Istina je vječna; ona održava svemir. Naša vrhovna želja je jedinstvo s Vrhovnim. Veliki Upravitelj je pokretač svega - sve evoluira od njega. A to je ukupni zbroj dužnosti: Neka nitko ne učini drugome što mu je samom mrsko; ne njegujte zlobu, ne uzvraćajte udarac udarcem, nadvaladajte gnjev milošću i pobijedite mržnju dobročinstvom. I sve to moramo učiniti jer je Bog ljubazni prijatelj i milostivi otac koji oprašta sve naše zemaljske prijestupe.</p>
<p class="btn" id="U131_4_7"><small>131:4.7 (1449.2)</small>"Bog nam je Otac, zemlja nam je majka, a svemir nam je rodno mjesto. Bez Boga duša je utamničena; poznavanje Boga oslobađa dušu. Meditiranjem o Bogu, jedinstvom s Bogom, čovjek se oslobađa obmana zla i postiže konačno spasenje od svih materijalnih okova. Kada čovjek premota prostor kao da je komad kože, završava se zlo jer čovjek pronalazi Boga. O Bože, spasi nas od trostruke propasti pakla - požude, gnjeva i pohlepe! O, Dušo, opasaj se za borbu duha u cilju besmrtnosti! Kad dođe kraj smrtnog života, ne oklijevajte ostaviti ovo tijelo i odjenuti prikladnije i ljepše obličje kad se probudite u domenama Vrhovnog i Besmrtnog, gdje nema straha, tuge, gladi, žeđi i smrti. Upoznati Boga znači pomrsiti konce smrti. Duša koja poznaje Boga uzlazi u svemiru kao što vrhnje ulazi na površinu mlijeka. Mi obožavamo Boga, svečinitelja, Veliku Dušu, onoga koji uvijek sjedi u srcu svojih stvorenja. A onima koji znaju da Bog stoluje u ljudskim srcima suđeno je da postanu poput njega - besmrtni. Zlo mora biti ostavljeno na ovom svijetu, ali vrlina slijedi dušu na nebo.</p>
<p class="btn" id="U131_4_8"><small>131:4.8 (1449.3)</small>"To su samo pokvareni koji govore: Svemir nema ni istine ni vladara; on postoji samo za naše požude. Takve su duše zavedene od strane malenkosti svoga intelekta. One se tako prepuštaju uživanju svojih požuda i lišavaju svoje duše radosti vrline i užitaka pravednosti. Što može biti veće od doživljaja spasenja od zla? Čovjek koji je vidio Vrhovnog je besmrtan. Čovjekovi prijatelji u tijelu ne mogu preživjeti smrt; samo vrlina slijedi čovjeka koji putuje prema radosnim i osunčanim poljima Raja."</p>
<h2 id="U131_5_0">5. ZOROASTRIZAM</h2>
<p class="bts" id="U131_5_1"><small>131:5.1 (1449.4)</small>Zaratustra je bio izravno u kontaktu s potomcima ranijih melkizedeških misionara, i njihova je doktrina jednoga Bogu postala središnjim naukom u religiji koja je utemeljena u Perziji. Osim Judaizma, ni jedna druga religija tog dana nije sadržavala više tih salemskih učenja. Iz zapisa ove religije Ganid je izabrao sljedeće izvatke:</p>
<p class="btn" id="U131_5_2"><small>131:5.2 (1450.1)</small>"Sve stvari potječu iz Jednog Boga i njemu pripadaju - svemudrom, dobrom, svetom, blistavom i veličanstvenom. Taj, naš Bog, je izvor sve blistavosti. On je Stvoritelj, Bog svih dobrih namjera i zaštitnik pravde svemira. Mudro je živjeti u suglasju s duhom istine. Bog sve vidi; on vidi zla djela opakih i dobra djela pravednika; Bog naš promatra sve pojave jednim treptajem oka. Njegov je dodir dodir iscjeljenja. Gospodin je svemogući dobročinitelj. Bog pruža svoju blagonaklonu ruku pravedniku i bezbožniku. Bog je utemeljio svijet i odredio nagradu za dobro i za zlo. Svemudri Bog je obećao besmrtnost pobožnim dušama čistih misli i pravednih djela. Kakve su tvoje duboke želje, takav si i ti. Svjetlost sunca je kao mudrost onima koji razaznaju Boga u svemiru.</p>
<p class="btn" id="U131_5_3"><small>131:5.3 (1449.6)</small>"Slavite Boga tražeći radosti Mudroga. Obožavajte Boga svjetlosti radosno hodeći stazama koje je utemeljila njegova obznanjena religija. Postoji samo jedan Vrhovni Bog, Gospodar Svjetla. Mi obožavamo onoga koji je stvorio vode, biljke, životinje, zemlju i nebesa. Naš Bog je Gospodin, najveći dobročinitelj. Mi obožavamo najljepšeg, najdarežljivijeg Besmrtnog koji je obdaren vječnim svjetlom. Bog je najudaljeniji od nas i istovremeno najbliži nam je jer prebiva u našim dušama. Naš Bog je božanski i najsvetiji Duh Raja, koji je ipak čovjekov bolji prijatelj od svih drugih stvorenja. Bog nam je od najveće pomoći u ovom najvećem od svih poduzeća, poduzeću samospoznaje. Bog je naš najdraži i najispravniji prijatelj; on je naša mudrost, život i snaga duše i tijela. Kroz naše pravilno razmišljanje, mudri Stvoritelj nam omogućuje da učinimo njegovu volju i da time postignemo realizaciju svega što je božanski savršeno.</p>
<p class="btn" id="U131_5_4"><small>131:5.4 (1449.7)</small>"Gospodine, nauči nas kako živjeti ovaj život u tijelu, u pripremi za sljedeći život duha. Reci nam kako, Gospodine, da slijedimo tvoje upute. Nauči nas dobrim stazama, da možemo ići pravim putom. Dopusti nam da postignemo sjedinjenje s tobom. Znamo da je religija dobra ako dovodi do jedinstva s pravednošću. Bog je naša mudra narav, najbolja misao i ispravni čin. Neka nam Bog podari jedinstvo s božanskim duhom i besmrtnost u tebi!</p>
<p class="btn" id="U131_5_5"><small>131:5.5 (1449.8)</small>"Ova religija Mudrog Bića čisti vjernika od svake zle misli i grešnog djela. Klanjam se pred Bogom nebeskim u pokajanju ako sam ga uvrijedio u misli, riječi ili djelu - namjerno ili nenamjerno - i nudim molitvu za milost i hvalu za oprost. Znam da kad se ispovijedim, ako opet ne učinim zlo, grijeh će biti uklonjen s moje duše. Znam da oprost skida obveznice grijeha. Oni koji čine zlo primaju kaznu, a oni koji slijede istinu moraju uživati blaženstvo vječnog spasenja. Milostivo se uhvatiti na nas i obdari naše duše spasiteljskom snagom. Tražimo milost jer želimo postići savršenstvo; želimo biti poput Boga."</p>
<h2 id="U131_6_0">6. SUDUANIZAM (DŽAINIZAM)</h2>
<p class="bts" id="U131_6_1"><small>131:6.1 (1450.5)</small>Treća je skupina religioznih vjernika koji su očuvali doktrinu jednoga Boga u Indiji - ostatak Melkizedekova nauka - bila poznata u to doba kao pokret suduanizma. Ovi su vjernici su postali poznati kao sljedbenici džainizma. Ovako su učili:</p>
<p class="btn" id="U131_6_2"><small>131:6.2 (1450.6)</small>"Gospodar Neba je vrhovni. Oni koji čine grijeh neće uzaći na nebesa, ali oni koji hodaju u stazama pravednosti nalaze mjesto na nebu. Ako znamo istinu, čeka nas budući život. Čovjekova duša može uznapredovati do najviših nebesa i tamo razviti svoju duhovnu narav, postići savršenstvo. Nebesko stanje oslobađa čovjeka od robovanja grijehu i uvodi ga u najveća blaženstva; pravednik je već doživio kraj grijeha i svake bijede koja za njim slijedi. Čovjekovo “ja” je njegov nepobjedivi neprijatelj i manifestira se kroz četiri najveće strasti: ljutnju, ponos, obmanu i pohlepu. Čovjeka najveća pobjeda je pobjeda nad samim sobom. Kad se čovjek obrati Bogu tražeći oprost i kad smogne hrabrosti uživati u takvoj slobodi, on je time oslobođen od straha. Čovjek treba ići kroz život ophodeći se prema svojim bližnjima onako kako hoće da se oni ophode prema njemu."</p>
<h2 id="U131_7_0">6. ŠINTOIZAM</h2>
<p class="bts" id="U131_7_1"><small>131:7.1 (1451.1)</small>Tek nedavno su rukopisi ove religije s Dalekog istoka ušli u knjižnicu u Aleksandriji. Bila je to jedina svjetska religija za koju Ganid nikada nije čuo. Ovo je uvjerenje također sadržavala ostatke ranijih melkizedeških učenja kao što je prikazano sljedećim sažetcima:</p>
<p class="btn" id="U131_7_2"><small>131:7.2 (1451.2)</small>"Kaže Gospodin: 'Vi ste svi primatelji moje božanske moći; svi ljudi uživaju službu moje milosti. Ja nalazim veliko zadovoljstvo kad poraste broj pravednika na zemlji. Knez Nebesa sebe očituje u prirodnim ljepotama i vrlinama ljudi da pokaže svoju pravednu narav. Budući da drevni ljudi nisu znali moje ime, ja sam se očitovao rođenjem u svijetu u vidljivoj egzistenciji i pretrpio sam takvo poniženje da čovjek ne treba zaboraviti moje ime. Ja sam stvoritelj neba i zemlje; sunce, mjesec i sve zvijezde pokoravaju se mojoj volji. Ja sam vladar svih stvorenja na kopnu i u četiri mora. Iako sam veliki i vrhovni, imamobzira za molitve najsiromašnijih ljudi. Ako me bilo koje stvorenje hoće obožavati, ja ću čuti njegovu molitvu i ispuniti želju njegova srca. '</p>
<p class="btn" id="U131_7_3"><small>131:7.3 (1451.3)</small>"' Svaki put kad se čovjeku odaje tjeskobi, on uzima korak dalje od puta na koji ukazuje duh njegova srca."Ponos zaklanja pogled na Boga. Ako želite dobiti nebesku pomoć, otpustite svoj ponos; svaka dlaka ponosa djeluje kao oblak koji zakriljuje svjetlo spasenja. Ako niste u pravu iznutra, beskorisno je da se molite za ono što je izvana.'Ako čujem tvoje molitve, to je zato što mi se obraćate čista srca, bez laži i licemjerstva, s dušom koja odražava istinu poput zrcala. Ako želite steći besmrtnost, ostavite svijet i dođite k meni."</p>
<h2 id="U131_8_0">8. TAOIZAM</h2>
<p class="bts" id="U131_8_1"><small>131:8.1 (1451.4)</small>Poslanici Melkizedeka su prodrli duboko u unutrašnjost Kine, a učenje o jednom Bogu je postalo dijelom ranijih učenja nekoliko kineskih religija; ona koja se najduže zadržala i koja je u sebi nosila najviše monoteističke istine je taozam, i Ganid je prikupio sljedeće odlomke koji vuku porijeklo od njezina utemeljitelja:</p>
<p class="btn" id="U131_8_2"><small>131:8.2 (1451.5)</small>"Kako je čist i spokojan Vrhovni, a ipak tako moćan i silan, tako dubok i nedokučiv! Ovaj je Bog nebesa predak svih stvari. Ako poznate Vječnog, primit ćete prosvjetljenje i mudrost. Ako ne znate Vječnog, vaše se neznanje ispoljava kao zlo i u vama se rađaju strasti grijeha. Ovo čudesno Biće je postojalo prije neba i zemlje. On je istinski duhovan; on stoji sam za sebe i ne mijenja se. On je doista majka svijeta i sve se stvoreno oko njega okreće.Ovaj Veliki sebe daruje ljudima i na taj način im omogućuje da se uzdignu i prežive. Ako netko ima i najmanju spoznaju, može hodati putovima Vrhovnog; on može biti u skladu s voljom neba.</p>
<p class="btn" id="U131_8_3"><small>131:8.3 (1452.1)</small>"Svako dobro djelo istinske službe dolazi od Vrhovnog. Sve ovisi o Velikom Izvoru života. Veliki Vrhovni ne traži priznanja za svoje darivanje. On ima najveću moć, ali ostaje skriven od našeg pogleda. On neprestano preobražava svoje osobine dok usavršava svoja stvorenja. Nebeski Razbor djeluje polako i strpljivo u svojim nacrtima, ali uvijek ostaruje svoja postignuća. Vrhovni nadkriljujesvemir i sviju uzdržava. Kako je velik i veličanstven njegov preobilni utjecaj i njegova privlačna moć! Istinska dobrota je nalik vodi jer sve blagosilja i ničemu ne škodi. I kao voda, istinska dobrota teži najnižim mjestima, čak i onim razinama koje drugi nastoje izbjeći, a to je zato što nalikuje Vrhovnom. Vrhovni stvara sve stvari, u prirodi ih uzdržava i u duhu usavršava. I to je tajna kako Vrhovni može čuvati, štititi i usavršavati svoja stvorenja ne pribjegavajući prinudi. On vodi i usmjerava, ali bez pozivanja na svoja prava. On pomaže napredovanju, ali bez dominacije.</p>
<p class="btn" id="U131_8_4"><small>131:8.4 (1452.2)</small>"Mudar čovjek svima otvara svoje srce. Malo znanja je opasna stvar. Oni koji žele biti veliki moraju naučiti da se ponize. U stvaranju je Vrhovni postao svjetska majka. Poznavati svoju majku znači poznavati sebe kao njezino dijete. Mudar je onaj čovjek koji promatra sve dijelove sa stajališta cjeline. Odnosite se prema svakom čovjeku kao da ste na njegovu mjestu. Uzvratite uvredu dobrotom. Ako volite ljude, oni će vam se priklanjati - bez poteškoća ćete ih pridobiti.</p>
<p class="btn" id="U131_8_5"><small>131:8.5 (1452.3)</small>"Veliki Vrhovni je sveprožimajući; on je slijeva i zdesna; on uzdržava svu tvorevinu i živi u svim istinskim bićima. Ne možete naći Vrhovnog, niti možete naći mjesto gdje ga nema. Ako čovjek prepozna zlo svojih djela i ako se pokaje za grijeh iz dubine srca, onda neka traži oprost; on može izbjeći kazni; može promijeniti nesreću u blagoslov. Vrhovni je sigurno utočište za svu tvorevinu; on je čuvar i spasitelj cijelog čovječanstva. Ako ga budete tražili iz dana u dan, naći ćete ga. Budući da može opraštati grijehe, on je doista najdragocjeniji svim ljudima. Uvijek zapamtite da Bog ne nagrađuje čovjeka za ono što radi već za ono što on jeste; zato trebate pomoći svojim bližnjima ne tražeći nagrade. Činite dobro bez pomisli na vlastitu korist.</p>
<p class="btn" id="U131_8_6"><small>131:8.6 (1452.4)</small>"Mudri su oni koji poznaju zakone Vječnog. Nepoznavanje božanskog zakona je bijeda i nesreća. Oni koji poznaju Božje zakone su slobodoumni. Ako znate Vječnoga, iako vaše tijelo propadne, vaša će duša preživjeti u duhu službe. Vi ste doista mudri kada prepoznajete svoju beznačajnost. Ako ostanete u svjetlu Vječnoga, uživat ćete prosvjetljenje Vrhovnoga. Oni koji se posvete službi Vrhovnog uživaju u radosti traganja za Vječnim. Kad čovjek umre, duh raširi svoja krila i krene na dugo i veliko putovanje svome domu. "</p>
<h2 id="U131_9_0">9. KONFUCIJANIZAM</h2>
<p class="bts" id="U131_9_1"><small>131:9.1 (1452.5)</small>Čak su i one velike svjetske religije koje su imale najmanju spoznaju Boga, priznavale monoteizam melkizedeških misionara i njihovih upornih sljedbenika. Ganid je ovako sažeo konfucijanizam:</p>
<p class="btn" id="U131_9_2"><small>131:9.2 (1452.6)</small>"Nema greške u onome što Nebesa postave. Istina je stvarna i božanska. Sve vuče porijeklo od Neba, a Velika Nebesa ne griješe. Nebo je postavilo mnoga niža bića da pomognu u pouci i uzdizanju nižih stvorenja. Veliki je, jako veliki, Jedan Bog koji upravlja čovjekom s visine. Bog je veličanstven na vlasti i strašan u presudi. Ali ovaj je Veliki Bog dodijelio moralni sud čak i mnogim nižim ljudima. Nebeska darežljivost nikada ne prestaje. Blagonaklonost je najbiraniji dar koji Nebesa daju čovjeku. Nebo je podarilo svoju plemenitost čovjekovoj duši; čovjekove vrline nisu niša drugo nego plod ove zadužbine plemenitosti Nebesa. Veliko Nebo sve proniče i prati čovjeka u svim njegovim djelima. A mi dobro činimo kad zovemo Veliko Nebo našim Ocem i Majkom. Ako smo dakle sluge naših božanskih predaka, onda se možemo s povjerenjem moliti Nebu. U svakom trenutku i u svemu neka se s poštovanjem bojimo veličanstva Neba. Priznajemo, O Bože, ti koji si Svevišnji i suvereni Vladar, da svaki sud počiva u tebi i da sva milost proizlazi iz božanskog srca.</p>
<p class="btn" id="U131_9_3"><small>131:9.3 (1453.1)</small>"Bog je s nama; zato nema straha u našim srcima. Ako je u meni vrlina, to je manifestacija Neba koje je u meni. Ali to Nebo koje je u meni često postavlja visoke zahtjeve na moju vjeru. Ako je Bog sa mnom, odlučio sam nemati sumnje u mom srcu. Vjera mora biti vrlo blizu stvarne istine, a ja ne vidim kako čovjek može živjeti bez te dobre vjere. Dobro i zlo ne zadese ljude bez razloga. Nebo se odnosi prema čovjekovoj duši u skladu s njezinim namjerama. Kada se nađete u krivu, ne ustručavajte se ispovjediti svoju pogrešku i brzo je iskupiti.</p>
<p class="btn" id="U131_9_4"><small>131:9.4 (1453.2)</small>"Mudar čovjek je zaokupljen traženjem istine, a ne samo uzdržavanjem. Čovjekov cilj je postignuće savršenstva Neba. Najbolji čovjek je posvećen samoprilagodbi i nema straha i tjeskobe. Bog je s tobom; ne sumnjaj u dubini srca. Svako dobro djelo donosi nagradu. Najbolji čovjek ne gunđa protiv neba i ne zamjeri ljudima. Ono što ne želite da drugi učine vama, ne činite ni vi njima. Neka suosjećanje bude dio svake kazne;na svaki način pretvorite kaznu u blagoslov. Takav je put Velikih Nebesa. Dok sva stvorenja moraju umrijeti i vratiti se u zemlju, duh plemenitog čovjeka napreduje do nebeskog očitovanja i uspinje se do veličanstvenog svjetla najvećeg sjaja."</p>
<h2 id="U131_10_0">10. "NAŠA RELIGIJA”</h2>
<p class="bts" id="U131_10_1"><small>131:10.1 (1453.3)</small>Nakon napornog rada na izboru učenja različitih svjetskih religija o Rajskom Ocu, Ganid se posvetio zadatku formuliranja onoga što je smatrao sažetkom vjerovanja o Bogu koja se temelje na Isusovim učenjima. Mladić je obično govorio o ovim učenjima kao "našoj religiji." Zabilježio je sljedeće:</p>
<p class="btn" id="U131_10_2"><small>131:10.2 (1453.4)</small>"Gospodin Bog naš je jedan Bog, i trebate ga ljubiti svim srcem svojim i svim umom svojim dok nastojite ljubiti svu njegovu djecu kao same sebe. Ovaj je jedan Bog naš nebeski Otac i u njemu se sve sastoji, a njegov duh živi u svakoj iskrenoj ljudskoj duši. A mi koji smo djeca Božja, trebamo naučiti povjeriti naše duše na čuvanje njemu kao vjernom Stvoritelju. S našim nebeskim Ocem je sve moguće. Budući da je on Stvoritelj koji je sazdao sve stvari i sva bića, ne može biti drugačije. Iako ne možemo vidjeti Boga, možemo ga znati. I ako svaki dan budemo živjeli volju Oca na nebu, mi ga možemo otkriti našim bližnjima.</p>
<p class="btn" id="U131_10_3"><small>131:10.3 (1453.5)</small>"Božanske dubine Božjeg karaktera moraju biti beskonačno duboke i vječno mudre. Ne možemo poznati Boga znanjem, ali ga možemo znati u našim srcima osobnim iskustvom. Dok je Božja pravednost nedokučiva, njegova je milost dostupna i najnižim bićima na zemlji. Dok Otac ispunja svemir, on živi i u našim srcima. Um čovjeka je ljudski, smrtan, ali je duh čovjeka božanski, besmrtan. Bog nije samo svemoguć, već i svemudar. Ako naši zemaljski roditelji koji su skloni zlu vole svoju djecu i znaju im podariti svoje dobre darove, koliko će više dobri Otac na nebu mudro voljeti svoju djecu i podariti im odgovarajuća blaženstva.</p>
<p class="btn" id="U131_10_4"><small>131:10.4 (1454.1)</small>"Otac na nebu neće da se izgubi ni jedan od ovih malenih na zemlji, samo ako dijete ima želju pronaći Oca i istinski žudi biti poput njega. Naš Otac voli i one koji su zli i uvijek se ljubazno odnosi prema nezahvalnicima. Ako više ljudi upozna dobrotu Božju, oni će sigurno osjetiti potrebu da se pokaju za svoja zla djela i odbace sve poznate grijehe. Sve što je dobro dolazi odozgo od Oca svjetlosti, u kojega nema ni promjene ni zasjenjenja zbog mijene. Duh istinskog Boga živi u čovjekovu srcu. Bog želi da svi ljudi budu braća. Kad ljudi počnu tragati za Bogom, to znači da ih je Bog pronašao, te da su u potrazi za znanjem o njemu. Mi živimo u Bogu i Bog prebiva u nama.</p>
<p class="btn" id="U131_10_5"><small>131:10.5 (1454.2)</small>"Ja više neće biti zadovoljan vjerom da je Bog Otac svih ljudi iz moga naroda; ja sada vjerujem da je Bog i moj Otac. Uvijek ću nastojati obožavati Boga uz pomoć Duha Istine koji mi postaje pomoćnik kad postanem istinski poznavalac Boga. Ali prije svega ću nastojati prakticirati obožavanje Boga svojim nastojanjem da naučim činiti Božju volju na zemlji; drugim riječima, uložit ću svako nastojanje da učinim svakom od svojih bližnjih ono što mislim da bi im Bog učinio. A kad živimo ovakav život u tijelu, možemo tražiti mnoge stvari od Boga i on će ispuniti želje naših srca kako bismo mogli biti bolje pripremljeni za služenje svojim bližnjima. A sva ta služba ljubavi u korist Božje djece uvećava našu sposobnost primanja i iskustvo nebeske radosti, velikih zadovoljstava službe nebeskog duha.</p>
<p class="btn" id="U131_10_6"><small>131:10.6 (1454.3)</small>"Svaki dan zahvaljujem Bogu za njegove neizrecive darove; hvalim ga za njegova čudesa ljudskoj djeci. Za mene on je Svemogući, Stvoritelj, Snaga i Milosrđe, ali najbolje od svega, on je moj Otac koji je duh, i kao njegovo zemaljsko djete znam da ću ga jednog dana istinski vidjeti. A moj tutor kaže da ću u potrazi za njim postati sve više poput njega. Vjerom u Boga sam postigao mir s njim. Ova naša nova religija je puna radosti i stvara trajnu sreću. Uvjeren sam da ću ostati vjeran do smrti, i da ću sigurno primiti vijenac vječnog života.</p>
<p class="btn" id="U131_10_7"><small>131:10.7 (1454.4)</small>"Učim dokazati sve stvari i pridržavati se onoga što je dobro. Što god želim da ljudi učine meni, činim i ja njima. Ovom novom vjerom znam da čovjek može postati sin Božji, ali ponekad me užasava kad pomislim da su svi ljudi moja braća, ali to mora biti istina. Ne vidim kako se mogu radovati u Božjem očinstvu, ako odbijam prihvatiti bratstvo ljudi. Tko god zazove ime Gospodnje, bit ćespašen. Ako je to istina, onda svi ljudi moraju biti moja braća.</p>
<p class="btl" id="U131_10_8"><small>131:10.8 (1454.5)</small>"Ubuduće ću činiti dobra djela u tajnosti; i kad se molim, molit ću se u skrovitosti. I neću suditi kako ne bih bio nepravedan prema svojim bližnjima. Naučit ću voljeti svoje neprijatelje; još uvijek nisam potpuno ovladao ovom vještinom nalikovanja Bogu. Iako vidim Boga i u tim drugim religijama, moram priznati da je u 'našoj religiji' on ljepši, brižniji, milostiviji, osobniji i pozitivniji. Ali najviše od svega, ovo veliko i slavno Biće je moj duhovni Otac; ja sam njegovo dijete. I nema drugih sredstava osim moje iskrene želje da budem poput njega, da ga na kraju mogu pronaći i vječno mu služiti. Konačno imam religiju s Bogom, predivnim Bogom, a on je Bog vječnog spasenja."</p>
</body>
</html>
