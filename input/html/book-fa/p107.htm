<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 107 - منشأ و طبیعت تنظیم کنندگان فکر</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 107</h1>
</div>
<div class="c1">
<h4 style="direction:rtl">منشأ و طبیعت تنظیم کنندگان فکر</h4>
</div>

<p style="direction:rtl">  اگر چه پدر جهانی شخصاً در بهشت، درست در مرکز جهانها، سکونت دارد، در واقع در کرات فضا در اذهان فرزندان بیشمار زمانش نیز حضور دارد، چرا که به صورت ناصحان اسرارآمیز در آنها ساکن است. پدر جاودان در همان حال که از فرزندان انسانی سیاره&zwnj;ای خود بسیار فاصله دارد در ارتباطی تنگاتنگ با آنان قرار دارد.</p>
<p style="direction:rtl">  تنظیم کنندگان واقعیت مهر پدر هستند که در روان انسانها عینیت &zwnj;یافته&zwnj;اند. آنها وعدۀ حتمی دوران زندگانی جاودانۀ انسان هستند که در درون ذهن انسان محبوس می&zwnj;باشند؛ آنها جوهر شخصیت کمال یافتۀ انسان پایان دهنده هستند که او می&zwnj;تواند در زمان پیش مزه کند. انسان از طریق صعود جهان به جهان تدریجاً در تکنیک الهیِ زندگی مطابق خواست پدر گام به گام خبره می&zwnj;شود، تا این که در واقع به حضور الهی پدر بهشتی خود دست می&zwnj;یابد.</p>
<p style="direction:rtl">  خداوند پس از این که به انسان فرمان داد کامل باشد، حتی آنطور که او کامل است، به صورت تنظیم کننده فرود آمده است تا در دستیابی به سرنوشت آسمانی که بدین گونه مقرر گشته شریک تجربی انسان شود. قطعۀ خداوند که در ذهن انسان سکنی می&zwnj;گزیند خاطر جمعی مطلق و کاملی است که انسان می&zwnj;تواند در پیوند با این تنظیم کنندۀ الهی، که از خداوند آمد تا انسان را بیابد و حتی در روزهای بودن در جسم او را به فرزندی برساند، پدر جهانی را پیدا کند.</p>
<p style="direction:rtl">  هر انسانی که یک پسر آفریننده را دیده است پدر جهانی را دیده است، و آن کس که در او یک تنظیم کنندۀ الهی سکونت دارد پدر بهشتی در او ساکن است. هر انسانی که به طور هشیارانه یا غیرهشیارانه از راهبری تنظیم کنندۀ ساکن در خود اطاعت می&zwnj;کند مطابق خواست خداوند زندگی می&zwnj;کند. آگاهی از حضور تنظیم کننده آگاهی از حضور خداوند است. پیوند ابدی تنظیم کننده به عنوان یک همیار جهانی الوهیت با روان تکاملی انسان تجربۀ راستین پیوند ابدی با خداوند است.</p>
<p style="direction:rtl">  این تنظیم کننده است که در درون انسان آن اشتیاق خاموشی ناپذیر و آرزوی بی&zwnj;وقفه برای خداگونه شدن، برای دستیابی به بهشت، و در آنجا در پیشگاه شخص واقعیِ الوهیت پرستش منبع بیکران هدیۀ الهی را ایجاد می&zwnj;کند. تنظیم کننده حضور زنده&zwnj;ای است که در واقع فرزند فانی را با پدر بهشتی&zwnj;اش پیوند می&zwnj;دهد و او را به پدر نزدیکتر و نزدیکتر می&zwnj;سازد. تنظیم کننده برابرساز جبران کنندۀ ما پیرامون تنش عظیم جهانی است که با فاصلۀ جدایی انسان از خداوند و با درجۀ جزئی بودن او در مقایسه با جهانی بودن پدر جاودان ایجاد می&zwnj;شود.</p>
<p style="direction:rtl">  تنظیم کننده جوهر مطلق یک موجود بیکران است که در درون ذهن یک مخلوق متناهی محبوس است، که بسته به انتخاب چنین انسانی می&zwnj;تواند این پیوند موقت خداوند و انسان را سرانجام به اوج رساند و در واقع پیدایش موجودی جدید را برای خدمت بی&zwnj;پایان در جهان به فعل در&zwnj;آورد. تنظیم کننده آن واقعیت الهی جهان است که این حقیقت را که خداوند پدر انسان است واقعیت می&zwnj;بخشد. تنظیم کننده قطب&zwnj;نمای خطاناپذیر کیهانی انسان است که روان را همیشه و بدون لغزش به سوی خداوند رهنمون می&zwnj;شود.</p>
<p style="direction:rtl">  در کرات تکاملی مخلوقات صاحب اراده سه مرحلۀ کلی رشد و نمو وجود را می&zwnj;پیمایند: از هنگام ورود تنظیم کننده تا رشد نسبتاً کامل، در حدود سن بیست سالگی در یورنشیا، ناصحان گاهی اوقات تغییر دهندگان فکر نامیده می&zwnj;شوند. از این هنگام تا رسیدن به سن بصیرت، در حدود چهل سالگی، ناصحان اسرارآمیز تنظیم کنندگان فکر نامیده می&zwnj;شوند. از رسیدن به سن بصیرت تا هنگام رهایی از جسم، آنها اغلب به صورت کنترل کنندگان فکر مورد اشاره قرار می&zwnj;گیرند. این سه مرحلۀ حیات انسانی هیچ ربطی به سه مرحلۀ پیشرفت تنظیم کننده در نسخه&zwnj;برداری ذهن و تکامل روان ندارد.</p>
<div class="c1">
<h4 style="direction:rtl">1- منشأ تنظیم کنندگان فکر</h4></div>

<p style="direction:rtl">  از آنجا که تنظیم کنندگان فکر از جوهر الوهیت اولیه هستند، هیچ کس نمی&zwnj;تواند پیرامون طبیعت و منشأ آنان با اطمینان سخن بگوید؛ من فقط می&zwnj;توانم روایات سلوینگتون و باورهای یوورسا را بازگو کنم؛ من فقط می&zwnj;توانم توضیح دهم که ما این ناصحان اسرارآمیز و موجودات مرتبط به آنان در سرتاسر جهان بزرگ را چگونه تلقی می&zwnj;کنیم.</p>
<p style="direction:rtl">  اگر چه در رابطه با نحوۀ اعطای تنظیم کنندگان فکر نظرات گوناگونی وجود دارد، در مورد منشأ آنان چنین تفاوتهایی وجود ندارد. همگی توافق دارند که آنان مستقیماً از نزد پدر جهانی، اولین منبع و مرکز، می&zwnj;آیند. آنها موجودات آفریده شده نیستند؛ آنها موجوداتی به اجزا تقسیم شده هستند که در بر گیرندۀ حضور واقعی خدای بیکران می&zwnj;باشند. تنظیم کنندگان به همراه بسیاری از همیاران آشکار ناشده&zwnj;شان، ربانیت رقیق نشده و مخلوط نشده، اجزای کامل و کاهش نیافتۀ الوهیت هستند؛ آنها از خدا هستند، و تا جایی که ما قادریم تشخیص دهیم، <em>آنها خدا هستند</em>.</p>
<p style="direction:rtl">  ما زمان آغاز وجود جداگانۀ آنها، گذشته از مطلق بودن اولین منبع و مرکز، را نمی&zwnj;دانیم؛ ما تعداد آنها را نیز نمی&zwnj;دانیم. ما قدر بسیار اندکی پیرامون دوران زندگانی آنها می&zwnj;دانیم، تا این که آنها در سیارات زمان وارد &zwnj;شوند که در اذهان بشری سکنی گزینند، اما از آن زمان به بعد ما با پیشروی کیهانی آنها تا زمان به سرانجام رسیدن سرنوشت سه&zwnj;گانۀ آنها کمابیش آشنا هستیم: نیل به شخصیت از طریق پیوند با یک فراز یابندۀ انسانی، نیل به شخصیت از طریق فرمان پدر جهانی، یا رهایی از تکالیف شناخته شدۀ تنظیم کنندگان فکر.</p>
<p style="direction:rtl">  اگر چه ما نمی&zwnj;دانیم، چنین می&zwnj;پنداریم که با گسترش جهان، و به تدریج که تعداد کاندیداهای پیوند با تنظیم کننده افزایش می&zwnj;یابد، تنظیم کنندگان دائماً فردیت می&zwnj;یابند. اما به همین اندازه ممکن است که ما در تلاش برای تعیین یک کمیت عددی برای تنظیم کنندگان در خطا باشیم. همچون خود خداوند، این قطعاتی که از طبیعت غیرقابل درک او برخوردارند ممکن است به طور وجودگرایانه بیکران باشند.</p>
<p style="direction:rtl">  تکنیک منشأ تنظیم کنندگان فکر یکی از کارکردهای آشکار ناشدۀ پدر جهانی است. ما دلایل بسیاری داریم باور داشته باشیم که هیچیک از همیاران مطلق دیگر اولین منبع و مرکز در تولید اجزای پدر دست ندارند. تنظیم کنندگان صرفاً و برای ابد هدایای الهی هستند؛ آنها متعلق به خدا و از خدا هستند، و همانند خداوند هستند.</p>
<p style="direction:rtl">  آنها در رابطه&zwnj;شان با مخلوقاتِ پیوندی مهری آسمانی و خدمتی معنوی را آشکار می&zwnj;سازند که عمیقاً تأیید کنندۀ این اعلان می&zwnj;باشد که خداوند روح است. اما علاوه بر این خدمت متعالی کار زیادی صورت می&zwnj;گیرد که هرگز برای انسانهای یورنشیا آشکار نشده است. همچنین ما به طور کامل نمی&zwnj;فهمیم که هنگامی که پدر جهانی از خود موجودی را اهدا می&zwnj;کند تا بخشی از شخصیت یک مخلوق زمان باشد، به راستی دقیقاً چه رخ می&zwnj;دهد. پیشرفت فرازگرایانۀ پایان دهندگان بهشت نیز هنوز احتمالات کاملی را که ذاتی این شراکت آسمانی انسان و خداوند است آشکار نساخته است. در تحلیل نهایی، اجزای پدر باید هدیۀ خدای مطلق به آن مخلوقاتی باشد که سرنوشتشان در بر گیرندۀ امکان نیل به خداوند به صورت مطلق است.</p>
<p style="direction:rtl">  همانطور که پدر جهانی الوهیت پیش شخصی خود را به اجزای مختلف تقسیم می&zwnj;کند، روح بیکران نیز قسمتهایی از روح پیش ذهن خود را فردیت می&zwnj;دهد تا در روانهای تکاملی انسانهای در حال بقای سریِ پیوندِ روح ساکن شوند و در واقع با آنها پیوند یابند. اما طبیعت پسر جاودان بدین نحو به قطعات گوناگون قابل تقسیم نیست؛ روح پسر اولیه یا پراکنده است و یا به طور مجزا شخصی است. مخلوقاتِ با پسر پیوند یافته با عطایای انفرادی روح پسران آفرینندۀ پسر جاودان یگانه می&zwnj;شوند.</p>
<div class="c1">
<h4 style="direction:rtl">2- طبقه&zwnj;بندی تنظیم کنندگان</h4></div>

<p style="direction:rtl">  تنظیم کنندگان به صورت موجوداتی باکره فردیت می&zwnj;یابند، و سرنوشت همگی&zwnj;شان این است که ناصحانی رهایی یافته، پیوند یافته، و یا شخصیت یافته شوند. ما چنین می&zwnj;پنداریم که هفت رستۀ تنظیم کنندۀ فکر وجود دارد، گر چه ما در مجموع این تقسیمات را نمی&zwnj;فهمیم. ما اغلب به صورت زیرین به رسته&zwnj;های مختلف اشاره می&zwnj;کنیم:</p>
<blockquote>
<p style="direction:rtl">  1- <em>تنظیم کنندگان باکره</em>، آنهایی که در مأموریتهای اولیۀ خود در اذهان کاندیداهای تکاملی برای بقای جاودانه خدمت می&zwnj;کنند. طبیعت الهی ناصحان اسرارآمیز برای ابد ثابت است. همچنین طبیعت تجربی آنها همینطور که در ابتدا از دیوینینگتون رهسپار می&zwnj;شوند ثابت است؛ تفاوت متعاقب تجربی نتیجۀ تجربۀ واقعی در خدمت در جهان است.</p>
<p style="direction:rtl">  2- <em>تنظیم کنندگان پیشرفته</em>، آنهایی که یک دوره یا دوره&zwnj;های بیشتر به همراه مخلوقات صاحب اراده در کراتی خدمت کرده&zwnj;اند که در آنها پیوند نهایی میان هویت مخلوق زمان و یک بخش منحصر به فردِ روح سومین منبع و مرکز که در جهان محلی تجلی یافته رخ می&zwnj;دهد.</p>
<p style="direction:rtl">  3- <em>تنظیم کنندگان متعال</em>، آن ناصحانی که در ماجرای زمان در کرات تکاملی خدمت کرده&zwnj;اند، اما شرکای بشری آنها به دلیلی بقای جاودانه را نپذیرفتند، و آنهایی که متعاقباً به ماجراهای دیگر در انسانهای دیگر در کرات دیگر در حال تکامل تخصیص یافته&zwnj;اند. یک تنظیم کنندۀ متعال گر چه بیش از یک ناصح باکره الهی نیست، از تجربۀ بیشتری برخوردار گشته است، و در ذهن بشری کارهای بیشتری می&zwnj;تواند انجام دهد که یک تنظیم کنندۀ کم تجربه&zwnj;تر نمی&zwnj;تواند انجام دهد.</p>
<p style="direction:rtl">  4- <em>تنظیم کنندگان ناپدید شده</em>. در اینجا در تلاشهای ما برای دنبال نمودن دوران زندگانی ناصحان اسرارآمیز وقفه&zwnj;ای رخ می&zwnj;دهد. یک مرحلۀ چهارمی از خدمت وجود دارد که ما دربارۀ آن اطمینان نداریم. ملک صادقها آموزش می&zwnj;دهند که تنظیم کنندگان مرحلۀ چهارم در مأموریت جداگانه هستند. آنها در حال گشت و گذار در جهان جهانها هستند. پیام&zwnj;آوران منفرد به این باور تمایل دارند که آنها با اولین منبع و مرکز یگانه هستند. آنها در حال بهره&zwnj;وری از دوره&zwnj;ای از معاشرت طراوت بخش با خود پدر هستند. و کاملاً ممکن است که یک تنظیم کننده بتواند در حال گشت زنی در جهان بنیادین باشد و به طور همزمان با پدر همه جا حاضر یگانه باشد.</p>
<p style="direction:rtl">  5- <em>تنظیم کنندگان رهایی یافته</em>، آن ناصحان اسرارآمیزی که برای ابد از خدمت زمان برای انسانهای کرات درحال تکامل رهایی یافته&zwnj;اند. ما نمی&zwnj;دانیم که کارکرد آنها چیست.</p>
<p style="direction:rtl">  6- <em>تنظیم کنندگان پیوند یافته</em> &mdash; پایان دهندگان &mdash; آنهایی که با مخلوقات در حال فراز ابرجهانها، یاران ابدیتِ فرازگرایان زمانِ سپاه بهشتیِ نهایت یگانه شده&zwnj;اند. تنظیم کنندگان فکر معمولاً با انسانهای در حال فراز زمان پیوند می&zwnj;یابند، و در داخل و خارج از اَسندینگتون با چنین انسانهای در حال بقا ثبت نام می&zwnj;شوند. آنها مسیر موجودات فرازگرا را دنبال می&zwnj;کنند. به نظر می&zwnj;رسد که تنظیم کننده به دنبال پیوند با روان در حال فراز تکاملی از سطح مطلق وجودگرایانۀ جهان به سطح متناهی تجربیِ همیاری عملی با یک شخصیت در حال فراز تبدیل می&zwnj;شود. یک تنظیم کنندۀ پیوند یافته، در حالی که تمامی کاراکتر طبیعت وجودگرای الهی را حفظ می&zwnj;کند، با دوران زندگانی در حال فراز یک انسان در حال بقا به طور ناگسستنی وصل می&zwnj;شود.</p>
<p style="direction:rtl">  7- <em>تنظیم کنندگان شخصیت یافته</em>، آنهایی که با پسران بهشتیِ در جسم ظهور یافته، به همراه بسیاری که در طول اقامت انسانی به تمایز غیرمعمول دست یافته&zwnj;اند، خدمت کرده&zwnj;اند، اما تابعین آنها بقا را نپذیرفتند. ما دلایلی داریم که باور کنیم چنین تنظیم کنندگانی بر مبنای توصیه&zwnj;های قدمای ایامهای ابرجهانِ مأموریتشان شخصیت یافته&zwnj;اند.</p>
</blockquote>
<p style="direction:rtl">  راههای بسیاری وجود دارد که این اجزای اسرارآمیز پدر می&zwnj;توانند به واسطۀ آنها طبقه&zwnj;بندی شوند: مطابق مأموریت جهانی، از طریق اندازه&zwnj;گیری موفقیت در سکنی گزینی در یک فرد انسان، یا حتی توسط تبار نژادیِ کاندیدای انسانی برای پیوند.</p>
<div class="c1">
<h4 style="direction:rtl">3- منزل تنظیم کنندگان در دیوینینگتون</h4></div>

<p style="direction:rtl">  کلیۀ فعالیتهای جهان که به اعزام، مدیریت، رهنمود، و بازگشت ناصحان اسرارآمیز از خدمت در تمامی هفت ابرجهان مربوط است به نظر می&zwnj;رسد که در کرۀ مقدس دیوینینگتون متمرکز باشد. تا جایی که من می&zwnj;دانم، هیچکس به غیر از تنظیم کنندگان و سایر موجودات پدر در آن کره نبوده &zwnj;است. احتمال دارد که موجودات پیش شخصی آشکار ناشدۀ بیشمار دیوینینگتون را به عنوان یک کرۀ پایگاه با تنظیم کنندگان قسمت می&zwnj;کنند. ما حدس می&zwnj;زنیم که این وجودهای همیار به طریقی با خدمت کنونی و آیندۀ ناصحان اسرارآمیز مربوط باشند. اما ما واقعاً نمی&zwnj;دانیم.</p>
<p style="direction:rtl">  هنگامی که تنظیم کنندگان فکر به پدر باز می&zwnj;گردند، به قلمرو منشأ فرضی، دیوینینگتون، برمی&zwnj;گردند؛ و احتمالاً به عنوان بخشی از این تجربه، تماسی واقعی با شخصیت بهشتی پدر و نیز با تجلی ویژۀ ربانیت پدر که گزارش شده در این کرۀ اسرارآمیز واقع شده، صورت می&zwnj;گیرد.</p>
<p style="direction:rtl">  اگر چه ما تا اندازه&zwnj;ای پیرامون تمامی هفت کرات اسرارآمیز بهشت می&zwnj;دانیم، پیرامون دیوینینگتون کمتر از سایرین می&zwnj;دانیم. موجوداتی که از مرتبت بالای معنوی هستند فقط سه فرمان الهی دریافت می&zwnj;کنند، و آنها از این قرارند:</p>
<blockquote>
<p style="direction:rtl">  1- همیشه احترام کافی برای تجربه و عطایای ارشدها و مافوقان خود نشان دهند.</p>
<p style="direction:rtl">  2- همیشه نسبت به محدودیتها و بی&zwnj;تجربگی کوچکترها و زیردستانشان باملاحظه باشند.</p>
<p style="direction:rtl">  3- هرگز سعی در فرود آمدن در سواحل دیوینینگتون نکنند.</p>
</blockquote>
<p style="direction:rtl">  من اغلب فکر کرده&zwnj;ام که برای من کاملاً بی&zwnj;فایده است که به دیوینینگتون بروم؛ من احتمالاً قادر نخواهم بود هیچیک از موجودات مقیم آنجا به جز کسانی نظیر تنظیم کنندگان شخصیت یافته را ببینم، و من آنها را در جاهای دیگر دیده&zwnj;ام. من بسیار مطمئنم که هیچ چیز واقعاً ارزشمند یا سودمند برای من، هیچ چیز ضروری برای رشد و تکامل من، در دیوینینگتون وجود ندارد. در غیر اینصورت رفتن من به آنجا قدغن نمی&zwnj;شد.</p>
<p style="direction:rtl">  از آنجا که نمی&zwnj;توانیم پیرامون طبیعت و منشأ تنظیم کنندگانِ دیوینینگتون چیزی بیاموزیم، و یا قدر اندکی می&zwnj;توانیم بیاموزیم، ناچاریم از هزار و یک منبع مختلف اطلاعات جمع&zwnj;آوری کنیم، و لازم است این اطلاعات انباشته شده را گرد&zwnj;آوری نموده، به هم پیوند داده، و مرتبط سازیم تا چنین دانشی آموزنده باشد.</p>
<p style="direction:rtl">  بی&zwnj;باکی و خردی که توسط تنظیم کنندگان فکر به نمایش گذارده می&zwnj;شود نشان می&zwnj;دهد که آنها تحت یک آموزش فوق&zwnj;العاده گسترده و دامنه&zwnj;دار قرار گرفته&zwnj;اند. از آنجا که آنها شخصیت نیستند، این آموزش باید در مؤسسات آموزشی دیوینینگتون صورت گیرد. بدون شک تنظیم کنندگان بی&zwnj;نظیر شخصیت یافته پرسنل مدارس آموزشی تنظیم کنندگان دیوینینگتون را تشکیل می&zwnj;دهند. و ما می&zwnj;دانیم که ریاست این گروه مرکزی و سرپرست را تنظیم کنندۀ شخصیت یافتۀ کنونیِ اولین پسر بهشتیِ رستۀ میکائیل، در تکمیل اعطای هفتگانه&zwnj;اش به نژادها و مردمان قلمرو جهانش، به عهده دارد.</p>
<p style="direction:rtl">  ما در واقع قدر بسیار اندکی دربارۀ تنظیم کنندگان شخصیت نیافته می&zwnj;دانیم؛ ما فقط با انواع شخصیت یافته تماس گرفته و ارتباط برقرار می&zwnj;کنیم. اینها در دیوینینگتون نامگذاری شده&zwnj;اند و همیشه با نام شناخته می&zwnj;شوند و نه با شماره. تنظیم کنندگان شخصیت یافته به طور دائم در دیوینینگتون اقامت می&zwnj;کنند؛ آن کرۀ مقدس منزلگاه آنان است. آنها تنها با خواست پدر جهانی از آن مکان خارج می&zwnj;شوند. تعداد بسیار اندکی در حوزه&zwnj;های جهانهای محلی یافت می&zwnj;شوند، اما تعداد بیشتری در جهان مرکزی حضور دارند.</p>
<div class="c1">
<h4 style="direction:rtl">4- طبیعت و حضور تنظیم کنندگان</h4></div>

<p style="direction:rtl">  گفتن این که یک تنظیم کنندۀ فکر الهی است صرفاً به رسمیت شناختن طبیعت منشأ است. بسیار محتمل است که چنین خلوص ربانیت در بر گیرندۀ جوهر پتانسیل تمامی ویژگیهای الوهیت باشد که می&zwnj;تواند در درون چنین قطعه&zwnj;ای از جوهر مطلقِ حضور جهانیِ پدر بهشتی جاودان و بیکران محصور شود.</p>
<p style="direction:rtl">  منبع واقعی تنظیم کننده باید بیکران باشد، و پیش از پیوند با روان فناناپذیر یک انسان در حال تکامل، واقعیت تنظیم کننده باید در مرز مطلق بودن باشد. تنظیم کنندگان در کلیت، از نظر الوهیت، مطلق نیستند، اما در محدودۀ پتانسیلهای طبیعت به اجزا تقسیم شدۀ خود احتمالاً مطلقهای حقیقی هستند. آنها از نظر جهانی بودن واجد شرایط هستند، اما نه از نظر طبیعت. آنها از نظر گستردگی محدود هستند، اما در شدت معنی، ارزش و واقعیت <em>مطلق هستند</em>. به این دلیل ما گاهی اوقات هدایای الهی را به عنوان قطعات واجد شرایط مطلق پدر می&zwnj;نامیم.</p>
<p style="direction:rtl">  هیچ تنظیم کننده&zwnj;ای تاکنون به پدر بهشتی بی&zwnj;وفا نبوده است. رسته&zwnj;های پایین&zwnj;تر مخلوقات شخصی ممکن است گاهی اوقات با همنوعان بی&zwnj;وفا به ستیز برخیزند، اما تنظیم کنندگان هرگز؛ آنها در گسترۀ آسمانی خود برای خدمت به مخلوق و کارکرد جهانی متعال و خطاناپذیر هستند.</p>
<p style="direction:rtl">  تنظیم کنندگان شخصیت نیافته فقط برای تنظیم کنندگان شخصیت یافته قابل رویت هستند. رستۀ من، پیام&zwnj;آوران منفرد، به همراه ارواح الهام یافتۀ تثلیث، می&zwnj;توانند از طریق پدیده&zwnj;های واکنشی روحی به حضور تنظیم کنندگان پی ببرند؛ و حتی سرافیمها گاهی اوقات می&zwnj;توانند درخشش روحیِ همیاری فرضی با حضور تنظیم کنندگان را در اذهان مادی انسانها تشخیص دهند؛ اما در واقع هیچیک از ما قادر نیستیم حضور واقعی تنظیم کنندگان را تشخیص دهیم، مگر این که آنها شخصیت یافته باشند، گر چه طبیعت آنها در پیوند با شخصیتهای پیوند یافتۀ انسانهای در حال فرازِ کرات تکاملی قابل مشاهده است. نامرئی بودن عمومیِ تنظیم کنندگان قویاً حاکی از منشأ و طبیعت الهی والا و منحصر به فرد آنان است.</p>
<p style="direction:rtl">  یک نور ذاتی، یک درخشش روحی وجود دارد که با این حضور الهی همراه است، و به طور کلی با تنظیم کنندگان فکر تداعی شده است. در جهان نبادان این درخشش بهشتی به طور گسترده به عنوان &rdquo;نور هدایت&ldquo; شناخته شده است؛ در یوورسا آن به نام &rdquo;نور حیات&ldquo; نامیده می&zwnj;شود. در یورنشیا این پدیده گاهی اوقات به عنوان آن &rdquo;نور حقیقی که هر انسانی را که به دنیا می&zwnj;آید منور می&zwnj;سازد&ldquo; مورد اشاره واقع &zwnj;شده است.</p>
<p style="direction:rtl">  برای کلیۀ موجوداتی که به پدر جهانی دست یافته&zwnj;اند، تنظیم کنندگان شخصیت یافتۀ فکر مرئی هستند. تنظیم کنندگان متعلق به کلیۀ مراحل، به همراه تمامی موجودات، وجودها، روحها، شخصیتها، و مظاهر روحی دیگر توسط آن شخصیتهای متعالی آفریننده که منشأ در الوهیتهای بهشت دارند، و مسئولیت دولتهای عمدۀ جهان بزرگ را به عهده دارند همیشه قابل تشخیص هستند.</p>
<p style="direction:rtl">  آیا به راستی می&zwnj;توانید اهمیت حقیقی سکنی گزینیِ تنظیم کننده را درک کنید؟ آیا واقعاً عمیقاً درک می&zwnj;کنید این که یک قطعۀ مطلق از الوهیت مطلق و بیکران، پدر جهانی، در شما سکنی می&zwnj;گزیند و با طبیعت متناهی انسانی شما پیوند می&zwnj;یابد به چه معنی است؟ هنگامی که انسان فانی با یک قطعۀ واقعی از علت وجودگرایانۀ کل جهان هستی پیوند می&zwnj;یابد، هرگز نمی&zwnj;توان هیچ حد و مرزی برای سرنوشت چنین مشارکت بی&zwnj;سابقه و غیرقابل تصور قرار داد. در ابدیت، نه تنها انسان بیکرانیِ الوهیت عینی را کشف خواهد کرد، بلکه همچنین پتانسیل پایان ناپذیر قطعۀ عینی همین خداوند را. تنظیم کننده همیشه شگفتی خداوند را به شخصیت انسانی آشکار خواهد ساخت، و هیچگاه این آشکارسازی آسمانی نمی&zwnj;تواند به پایان رسد، زیرا تنظیم کننده از خدا است و برای انسان فانی مثل خدا است.</p>
<div class="c1">
<h4 style="direction:rtl">5- ذهنیت تنظیم کننده</h4></div>

<p style="direction:rtl">  انسانهای تکاملی تمایل دارند که به ذهن به عنوان یک میانجیگری کیهانی میان روح و ماده بنگرند، چرا که این، آنطور که برای شما قابل تشخیص است، به راستی کارکرد اصلی ذهن است. از این رو برای انسانها کاملاً دشوار است تصور کنند که تنظیم کنندگان فکر دارای ذهن هستند، چرا که تنظیم کنندگان قطعات خداوند در یک سطح مطلق واقعیت هستند که نه تنها پیش شخصی است بلکه همچنین بر تمامی واگراییهای انرژی و روح مقدم است. در یک سطح یکتاگرایانه که مقدم بر تفکیک انرژی و روح است ذهن هیچ کارکرد میانجی&zwnj;گرایانه ندارد، زیرا تباینی وجود ندارد که نیاز به میانجیگری داشته باشد.</p>
<p style="direction:rtl">  از آنجا که تنظیم کنندگان می&zwnj;توانند برنامه&zwnj;ریزی کنند، کار کنند، و مهر بورزند، باید از نیروهای فردی برخوردار باشند که متناسب با ذهن است. آنها از توان نامحدود برای ارتباط با یکدیگر برخوردارند، یعنی کلیۀ اشکال ناصحانی که بالاتر از گروههای اول یا باکره هستند. در رابطه با طبیعت و مقصود ارتباطات متقابلشان، ما می&zwnj;توانیم قدر بسیار اندکی را آشکار سازیم، زیرا نمی&zwnj;دانیم. و علاوه بر آن ما می&zwnj;دانیم که آنها باید به طریقی از ذهن برخوردار باشند، در غیر اینصورت هرگز نمی&zwnj;توانند شخصی شوند.</p>
<p style="direction:rtl">  ذهنیت تنظیم کنندۀ فکر همانند <em>ذهنیت</em> پدر جهانی و پسر جاودان است &mdash; آنچه که نیای <em>اذهان</em> عامل پیوند است.</p>
<p style="direction:rtl">  نوع ذهن که در یک تنظیم کننده تصور می&zwnj;شود باید مشابه عطیۀ ذهنی انواع بیشمار دیگر موجودات پیش شخصی باشد که ظاهراً به همین ترتیب منشأ در اولین منبع و مرکز دارند. اگر چه بسیاری از این رسته&zwnj;ها در یورنشیا آشکار نشده&zwnj;اند، همگی آنها کیفیتهایی ذهنی از خود آشکار می&zwnj;سازند. همچنین برای این فردیتهای الوهیت اولیه ممکن است که با انواع بیشمار در حال تکامل موجودات غیرانسانی و حتی با یک تعداد محدود از موجودات غیرتکاملی که ظرفیت پیوند با چنین قطعات الوهیت را در خود به وجود آورده&zwnj;اند یگانه شوند.</p>
<p style="direction:rtl">  هنگامی که یک تنظیم کننده با روان فناناپذیر در حال تکامل مورانشیاییِ انسان بقا یافته پیوند می&zwnj;یابد، ذهن تنظیم کننده فقط می&zwnj;تواند به صورت وجودی که جدا از ذهن مخلوق ادامه می&zwnj;دهد تعیین هویت شود، تا این که انسان در حال صعود به سطوح روحی پیشرفت جهان دست یابد.</p>
<p style="direction:rtl">  این ارواح مرحلۀ ششم، پس از دستیابی به سطوح پایان دهندۀ تجربۀ فرازگرا، به نظر می&zwnj;رسد برخی عوامل ذهنی را که نمایانگر یک پیوند فازهای مشخص اذهان انسانی و تنظیم کننده هستند و سابقاً به عنوان رابط میان فازهای الهی و بشریِ چنین شخصیتهای فرازگرا عمل کرده&zwnj;اند، دگردیس می&zwnj;کنند. این کیفیت تجربی ذهنی احتمالاً عطیۀ تجربیِ الوهیت تکاملی &mdash; ایزد متعال &mdash; را &rdquo;تعالی می&zwnj;بخشد&ldquo; و متعاقباً افزایش می&zwnj;دهد.</p>
<div class="c1">
<h4 style="direction:rtl">6- تنظیم کنندگان به صورت ارواح خالص</h4></div>

<p style="direction:rtl">  همانطور که تنظیم کنندگان فکر در تجربۀ مخلوق مورد مواجهه واقع می&zwnj;شوند، حضور و هدایت یک نفوذ روحی را آشکار می&zwnj;سازند. تنظیم کننده در واقع یک روح است، روح خالص، اما بیش از روح. ما هرگز قادر نبوده&zwnj;ایم که ناصحان اسرارآمیز را به گونه&zwnj;ای رضایت بخش طبقه&zwnj;بندی کنیم؛ تمامی آنچه که می&zwnj;توان با قطعیت در مورد آنها گفت این است که آنها به راستی خداگونه هستند.</p>
<p style="direction:rtl">  تنظیم کننده امکان جاودانگی انسان است؛ انسان امکان شخصیتیِ تنظیم کننده است. تنظیم کنندگان منحصر به فرد شما کار می&zwnj;کنند تا به امید جاودانه ساختن هویت موقتتان شما را روحی سازند. تنظیم کنندگان مملو از مهر زیبا و خود - ارزانی کنندۀ پدر روحها هستند. آنها به راستی و به طور الهی شما را دوست دارند؛ آنها زندانیان امید روح هستند که در اذهان انسانها محبوس می&zwnj;باشند. آنها شدیداً مشتاق دستیابی اذهان انسانی شما به ربانیت هستند تا تنهایی&zwnj;شان پایان یابد، تا به همراه شما از محدودیتهای جامۀ مادی و پوشاک زمان رهایی یابند.</p>
<p style="direction:rtl">  مسیر شما به بهشت مسیر دستیابی به روح است، و طبیعت تنظیم کننده آشکارسازی طبیعت روحی پدر جهانی را به طور وفادارانه برملا می&zwnj;سازد. تنظیم کننده ممکن است فراتر از صعود بهشتی و در مراحل پس پایان دهندۀ دوران زندگانی جاودان با شریک بشری روزگار پیشین در غیر از خدمت روحی تماس گیرد؛ اما صعود بهشت و دوران زندگانی پایان دهنده شراکت میان انسان خداشناس در حال معنویت&zwnj;یابی و خدمت روحانی تنظیم کنندۀ آشکار کنندۀ خداوند است.</p>
<p style="direction:rtl">  ما می&zwnj;دانیم که تنظیم کنندگان فکر روح هستند، ارواح خالص، ظاهراً ارواح مطلق. اما تنظیم کننده همچنین باید چیزی بیش از واقعیت منحصر به فرد روحی باشد. علاوه بر ذهنیت مورد حدس، عوامل انرژی خالص نیز وجود دارند. اگر به خاطر داشته باشید که خداوند منبع انرژی خالص و روح خالص است، زیاد مشکل نخواهد بود که اجزای او به صورت هر دو در نظر گرفته شوند. این یک واقعیت است که تنظیم کنندگان فضا را روی مدارهای آنی و جهانی جاذبۀ جزیرۀ بهشت می&zwnj;پیمایند.</p>
<p style="direction:rtl">  این که ناصحان اسرارآمیز با مدارهای مادی جهان جهانها بدین شکل مرتبطند به راستی حیرت&zwnj;آور است. اما این یک واقعیت باقی می&zwnj;ماند که آنها در سرتاسر کل جهان بزرگ روی مدارهای مادی - جاذبه به طور برق&zwnj;آسا حرکت می&zwnj;کنند. کاملاً ممکن است که آنها حتی در سطوح فضای بیرونی رخنه &zwnj;کنند. آنها قطعاً می&zwnj;توانند حضور جاذبۀ بهشت را به داخل این نواحی دنبال کنند، و گر چه نوع شخصیت من می&zwnj;تواند مدارهای ذهنی عامل پیوند را همچنین فراتر از مرزهای جهان بزرگ بپیماید، ما هرگز نسبت به کشف حضور تنظیم کنندگان در نواحی ناشناختۀ فضای بیرونی مطمئن نبوده&zwnj;ایم.</p>
<p style="direction:rtl">  و با این وجود، در حالی که تنظیم کنندگان مدارهای مادی - جاذبه را به کار می&zwnj;گیرند، همانند آفرینش مادی تحت تسلط آن نیستند. تنظیم کنندگان اجزای نیای جاذبه هستند، نه پیامدهای جاذبه؛ آنها در یک سطح جهانی وجود که فرضاً مقدم بر ظهور جاذبه است به اجزای مختلف تقسیم شده&zwnj;اند.</p>
<p style="direction:rtl">  تنظیم کنندگان از زمان اعطای خود تا روز رهایی&zwnj;شان برای رهسپاری به دیوینینگتون، به دنبال مرگ طبیعیِ تابعان انسانی&zwnj;شان، هیچ استراحتی ندارند. و آنهایی که تابعانشان از دروازه&zwnj;های مرگ طبیعی عبور نمی&zwnj;کنند حتی این فراغت موقت را نیز تجربه نمی&zwnj;کنند. تنظیم کنندگان فکر نیازی به دریافت انرژی ندارند؛ آنها انرژی هستند، از بالاترین و الهی&zwnj;ترین نوع انرژی.</p>
<div class="c1">
<h4 style="direction:rtl">7- تنظیم کنندگان و شخصیت</h4></div>

<p style="direction:rtl">  تنظیم کنندگان فکر شخصیت نیستند، اما وجودهای واقعی هستند؛ آنها به راستی و به طور کامل فردیت یافته&zwnj;اند، گر چه در حالی که در انسانها سکنی می&zwnj;گزینند، در واقع هرگز شخصیت نمی&zwnj;یابند. تنظیم کنندگان شخصیتهای حقیقی نیستند؛ آنها <em>واقعیتهای حقیقی</em> هستند، خالص&zwnj;ترین نوع واقعیت که در جهان جهانها شناخته شده است &mdash; آنها حضور الهی هستند. این قطعات شگفت&zwnj;انگیز پدر گر چه شخصی نیستند، معمولاً به عنوان موجودات و گاهی اوقات، به خاطر فازهای معنوی خدمت کنونی&zwnj;شان به انسانها، به عنوان وجودهای روحی مورد اشاره قرار می&zwnj;گیرند.</p>
<p style="direction:rtl">  اگر تنظیم کنندگان فکر شخصیتهایی نیستند که از امتیازات اراده و قدرت انتخاب برخوردار باشند، پس چگونه می&zwnj;توانند افراد انسانی را انتخاب نمایند و داوطلب سکنی گزیدن در این مخلوقات کرات تکاملی شوند؟ این یک سؤال آسان برای پرسیدن است، اما احتمالاً تاکنون هیچ موجودی در جهان جهانها پاسخ دقیق آن را نیافته است. حتی رستۀ شخصیت من، پیام&zwnj;آوران منفرد، اعطای اراده، انتخاب، و عشق در آن وجودهایی را که شخصی نیستند به طور کامل نمی&zwnj;فهمد.</p>
<p style="direction:rtl">  ما اغلب پنداشته&zwnj;ایم که تنظیم کنندگان فکر باید در کلیۀ سطوح <em>پیش شخصیِ</em> انتخاب از اراده برخوردار باشند. آنها داوطلب سکنی گزیدن در موجودات بشری می&zwnj;شوند. آنها برای دوران زندگانی جاودان انسان طرح&zwnj;ریزی می&zwnj;کنند. آنها مطابق شرایط انطباق می&zwnj;یابند، تغییر و تبدیل، و جایگزین می&zwnj;شوند، و این فعالیتها دلالت بر ارادۀ راستین دارد. آنها به انسانها عطوفت دارند. آنها در بحرانهای جهان دست به عمل می&zwnj;زنند. آنها همیشه منتظرند تا مطابق انتخاب بشری قاطعانه عمل نمایند، و اینها تماماً واکنشهای بسیار ارادی هستند. در کلیۀ وضعیتهایی که به حوزۀ ارادۀ بشری مربوط نیست، آنها بدون شک رفتاری را به نمایش می&zwnj;گذارند که بر اعمال قدرتی که از هر نظر معادل اراده، حداکثر تصمیم&zwnj;گیری است، دلالت دارد.</p>
<p style="direction:rtl">  پس چرا اگر تنظیم کنندگان فکر از اراده برخوردارند، تابع خواست بشری هستند؟ ما باور داریم که دلیل آن این است که ارادۀ تنظیم کننده، گر چه طبیعتش مطلق است، تجلی پیش شخصی دارد. خواست بشری در سطح شخصیتیِ واقعیت جهان عمل می&zwnj;کند، و در سراسر کیهان چیز غیرشخصی &mdash; ناشخصی، زیرشخصی، و پیش شخصی &mdash; همواره نسبت به خواست و اَعمال شخصیتِ موجود واکنشمند است.</p>
<p style="direction:rtl">  در سراسر یک جهانِ موجودات آفریده شده و انرژیهای ناشخصی ما مشاهده نمی&zwnj;کنیم که خواست، اراده، انتخاب، و عشق جدا از شخصیت تجلی یابد. به جز در تنظیم کنندگان و سایر وجودهای مشابه ما شاهد کارکرد این ویژگیهای شخصیت در ارتباط با واقعیتهای غیرشخصی نیستیم. این درست نیست که یک تنظیم کننده زیرشخصی نامیده شود. همچنین صحیح نیست که چنین وجودی به صورت فوق شخصی مورد اشاره قرار گیرد، اما کاملاً جایز است که چنین موجودی پیش شخصی نامگذاری شود.</p>
<p style="direction:rtl">  برای موجودی از نوع ما این اجزای الوهیت به عنوان هدایای الهی شناخته می&zwnj;شوند. ما تصدیق می&zwnj;کنیم که منشأ تنظیم کنندگان الهی است، و این که آنها در بر گیرندۀ گواه و نمایش محتملِ حفظ امکان ارتباط مستقیم و نامحدود توسط پدر جهانی با هر یک و کلیۀ مخلوقات مادی در سراسر قلمروهای عملاً نامحدود او می&zwnj;باشند، و تمام این امر کاملاً جدا از حضور او در شخصیتهای پسران بهشتی او یا از طریق خدمات روحانی غیرمستقیم در شخصیتهای روح بیکران می&zwnj;باشد.</p>
<p style="direction:rtl">  هیچ موجود آفریده شده&zwnj;ای وجود ندارد که از میزبانی برای ناصحان اسرارآمیز شادمان نشود، اما هیچ رسته&zwnj;ای از موجودات به جز مخلوقات تکاملی صاحب اراده که از سرنوشت پایان دهنده برخوردارند بدین شکل مورد سکنی واقع نمی&zwnj;شود.</p>
<p style="direction:rtl">  [عرضه شده توسط یک پیام&zwnj;آور منفرد اُروانتان.]</p>
</body>
</html>
