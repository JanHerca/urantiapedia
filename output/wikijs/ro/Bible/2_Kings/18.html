<!--
title: 2 Regi - Capitol 18
description: 
published: true
date: 2023-11-8T21:58:28Z
tags: bible, bible—2 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Kings/17">
          <span class="mdi mdi-arrow-left-drop-circle"></span><span class="pl-2">2 Regi - Capitol 17</span>
        </a>
        </td>
        <td>
        <a href="/ro/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Kings/19">
          <span class="pr-2">2 Regi - Capitol 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În anul al treilea al lui Osea, fiul lui Ela, regele lui Israel, s-a făcut rege Iezechia, fiul lui Ahaz, regele Iudei. </p>
<p id="v2"><sup><small>2</small></sup>  Acesta era de douăzeci și cinci de ani când s-a făcut rege și a domnit douăzeci și nouă de ani în Ierusalim. Numele mamei sale era Abia, fiica lui Zaharia. </p>
<p id="v3"><sup><small>3</small></sup>  Acesta a făcut fapte plăcute în ochii Domnului în toate, cum făcuse și David, tatăl său, că el a desființat înălțimile, a sfărâmat stâlpii cu pisanii idolești, Așerele, </p>
<p id="v4"><sup><small>4</small></sup>  Și a stricat șarpele cel de aramă, pe care-l făcuse Moise; chiar până în zilele acelea fiii lui Israel îl tămâiau și-l numeau Nehuștan. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Și a nădăjduit el în Domnul Dumnezeu. Ca el n-a mai fost altul între toți regii lui Iuda, nici înainte, nici după; </p>
<p id="v6"><sup><small>6</small></sup>  Căci s-a lipit el de Domnul și nu s-a abătut de la El, ci a păzit poruncile Lui, cum poruncise Domnul lui Moise. </p>
<p id="v7"><sup><small>7</small></sup>  De aceea Domnul a fost cu el și tot ce a făcut Iezechia, făcea cu chibzuință. Și s-a depărtat el de regele Asiriei și n-a mai slujit aceluia. </p>
<p id="v8"><sup><small>8</small></sup>  Apoi a bătut pe Filisteni până la Gaza, precum și în cuprinsul ei, de la turnul de pază până la cetatea întărită. </p>
<p id="v9"><sup><small>9</small></sup>  în anul al patrulea al regelui Iezechia, adică în anul al șaptelea al lui Osea, fiul lui Ela, regele lui Israel, s-a dus Salmanasar, regele Asiriei, asupra Samariei și a împresurat-o și după trei ani a luat-o. </p>
<p id="v10"><sup><small>10</small></sup>  În anul al șaptelea al lui Iezechia, adică în anul al zecelea al lui Osea, regele lui Israel, a fost luată Samaria. </p>
<p id="v11"><sup><small>11</small></sup>  Atunci regele Asiriei a strămutat pe Israeliți în Asiria și i-a așezat în Halach, în Habor, lângă râul Gozan, în cetățile Mediei, </p>
<p id="v12"><sup><small>12</small></sup>  Pentru că n-au ascultat glasul Domnului Dumnezeului lor și au călcat legământul Lui; tot ceea ce a poruncit Moise, robul Domnului, ei nici n-au ascultat, nici n-au făcut. </p>
<p id="v13"><sup><small>13</small></sup>  Iar în anul al paisprezecelea al regelui Iezechia s-a dus Senaherib, regele Asiriei, asupra tuturor cetăților întărite ale lui Iuda și le-a luat. </p>
<p id="v14"><sup><small>14</small></sup>  Atunci a trimis Iezechia, regele Iudei, la regele Asiriei în Lachiș, ca să-i zică: "Vinovat sunt! Du-te de la mine, căci ceea ce vei pune asupra mea, voi plăti!" Și a pus regele Asiriei asupra lui Iezechia, un bir de trei sute de talanii de argint și treizeci de talanți de aur. </p>
<p id="v15"><sup><small>15</small></sup>  Și a dat Iezechia tot argintul ce s-a găsit în templul Domnului și în vistieria casei domnești. </p>
<p id="v16"><sup><small>16</small></sup>  În vremea aceea a luat Iezechia aurul de pe ușile templului Domnului și de pe stâlpii cei vechi pe care-i aurise însuși Iezechia. și l-a dat regelui Asiriei. </p>
<p id="v17"><sup><small>17</small></sup>  Și a trimis regele Asiriei din Lachiș pe Tartan, pe Rabsaris și pe Rabșache cu oștire mare asupra Ierusalimului și, sosind, s-au oprit la canalul iazului de sus, care se află lângă drumul ce merge spre țarina nălbitorului. </p>
<p id="v18"><sup><small>18</small></sup>  Și chemând aceia pe rege, au ieșit la ei Eliachim, fiul lui Hilchia, căpetenia curții domnești, Șebna scriitorul și Ioah cronicarul, fiul lui Asaf. </p>
<p id="v19"><sup><small>19</small></sup>  Atunci a zis către ei Rabșache: "Spuneți lui Iezechia: Așa zice regele cel mare, regele Asiriei: Ce fel de nădejde este aceea în care te reazemi? Tu ai spus numai vorbe goale; pentru război însă trebuie pricepere și putere. </p>
<p id="v20"><sup><small>20</small></sup>  Acum însă în cine nădăjduiești tu, de te-ai răzvrătit împotriva mea? </p>
<p id="v21"><sup><small>21</small></sup>  Iată, tu socoți să te reazemi pe Egipt, pe acea trestie frântă care de se sprijinește cineva în ea îi intră în mână și i-o sparge. Așa este Faraon, regele Egiptului, pentru toți cei ce nădăjduiesc în el. </p>
<p id="v22"><sup><small>22</small></sup>  Iar de-mi veți zice: Noi nădăjduim în Domnul Dumnezeul nostru! Apoi în acela, oare, ale cărui înălțimi și jertfelnice le-a stricat Iezechia și a zis lui Iuda și Ierusalimului: Numai înaintea acestui jertfelnic să vă închinați, care este în Ierusalim? </p>
<p id="v23"><sup><small>23</small></sup>  Deci intră în legătură cu stăpânul meu, regele Asiriei, și eu îți voi da două mii de cai; poți tu oare să găsești călăreți pentru ei? </p>
<p id="v24"><sup><small>24</small></sup>  Cum vei birui tu măcar o singură căpetenie dintre cele mai mici slugi ale stăpânului meu? Ai nădejde în Egipt, pentru care și pentru călăreți? </p>
<p id="v25"><sup><small>25</small></sup>  Pe lângă aceasta, au doară eu fără voia Domnului am venit la locul acesta ca să-l stric? Domnul mi-a zis: Du-te asupra țării acesteia și o strică!" </p>
<p id="v26"><sup><small>26</small></sup>  Iar Eliachim, fiul lui Hilchia, Șabna și Ioah au zis către Rabșache: "Vorbește cu robii tăi în limba aramaică, pentru că noi înțelegem, și nu grăi cu noi în limba iudaică, în auzul poporului, care stă pe zid!" </p>
<p id="v27"><sup><small>27</small></sup>  Zis-a Rabșache către ei: "Au doară stăpânul meu m-a trimis să spun aceste cuvinte numai stăpânului țării și ție? Nu, ci și poporului care stă pe zid și care va ajunge să-și mănânce murdăria și să-și bea udul cu voi!" </p>
<p id="v28"><sup><small>28</small></sup>  Apoi s-a sculat Rabșache și a strigat cu glas tare în limba iudaică și a spus aceste cuvinte: "Ascultați cuvântul regelui celui mare, regele Asiriei! </p>
<p id="v29"><sup><small>29</small></sup>  Așa zice regele: Să nu vă înșele pe voi Iezechia, căci nu poate să vă izbăvească din mâna mea, </p>
<p id="v30"><sup><small>30</small></sup>  Și să nu vă încurajeze Iezechia cu Domnul, zicând: Ne va izbăvi Domnul și cetatea aceasta nu va fi dată în mâinile regelui Asiriei. </p>
<p id="v31"><sup><small>31</small></sup>  Să nu ascultați pe Iezechia, căci așa zice regele Asiriei: Împăcați-vă cu mine și ieșiți la mine; să-și mănânce fiecare rodul viței sale de vie și al smochinului său și să bea fiecare apă din fântâna sa, până nu vin să vă iau într-o țară la fel cu țara voastră, </p>
<p id="v32"><sup><small>32</small></sup>  În țara pâinii și a vinului, în țara fructelor și a viilor, în țara smochinelor și mierei, și nu veți muri, ci veți trăi. Deci nu ascultați pe Iezechia, care vă amăgește, zicând: Domnul ne va izbăvi. </p>
<p id="v33"><sup><small>33</small></sup>  Dumnezeii popoarelor au izbăvit ei oare fiecare țara sa din mâna regelui Asiriei? </p>
<p id="v34"><sup><small>34</small></sup>  Unde sunt dumnezeii Hamatului și ai Arpadului? Unde sunt dumnezeii Sefarvaimului, Inei și Hevei? Au scăpat oare Samaria din mâna mea? </p>
<p id="v35"><sup><small>35</small></sup>  Care din dumnezeii țărilor acestora a izbăvit țara sa din mâna mea? Așadar va izbăvi Domnul Ierusalimul din mâna mea?" </p>
<p id="v36"><sup><small>36</small></sup>  Poporul însă a tăcut și nu i-a răspuns nici un cuvânt, pentru că porunca regelui era să nu-i răspundă. </p>
<p id="v37"><sup><small>37</small></sup>  După aceea a venit Eliachim, fiul lui Hilchia, căpetenia curții domnești, Șebna scriitorul și Ioah cronicarul, fiul lui Asaf, la Iezechia, cu hainele sfâșiate și i-au spus vorbele lui Rabșache. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Kings/17">
          <span class="mdi mdi-arrow-left-drop-circle"></span><span class="pl-2">2 Regi - Capitol 17</span>
        </a>
        </td>
        <td>
        <a href="/ro/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Kings/19">
          <span class="pr-2">2 Regi - Capitol 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 18:4 <i>Închinarea șarpelui</i>: <a href="/ro/The_Urantia_Book/85#p3_3">CU 85:3.3</a>.  <i>Fetișuri noi</i>: <a href="/ro/The_Urantia_Book/88#p2_5">CU 88:2.5</a>.  <i>Evlavia șarpelui</i>: <a href="/ro/The_Urantia_Book/88#p1_5">CU 88:1.5</a>. </li>
  <li id="fn2"><a href="#cite2">↑</a> 18:4,34 <i>Locuri înalte</i>: <a href="/ro/The_Urantia_Book/85#p1_5">CU 85:1.5</a>. </li>
</ol>
</div>
