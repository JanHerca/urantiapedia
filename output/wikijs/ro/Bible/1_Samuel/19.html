<!--
title: 1 Samuel - Capitol 19
description: 
published: true
date: 2023-11-8T21:58:28Z
tags: bible, bible—1 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Samuel/18">
          <span class="mdi mdi-arrow-left-drop-circle"></span><span class="pl-2">1 Samuel - Capitol 18</span>
        </a>
        </td>
        <td>
        <a href="/ro/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Samuel/20">
          <span class="pr-2">1 Samuel - Capitol 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci a zis Saul către Ionatan, fiul său și către toate slugile sale, să ucidă pe David. Ionatan fiul lui Saul însă iubea foarte mult pe David. </p>
<p id="v2"><sup><small>2</small></sup>  Și a vestit Ionatan pe David, zicând: "Tatăl meu Saul caută să te omoare. Deci să te păzești mine; ascunde-te și stai la loc tainic; </p>
<p id="v3"><sup><small>3</small></sup>  Iar eu voi ieși și voi fi lângă tatăl meu în câmp unde vei fi tu și voi vorbi tatălui meu de tine și ce voi vedea iți voi spune". </p>
<p id="v4"><sup><small>4</small></sup>  Ionatan a vorbit de bine lui Saul, tatăl său, pentru David și i-a zis: "Să nu greșească regele împotriva robului tău David, căci el cu nimic n-a greșit împotriva ta și faptele lui sunt foarte folositoare pentru tine. </p>
<p id="v5"><sup><small>5</small></sup>  El și-a pus viața în primejdie, ca să lovească pe Filisteni și Domnul a făcut izbăvire mare la tot Israelul. Tu ai văzut aceasta și te-ai bucurat. De ce dar vrei tu să păcătuiești împotriva unui sânge nevinovat și să ucizi pe David fără nici o pricină?" </p>
<p id="v6"><sup><small>6</small></sup>  Și a ascultat Saul glasul lui Ionatan și s-a jurat Saul: "Viu este Domnul! David nu va muri!" </p>
<p id="v7"><sup><small>7</small></sup>  Atunci a chemat Ionatan pe David și i-a spus Ionatan toate cuvintele acestea; și a adus Ionatan pe David la Saul și a slujit el ca și mai înainte. </p>
<p id="v8"><sup><small>8</small></sup>  Dar a început iarăși războiul și a ieșit David și s-a luptat cu Filistenii și le-a pricinuit înfrângere mare și au fugit ei de el. </p>
<p id="v9"><sup><small>9</small></sup>  Iar duhul cel rău de la Dumnezeu a căzut asupra lui Saul și acesta ședea în casa sa și sulița lui era în mâna lui; David însă cânta din harfă. </p>
<p id="v10"><sup><small>10</small></sup>  Atunci Saul a vrut să pironească cu sulița pe David de perete, însă David s-a ferit de Saul și sulița s-a înfipt în perete; apoi David a fugit în noaptea aceea și a scăpat. </p>
<p id="v11"><sup><small>11</small></sup>  Și a trimis Saul slujitorii acasă la David, ca să-l pândească și să-l omoare până dimineața. Micol însă soția lui David, i-a zis: "Dacă tu nu-ți scapi sufletul în această noapte, dimineață vei fi ucis". </p>
<p id="v12"><sup><small>12</small></sup>  Și a dat Micol drumul lui David pe fereastră; iar David, ieșind, a fugit și a scăpat. </p>
<p id="v13"><sup><small>13</small></sup>  După aceea Micol a luat un idol și l-a pus în pat, a pus o piele de capră pe capul lui și l-a învelit cu o haină. </p>
<p id="v14"><sup><small>14</small></sup>  Când Saul a trimis slujitorii ca să aducă pe David, Micol a zis: "E bolnav!" </p>
<p id="v15"><sup><small>15</small></sup>  Saul însă a trimis din nou slujitorii, ca să vadă bine pe David, zicând: "Aduceți-l la mine cu patul, ca să-l omor!" </p>
<p id="v16"><sup><small>16</small></sup>  Și au mers slujitorii la casa lui David, dar iată în pat era un idol și pe capul lui o piele de capră. </p>
<p id="v17"><sup><small>17</small></sup>  Atunci Saul a zis către Micol: "De ce m-ai amăgit tu așa și ai lăsat pe vrăjmașul meu să fugă?" Iar Micol a răspuns lui Saul: "Pentru că el mi-a zis: Dă-mi drumul, căci de nu, te ucid!" </p>
<p id="v18"><sup><small>18</small></sup>  Așa a scăpat David și a fugit și s-a dus la Samuel în Rama și i-a povestit toate cele ce-i făcuse  Saul. Apoi a mers el cu Samuel și s-a oprit la Naiotul cel din Rama. </p>
<p id="v19"><sup><small>19</small></sup>  Și s-a spus lui Saul: "Iată David este la Naiotul Ramei!" </p>
<p id="v20"><sup><small>20</small></sup>  Și a trimis Saul slujitori să prindă pe David; dar când au văzut aceștia ceata proorocilor proorocind și pe Samuel povățuindu-i, S-a pogorât Duhul lui Dumnezeu peste slujitorii lui Saul și au început și ei a prooroci. </p>
<p id="v21"><sup><small>21</small></sup>  Spunându-se acestea lui Saul, el a trimis alți slujitori, dar și aceștia au început a prooroci. Apoi Saul a trimis al treilea rând de slujitori și începură și aceștia să proorocească. </p>
<p id="v22"><sup><small>22</small></sup>  Mâniindu-se, în sfârșit, Saul a plecat însuși la Rama și a mers până la izvorul cel mare din Soco. Acolo a întrebat și a zis: "Unde sunt Samuel și David?" Și i s-a spus: "Iată aici în Naiotul Ramei". </p>
<p id="v23"><sup><small>23</small></sup>  Și a plecat el acolo, la Naiotul Ramei. Dar pe cale S-a pogorât peste el Duhul lui Dumnezeu, iar el a mers proorocind până a ajuns la Naiotul Ramei. </p>
<p id="v24"><sup><small>24</small></sup>  Acolo s-a dezbrăcat de haine și a proorocit înaintea lui Samuel și toată ziua aceea și toată noaptea a șezut dezbrăcat. De aceea se zice: "Au doară și Saul este printre prooroci?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Samuel/18">
          <span class="mdi mdi-arrow-left-drop-circle"></span><span class="pl-2">1 Samuel - Capitol 18</span>
        </a>
        </td>
        <td>
        <a href="/ro/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Samuel/20">
          <span class="pr-2">1 Samuel - Capitol 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
