<!--
title: Eclesiastul - Capitol 1
description: 
published: true
date: 2023-11-8T21:58:28Z
tags: bible, bible—ecclesiastes
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Ecclesiastes/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ecclesiastes/2">
          <span class="pr-2">Eclesiastul - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Cuvintele Ecclesiastului, fiul lui David, rege în Ierusalim. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Deșertăciunea deșertăciunilor, zice Ecclesiastul, deșertăciunea deșertăciunilor, toate sânt deșertăciuni! </p>
<p id="v3"><sup><small>3</small></sup>  Ce folos are omul din toată truda lui cu care se trudește sub soare? </p>
<p id="v4"><sup><small>4</small></sup>  Un neam trece și altul vine, dar pământul rămâne totdeauna! </p>
<p id="v5"><sup><small>5</small></sup>  Soarele răsare, soarele apune și zorește către locul lui ca să răsară iarăși. </p>
<p id="v6"><sup><small>6</small></sup>  Vântul suflă către miazăzi, vântul se întoarce către miazănoapte și, făcând roate-roate, el trece neîncetat prin cercurile sale. </p>
<p id="v7"><sup><small>7</small></sup>  Toate fluviile curg în mare, dar marea nu se umple, căci ele se întorc din nou la locul din care au plecat. </p>
<p id="v8"><sup><small>8</small></sup>  Toate lucrurile se zbuciumă mai mult decât poate omul să o spună: ochiul nu se satură de câte vede și urechea nu se umple de câte aude. </p>
<p id="v9"><sup><small>9</small></sup>  Ceea ce a mai fost, aceea va mai fi, și ceea ce s-a întâmplat se va mai petrece, căci nu este nimic nou sub soare. </p>
<p id="v10"><sup><small>10</small></sup>  Dacă este vreun lucru despre care să se spună: "Iată ceva nou!" aceasta a fost în vremurile străvechi, de dinaintea noastră. </p>
<p id="v11"><sup><small>11</small></sup>  Nu ne aducem aminte despre cei ce au fost înainte, și tot așa despre cei ce vor veni pe urmă; nici o pomenire nu va fi la urmașii lor. </p>
<p id="v12"><sup><small>12</small></sup>  Eu  Ecclesiastul  am fost regele lui Israel în Ierusalim. </p>
<p id="v13"><sup><small>13</small></sup>  Și m-am sârguit în inima mea să cercetez și să iau aminte cu înțelepciune la tot ceea ce se petrece sub cer. Acesta este un chin cumplit pe care Dumnezeu l-a dat fiilor oamenilor, ca să se chinuiască întru el. </p>
<p id="v14"><sup><small>14</small></sup>  M-am uitat cu luare aminte la toate lucrările care se fac sub soare și iată: totul este deșertăciune și vânare de vânt. </p>
<p id="v15"><sup><small>15</small></sup>  Ceea ce este strâmb nu se poate îndrepta și ceea ce lipsește nu se poate număra. </p>
<p id="v16"><sup><small>16</small></sup>  Grăit-am în inima mea: Cu adevărat am adunat și am strâns înțelepciune - mai mult decât toți cei care au fost înaintea mea în Ierusalim căci inima mea a avut cu belșug înțelepciune și știind. </p>
<p id="v17"><sup><small>17</small></sup>  Și mi-am silit inima ca să pătrund înțelepciunea și știința, nebunia și prostia, dar am înțeles că și aceasta este vânare de vânt, </p>
<p id="v18"><sup><small>18</small></sup>  Că unde este multă înțelepciune este și multă amărăciune, și cel ce își înmulțește știința își sporește suferința. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Ecclesiastes/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ecclesiastes/2">
          <span class="pr-2">Eclesiastul - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:1-8 <i>Moartea inevitabilă, nu dispera</i>: <a href="/ro/The_Urantia_Book/102#p0_1">CU 102:0.1</a>. </li>
  <li id="fn2"><a href="#cite2">↑</a> 1:1-18 <i>Eclesiastul este pesimist</i>: <a href="/ro/The_Urantia_Book/97#p8_2">CU 97:8.2</a>. </li>
</ol>
</div>
