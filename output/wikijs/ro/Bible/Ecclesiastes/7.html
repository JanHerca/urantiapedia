<!--
title: Eclesiastul - Capitol 7
description: 
published: true
date: 2022-10-8T9:56:58Z
tags: bible, bible—ecclesiastes
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ecclesiastes/6">Eclesiastul - Capitol 6</a></td>
        <td><a href="/ro/Bible/Ecclesiastes/Index">Index</a></td>
        <td><a href="/ro/Bible/Ecclesiastes/8">Eclesiastul - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mai de preț este un nume bun decât untdelemnul cel binemirositor și ziua morții decât ziua nașterii. </p>
<p id="v2"><sup><small>2</small></sup>  Mai bine este să mergi în casă de plâns, decât să te duci în casă de ospăț, căci acolo se vede sfârșitul omului și cine îl vede pune la inimă. </p>
<p id="v3"><sup><small>3</small></sup>  Mai bun este necazul decât râsul, căci întristarea feței este bună pentru inimă. </p>
<p id="v4"><sup><small>4</small></sup>  Inima celor înțelepți este în casa cea cu tânguire, iar inima celor nebuni în casa veseliei. </p>
<p id="v5"><sup><small>5</small></sup>  Mai degrabă să auzi certarea unui înțelept, decât să asculți cântecul celor nebuni; </p>
<p id="v6"><sup><small>6</small></sup>  Că precum este pârâitul spinilor sub căldare, tot așa este și râsul celui nebun. Și aceasta este deșertăciune!... </p>
<p id="v7"><sup><small>7</small></sup>  Căci asuprirea poate să facă nebun pe un înțelept, și mita strică inima. </p>
<p id="v8"><sup><small>8</small></sup>  Mai bun este sfârșitul unui lucru decât începutul lui; mai de preț este un duh răbdător decât un duh semeț. </p>
<p id="v9"><sup><small>9</small></sup>  Nu te grăbi să te întărâți întru duhul tău, pentru că mânia  sălășluiește în sânul celor nebuni. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Nu spune niciodată: "Cum se face că zilele cele de altădată au fost mai bune decât acestea?" Căci nu din înțelepciune întrebi una ca aceasta. </p>
<p id="v11"><sup><small>11</small></sup>  Înțelepciunea este tot atât ție bună ca și o moștenire de folos celor ce văd soarele, </p>
<p id="v12"><sup><small>12</small></sup>  Că așa este ocrotirea înțelepciunii și a banului; dar folosul științei este că înțelepciunea ține cu viață pe stăpânul ei. </p>
<p id="v13"><sup><small>13</small></sup>  Socotește cu mintea faptele lui Dumnezeu; cine poate să îndrepte ceea ce El a strâmbat? </p>
<p id="v14"><sup><small>14</small></sup>  În zi de fericire fii bucuros, iar în zi de nenorocire gândește-te că Dumnezeu a făcut și pe una și pe cealaltă, așa ca omul să nu descopere nimic din cele viitoare. </p>
<p id="v15"><sup><small>15</small></sup>  Aceste două lucruri le-am văzut eu în zilele nimicniciei mele: este câte un drept, care piere întru dreptatea lui, și este câte un nelegiuit care trăiește mereu în răutatea lui. </p>
<p id="v16"><sup><small>16</small></sup>  Nu fii drept peste măsură și nu te arăta prea înțelept! Pentru ce vrei să te nimicești? </p>
<p id="v17"><sup><small>17</small></sup>  Nu fii nelegiuit până la sfârșit și nu fii nici nebun; de ce să mori înainte de timpul tău? </p>
<p id="v18"><sup><small>18</small></sup>  Este bine să te ții de una și de cealaltă să nu te desfaci, că cine se teme de Dumnezeu scapă din toate. </p>
<p id="v19"><sup><small>19</small></sup>  Înțelepciunea dă înțeleptului mai multă putere decât au zece nerozi într-o cetate. </p>
<p id="v20"><sup><small>20</small></sup>  Căci nu este om drept pe pământ care să facă binele și să nu păcătuiască. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Nu lua aminte la toate vorbele pe care cineva le spune, ca nu cumva să auzi că sluga ta te grăiește de rău; </p>
<p id="v22"><sup><small>22</small></sup>  Căci inima ta singură știe de câte ori și tu ai defăimat pe alții. </p>
<p id="v23"><sup><small>23</small></sup>  Toate acestea le-am încercat prin înțelepciune și am zis: "Vreau să fiu înțelept!" dar înțelepciunea a rămas departe de mine. </p>
<p id="v24"><sup><small>24</small></sup>  Ceea ce a fost este departe, și adânc, adânc! Cine poate acum să-i dea de înțeles? </p>
<p id="v25"><sup><small>25</small></sup>  Și eu m-am silit și inima mea a cercetat și a urmărit știința și înțelepciunea și buna chibzuială și mi-am dat seama că răutatea este o nebunie, iar prostia este zănatică răutate. </p>
<p id="v26"><sup><small>26</small></sup>  Și am găsit femeia mai amară decât moartea, pentru că ea este o cursă, inima ei este un laț și mâinile ei sânt cătușe. Cel ce este bun înaintea lui Dumnezeu scapă, iar păcătosul este prins. </p>
<p id="v27"><sup><small>27</small></sup>  Iată ce am aflat, zice Ecclesiastul, și încă și altele ca să pot descoperi înțelesul, </p>
<p id="v28"><sup><small>28</small></sup>  Pe care sufletul meu l-a căutat și nu l-a aflat. Am găsit însă un om la o mie, dar n-am găsit nici o femeie din toate câte sânt. </p>
<p id="v29"><sup><small>29</small></sup>  Dar iată numai ce am găsit: Dumnezeu a făcut pe om drept, iar oamenii născocesc multe vicleșuguri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ecclesiastes/6">Eclesiastul - Capitol 6</a></td>
        <td><a href="/ro/Bible/Ecclesiastes/Index">Index</a></td>
        <td><a href="/ro/Bible/Ecclesiastes/8">Eclesiastul - Capitol 8</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:9 <i>Mânia se odihnește în sânul proștilor</i>: <a href="/ro/The_Urantia_Book/149#p4_2">CU 149:4.2</a>. </li>
  <li id="fn2"><a href="#cite2">↑</a> 7:20 <i>Rău din fire, nu păcătos</i>: <a href="/ro/The_Urantia_Book/148#p4_8">CU 148:4.8</a>. </li>
</ol>
</div>
