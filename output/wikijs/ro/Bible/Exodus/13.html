<!--
title: Exod - Capitol 13
description: 
published: true
date: 2023-11-8T21:58:28Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/12">
          <span class="mdi mdi-arrow-left-drop-circle"></span><span class="pl-2">Exod - Capitol 12</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/14">
          <span class="pr-2">Exod - Capitol 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea a vorbit Domnul cu Moise și i-a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Să-Mi sfințești pe tot întâiul născut, pe tot cel ce se naște întâi la fiii lui Israel, de la om până la dobitoc, că este al Meu!" <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Iar Moise a zis către popor: "Să vă aduceți aminte de ziua aceasta, în care ați ieșit din pământul Egiptului, din casa robiei, căci cu mână tare v-a scos Domnul de acolo și să nu mâncați dospit; </p>
<p id="v4"><sup><small>4</small></sup>  Că astăzi ieșiți voi, în luna Aviv. </p>
<p id="v5"><sup><small>5</small></sup>  Iar când te va duce Domnul Dumnezeul tău în țara Canaaneilor, a Heteilor, a Amoreilor, a Heveilor, a Iebuseilor, a Ghergheseilor și a Ferezeilor, pentru care S-a jurat El părinților tăi să-ți dea țara unde curge miere și lapte, să faci slujba aceasta în această lună. </p>
<p id="v6"><sup><small>6</small></sup>  Șapte zile să mănânci azime, iar în ziua a șaptea este sărbătoarea Domnului: </p>
<p id="v7"><sup><small>7</small></sup>  Azime să mâncați șapte zile și să nu se găsească la tine pâine dospită, nici aluat dospit în toate hotarele tale. </p>
<p id="v8"><sup><small>8</small></sup>  În ziua aceea să spui fiului tău și să zici: Acestea sunt pentru cele ce a făcut Domnul cu mine, când am ieșit din Egipt. </p>
<p id="v9"><sup><small>9</small></sup>  Să fie acestea ca un semn pe mâna ta și aducere aminte înaintea ochilor tăi, pentru ca legea Domnului să fie în gura ta, căci cu mână tare te-a scos Domnul Dumnezeu din Egipt. </p>
<p id="v10"><sup><small>10</small></sup>  Să păziți dar legea aceasta din an în an, la vremea hotărâtă. </p>
<p id="v11"><sup><small>11</small></sup>  Și când te va duce Domnul Dumnezeul tău în țara Canaanului, cum S-a jurat ție și părinților tăi, și ti-o va da ție, </p>
<p id="v12"><sup><small>12</small></sup>  Atunci să osebești Domnului pe tot cel de parte bărbătească de la oameni, care se naște întâi; și pe tot cel de parte bărbătească, care se va naște întâi din turmele sau de la vitele ce vei avea, să-l închini Domnului. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Pe tot întâi-născutul de la asină să-l răscumperi cu un miel; iar de nu-l vei răscumpăra, îi vei frânge gâtul; să răscumperi și pe tot întâi-născutul din oameni în neamul tău. </p>
<p id="v14"><sup><small>14</small></sup>  Când însă te va întreba după aceea fiul tău și va zice: Ce înseamnă aceasta?, să-i spui: Cu mână puternică ne-a scos Domnul din pământul Egiptului, din casa robiei. </p>
<p id="v15"><sup><small>15</small></sup>  Că atunci când se îndărătnicea Faraon să ne dea drumul, Domnul a omorât pe toți întâi-născuții în pământul Egiptului, de la întâi-născutul oamenilor până la întâi-născutul dobitoacelor. De aceea jertfesc eu Domnului pe tot întâi-născutul de parte bărbătească și pe tot întâi-născutul din fiii mei îl răscumpăr. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Să fie dar aceasta ca un semn la mâna ta și ca o tăbliță deasupra ochilor tăi, căci cu mână tare ne-a scos Domnul din Egipt!" </p>
<p id="v17"><sup><small>17</small></sup>  Iar după ce Faraon a dat drumul poporului, Dumnezeu nu l-a dus pe calea cea către pământul Filistenilor, care era mai scurtă; căci a zis Dumnezeu: "Nu cumva poporul, văzând război, să-i pară rău și să se întoarcă în Egipt". </p>
<p id="v18"><sup><small>18</small></sup>  Ci a dus Dumnezeu poporul împrejur, pe calea pustiului, către Marea Roșie. Și fiii lui Israel au ieșit în bună rânduială din pământul Egiptului. </p>
<p id="v19"><sup><small>19</small></sup>  Atunci a luat Moise cu sine oasele lui Iosif; căci Iosif legase pe fiii lui Israel cu jurământ, zicând: "Are să vă cerceteze Dumnezeu și atunci să luați cu voi și oasele mele de aici!" </p>
<p id="v20"><sup><small>20</small></sup>  Fiii lui Israel au pornit apoi din Sucot și și-au așezat tabăra la Etam, la capătul pustiului. </p>
<p id="v21"><sup><small>21</small></sup>  Iar Domnul mergea înaintea lor: ziua în stâlp de nor, arătându-le calea, iar noaptea în stâlp de foc, luminându-le, ca să poată merge și ziua și noaptea. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Și n-a lipsit stâlpul de nor ziua, nici stâlpul de foc noaptea dinaintea poporului. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/12">
          <span class="mdi mdi-arrow-left-drop-circle"></span><span class="pl-2">Exod - Capitol 12</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/14">
          <span class="pr-2">Exod - Capitol 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 13:1-2 <i>întâi născut la Dumnezeu</i>: <a href="/ro/The_Urantia_Book/122#p9_1">CU 122:9.1</a>. </li>
  <li id="fn2"><a href="#cite2">↑</a> 13:2 <i>Sfințiți primii născuți de sex masculin</i>: <a href="/ro/The_Urantia_Book/90#p5_3">CU 90:5.3</a>. </li>
  <li id="fn3"><a href="#cite3">↑</a> 13:2,12 <i>Dumnezeu susține primii bărbați</i>: <a href="/ro/The_Urantia_Book/142#p3_14">CU 142:3.14</a>. </li>
  <li id="fn4"><a href="#cite4">↑</a> 13:12-13 <i>Dumnezeu acceptă înlocuitori</i>: <a href="/ro/The_Urantia_Book/89#p7_1">CU 89:7.1</a>. </li>
  <li id="fn5"><a href="#cite5">↑</a> 13:15 <i>Răscumpărarea</i>: <a href="/ro/The_Urantia_Book/122#p9_1">CU 122:9.1</a>. </li>
  <li id="fn6"><a href="#cite6">↑</a> 13:21-22 <i>Fetiș de foc</i>: <a href="/ro/The_Urantia_Book/69#p6_4">CU 69:6.4</a>.  <i>Îngerii de foc</i>: <a href="/ro/The_Urantia_Book/85#p4_2">CU 85:4.2</a>. </li>
</ol>
</div>
