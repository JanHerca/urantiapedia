<!--
title: 2 Cronici - Capitol 25
description: 
published: true
date: 2023-11-8T21:58:28Z
tags: bible, bible—2 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/24">
          <span class="mdi mdi-arrow-left-drop-circle"></span><span class="pl-2">2 Cronici - Capitol 24</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/26">
          <span class="pr-2">2 Cronici - Capitol 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Amasia a început să domnească când era în vârstă de douăzeci și cinci de ani și a domnit douăzeci și nouă de ani în Ierusalim. Pe mama lui o chema Iehoadan și era de loc din Ierusalim. </p>
<p id="v2"><sup><small>2</small></sup>  El a făcut lucruri plăcute înaintea Domnului, însă nu din toată inima. </p>
<p id="v3"><sup><small>3</small></sup>  Când domnia s-a întărit în mâna lui, el a ucis pe robii săi care uciseseră pe rege, tatăl său. </p>
<p id="v4"><sup><small>4</small></sup>  Însă pe copiii lor nu i-a ucis, fiindcă a făcut după cum este scris în lege, în cartea lui Moise, unde a poruncit Domnul, zicând: "Părinții nu trebuie să fie uciși pentru feciori, nici feciorii nu trebuie să fie uciși pentru părinți, ci fiecare să fie ucis pentru păcatul lui". </p>
<p id="v5"><sup><small>5</small></sup>  Apoi a adunat Amasia pe cei din Iuda și i-a așezat după neamurile cele după tată sub comanda căpeteniilor peste mii și a căpeteniilor peste sute, pe toți ai, lui Iuda și ai lui Veniamin; și i-a socotit de la vârsta de douăzeci de ani în sus și a găsit trei sute de mii de oameni voinici care erau în stare să meargă la război și să poarte suliță și scut. </p>
<p id="v6"><sup><small>6</small></sup>  Apoi a mai tocmit cu plată din Israeliți încă o sută de mii de ostași viteji cu o sută de talanți de argint. </p>
<p id="v7"><sup><small>7</small></sup>  Dar un om al lui Dumnezeu a venit la el și i-a zis: "O, rege, oștirea care o ai din Israel să nu meargă cu tine, pentru că Domnul nu ține cu Israeliții, nici cu toți fiii lui Efraim; </p>
<p id="v8"><sup><small>8</small></sup>  Ci du-te singur și luptă-te cu bărbăție în război. Altfel Dumnezeu te va face să cazi în fața dușmanului; căci Dumnezeu are putere și să te sprijine și să te facă să cazi". </p>
<p id="v9"><sup><small>9</small></sup>  Iar Amasia a zis către omul lui Dumnezeu: "Ce să fac cu cei o sută de talanți dăruiți oștirii lui Israel?" și a zis omul lui Dumnezeu: "Domnul poate să-ți dea mai mult decât atâta". </p>
<p id="v10"><sup><small>10</small></sup>  Atunci Amasia a ales oștirea care îi venise din țara lui Efraim, ca să se întoarcă la locul său. Dar ei s-au aprins de mânie asupra lui Iuda și s-au întors la locul lor foarte mânioși. </p>
<p id="v11"><sup><small>11</small></sup>  Iar Amasia a prins curaj și și-a luat poporul său și a plecat la bătălie cu el în Valea Sării și a omorât zece mii de oameni dintre fiii lui Seir; </p>
<p id="v12"><sup><small>12</small></sup>  Și alte zece mii de oameni vii i-au luat ca robi fiii lui Iuda și i-au dus pe vârful unei stânci și i-au aruncat de pe vârful stâncii. și toți s-au zdrobit cu desăvârșire. </p>
<p id="v13"><sup><small>13</small></sup>  Iar oștirea pe care Amasia o trimisese înapoi, ca să nu meargă cu el la război, a năvălit asupra cetăților lui Iuda din Samaria până la Bet-Horon și au ucis în ele trei mii de oameni, luând foarte multă pradă. </p>
<p id="v14"><sup><small>14</small></sup>  Iar Amasia după ce a lovit pe Edomiți, a adus, la întoarcerea lui acasă, pe zeii fiilor lui Seir și i-a așezat să-i aibă ca dumnezei pentru el și s-a închinat lor și i-a tămâiat. </p>
<p id="v15"><sup><small>15</small></sup>  Atunci Domnul S-a făcut foc de mânie asupra lui Amasia și a trimis pe un prooroc și acela i-a zis: "De ce ai căutat pe dumnezeii poporului acestuia, care n-au fost în stare să-și scape poporul din mâna ta?" </p>
<p id="v16"><sup><small>16</small></sup>  Când el i-a grăit aceste vorbe, regele i-a răspuns: "Te-a pus cineva să fii sfătuitor regelui? Stăpânește-te, ca nu cumva să fii ucis". Și s-a oprit proorocul și a zis: "Știu că Dumnezeu a hotărât să te piardă, pentru că ai făcut acest lucru și nu ai ascultat sfatul meu!" </p>
<p id="v17"><sup><small>17</small></sup>  Atunci s-a sfătuit Amasia, regele lui Iuda, cu ai săi și a trimis la Ioaș, fiul lui Ioahaz, fiul lui Iehu, regele lui Israel, ca să-i spună: "Vino să ne vedem unul cu altul!" </p>
<p id="v18"><sup><small>18</small></sup>  Iar Ioaș, regele lui Israel, a trimis la Amasia, regele lui Iuda, ca să-i spună: "Spinul, care este în Liban, a trimis să-i spună cedrului, care este tot în Liban: Dă pe fiica ta fiului meu de femeie. Însă fiarele sălbatice, care sunt în Liban, au trecut pe lângă acest spin și l-au călcat. </p>
<p id="v19"><sup><small>19</small></sup>  Tu zici: Iată eu am bătut pe Edomiți și s-a înălțat inima ta de mărire deșartă. Șezi mai bine acasă și te astâmpără; de ce să te apuci de un lucru primejdios, prin care să cazi și tu și Iuda cu tine?" </p>
<p id="v20"><sup><small>20</small></sup>  Dar Amasia nici n-a vrut să audă, fiindcă aceasta a fost de la Dumnezeu să cadă el în mâna lui Ioaș, pentru că a căutat pe dumnezeii Edomiților. </p>
<p id="v21"><sup><small>21</small></sup>  Și a venit Ioaș, regele lui Israel, să dea ochi unul cu altul, el și cu Amasia, regele lui Iuda, la Bet-Șemeș, care este în Iuda. </p>
<p id="v22"><sup><small>22</small></sup>  Și Iuda a fost bătut de Israel și fiecare a fugit la cortul său. </p>
<p id="v23"><sup><small>23</small></sup>  Și pe Amasia, regele lui Iuda, fiul lui Ioaș, fiul lui Ioahaz, l-a prins Ioaș, regele lui Israel, la Bet-Șemeș, și l-a dus la, Ierusalim și a dărâmat zidul Ierusalimului pe o întindere de patru sute de coți, de la porțile lui Efraim până la porțile din colțul cetății; </p>
<p id="v24"><sup><small>24</small></sup>  Apoi a luat tot aurul și argintul și toate vasele care erau în templul lui Dumnezeu, sub îngrijirea lui Obed-Edom și vistieriile casei regelui, precum și oameni ca ostatici și s-a întors cu ei în Samaria. </p>
<p id="v25"><sup><small>25</small></sup>  Amasia, fiul lui Ioaș, regele lui Iuda, a mai trăit după moartea lui Ioaș, fiul lui Ioahaz, cincisprezece ani. </p>
<p id="v26"><sup><small>26</small></sup>  Celelalte fapte ale lui Amasia, cele dintâi și cele de pe urmă, se află scrise în cartea regilor lui Iuda și ai lui Israel. </p>
<p id="v27"><sup><small>27</small></sup>  De pe timpul când Amasia s-a abătut de la Domnul, s-a urzit în Ierusalim o uneltire împotriva lui și a fugit la Lachiș, dar l-au omorât acolo. <sup id="cite1"><a href="#fn1">[1]</a></sup></p>
<p id="v28"><sup><small>28</small></sup>  Și l-au adus pe cai și l-au înmormântat cu părinții lui în cetatea lui Iuda. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/24">
          <span class="mdi mdi-arrow-left-drop-circle"></span><span class="pl-2">2 Cronici - Capitol 24</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/26">
          <span class="pr-2">2 Cronici - Capitol 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 25:27 <i>Amazia ucis</i>: <a href="/ro/The_Urantia_Book/97#p9_22">CU 97:9.22</a>. </li>
</ol>
</div>
