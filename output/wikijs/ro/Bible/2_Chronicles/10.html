<!--
title: 2 Cronici - Capitol 10
description: 
published: true
date: 2023-11-8T21:58:28Z
tags: bible, bible—2 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/9">
          <span class="mdi mdi-arrow-left-drop-circle"></span><span class="pl-2">2 Cronici - Capitol 9</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/11">
          <span class="pr-2">2 Cronici - Capitol 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci s-a dus Roboam la Sichem, pentru că la Sichem se adunaseră toți Israeliții, ca să-l facă rege. </p>
<p id="v2"><sup><small>2</small></sup>  Când a auzit de aceasta Ierobnam, fiul lui Nabat, care se afla în Egipt, unde fugise de regele Solomon, s-a întors Ieroboam din Egipt. </p>
<p id="v3"><sup><small>3</small></sup>  Iar Israeliții au trimis și l-au chemat. Venind deci Ieroboam și tot Israelul, au grăit lui Roboam așa: </p>
<p id="v4"><sup><small>4</small></sup>  "Tatăl tău a pus jug greu pe noi. Tu însă ușurează-ne de munca silnică a tatălui tău și de jugul cel greu, care d-a pus el pe noi și îți vom sluji". </p>
<p id="v5"><sup><small>5</small></sup>  Iar Roboam le-a zis: "Veniți peste trei zile la mine!" Și s-a împrăștiat poporul. </p>
<p id="v6"><sup><small>6</small></sup>  Atunci s-a sfătuit regele Roboam eu bătrânii care fuseseră sfetnicii lui Solomon, tatăl lui, cât a trăit el și le-a zis: "Cum mă sfătuiți să răspund poporului acestuia?" </p>
<p id="v7"><sup><small>7</small></sup>  Iar ei i-au zis: "De vei fi bun acum cu poporul acesta, de le vei face pe plac și le vei vorbi cu blândețe, atunci ei îți vor fi robi în toate zilele". </p>
<p id="v8"><sup><small>8</small></sup>  Dar el n-a ținut seama de sfatul ce i-au dat bătrânii, ci a început să se sfătuiască cu oamenii cei tineri care crescuseră cu el și-i avea ca sfetnici pe lângă sine </p>
<p id="v9"><sup><small>9</small></sup>  Și le-a zis: "Ce mă sfătuiți să răspund poporului acestuia, care mi-a grăit așa: Ușurează-ne jugul pe care tatăl tău l-a pus pe noi?" </p>
<p id="v10"><sup><small>10</small></sup>  Oamenii cei tineri, care crescuseră cu el, i-au răspuns și i-au zis: "Poporului care ți-a vorbit: Tatăl tău a pus jug greu peste noi, iar tu ușurează-ni-l, spune-le așa: Degetul meu cel mic e mai gros decât mijlocul tatălui meu. </p>
<p id="v11"><sup><small>11</small></sup>  Tatăl meu a pus jug greu pe voi, eu însă voi mări jugul vostru; tatăl meu v-a pedepsit cu biciul, eu însă vă voi bate cu scorpioane". </p>
<p id="v12"><sup><small>12</small></sup>  Și a venit Ieroboam împreună eu tot poporul la Roboam, în ziua a treia, după cum le poruncise regele, când zisese: "Veniți la mine peste trei zile". </p>
<p id="v13"><sup><small>13</small></sup>  Atunci regele le-a răspuns cu asprime, căci n-a ținut seamă regele Roboam de sfatul bătrânilor, ci le-a grăit după sfatul oamenilor tineri așa: </p>
<p id="v14"><sup><small>14</small></sup>  "Tatăl meu pus jug greu peste voi, eu însă îl voi mări; tatăl meu v-a pedepsit cu biciul; eu însă vă voi bate cu scorpioane". </p>
<p id="v15"><sup><small>15</small></sup>  Și n-a ascultat regele de popor, pentru că așa fusese rânduit de la Dumnezeu, ca să-și împlinească Domnul cuvântul Său, pe care-l grăise prin Ahia Șilonitul lui Ieroboam, fiul lui Nabat. </p>
<p id="v16"><sup><small>16</small></sup>  Când tot Israelul a văzut că regele nu-l ascultă, atunci poporul a răspuns regelui, zicând: "Ce parte mai avem noi cu David? Nu mai avem nimic cu fiul lui Iesei. La corturi, Israele! Davide, vezi de casa ta!" Și s-au împrăștiat toți Israeliții pe la corturile lor. </p>
<p id="v17"><sup><small>17</small></sup>  Iar Roboam a rămas rege numai peste fiii lui Israel care locuiau în cetățile Iudei. </p>
<p id="v18"><sup><small>18</small></sup>  Atunci regele Roboam a trimis împotriva lor pe Adoniram, care era căpetenie peste strânsul dărilor; dar fiii lui Israel l-au bătut cu pietre și el a murit. Iar regele Roboam s-a grăbit să se suie în carul său, ca să fugă la Ierusalim. </p>
<p id="v19"><sup><small>19</small></sup>  Așa s-a despărțit Israel de casa lui David, până în ziua de astăzi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/9">
          <span class="mdi mdi-arrow-left-drop-circle"></span><span class="pl-2">2 Cronici - Capitol 9</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/11">
          <span class="pr-2">2 Cronici - Capitol 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
