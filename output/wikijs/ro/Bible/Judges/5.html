<!--
title: Judecători - Capitol 5
description: 
published: true
date: 2023-11-8T21:58:28Z
tags: bible, bible—judges
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/4">
          <span class="mdi mdi-arrow-left-drop-circle"></span><span class="pl-2">Judecători - Capitol 4</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/6">
          <span class="pr-2">Judecători - Capitol 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Debora și Barac, fiul lui Abinoam, au cântat cântarea aceasta: </p>
<p id="v2"><sup><small>2</small></sup>  "Când se arată judecători în Israel, poporul merge de bunăvoie la război; Binecuvântați pe Domnul! </p>
<p id="v3"><sup><small>3</small></sup>  Ascultați dar, regilor! Căpetenii, luați aminte! Căci cântare voi cânta Domnului. Cânta-voi Domnului Dumnezeului lui Israel: </p>
<p id="v4"><sup><small>4</small></sup>  Când ieșeai Tu, Doamne, din Seir, Când treceai Tu prin câmpiile Edomului, Pământul se cutremura și cerurile se topeau, Norii picurau picuri de ploaie, </p>
<p id="v5"><sup><small>5</small></sup>  Munții se năruiau înaintea Domnului, Ca și acest Sinai, la vederea Dumnezeului lui Israel. </p>
<p id="v6"><sup><small>6</small></sup>  În zilele lui Șamgar, fiul lui Anat, Pe vremea Iaelei, drumurile erau pustii; Călătorii umblau atunci pe poteci ascunse. </p>
<p id="v7"><sup><small>7</small></sup>  Satele în Israel erau pustii... pustii... Până m-am sculat eu, Debora, Până m-am ridicat eu, mamă în Israel. </p>
<p id="v8"><sup><small>8</small></sup>  Pe atunci Israel își alesese dumnezei noi, De aceea războiul bătea la porți; Dar nu se vedea nici scut, nici lance în mâini, La cei patruzeci de mii din Israel. </p>
<p id="v9"><sup><small>9</small></sup>  Inima îmi e la căpeteniile lui Israel, La cei ce plecau din popor de voie la război. Binecuvântați pe Domnul! </p>
<p id="v10"><sup><small>10</small></sup>  Aceia călăreau pe asine murge, Sau ședeau în căruțe, sub coviltire de scoarțe scumpe Și mergeau pe drum cântând. </p>
<p id="v11"><sup><small>11</small></sup>  Și în rândurile oștirii, ce tabăra la fântâni, Și acolo răsuna lauda Domnului, Lauda căpeteniilor lui Israel. Atunci poporul Domnului ieșea la porți. </p>
<p id="v12"><sup><small>12</small></sup>  Deșteaptă-te, Debora, deșteaptă-te! Deșteaptă-te, deșteaptă-te și cântă! Scoală și tu, Barac! Scoală fiul lui Abinoam Și ia în robie pe cei ce te-au robit! </p>
<p id="v13"><sup><small>13</small></sup>  Atunci poporul Domnului s-a trezit. Rămășița lui s-a strâns cu cei viteji. </p>
<p id="v14"><sup><small>14</small></sup>  Din Efraim au purces căpetenii în vale la Chișon. Fratele tău Veniamin a fost printre oștenii tăi. Din Machir au venit căpetenii Și din Zabulon cârmuitori de oștire. </p>
<p id="v15"><sup><small>15</small></sup>  Principii din Israel au fost lângă Debora. Isahar, credincios lui Barac, Se îndrepta în urma lui spre vale. La pâraiele lui Ruben Sunt grele cumpene sufletești! </p>
<p id="v16"><sup><small>16</small></sup>  Pentru ce ai rămas tu în mijlocul staulelor? Ca să asculți behăitul turmelor? La pâraiele lui Ruben, Sunt grele cumpene sufletești! </p>
<p id="v17"><sup><small>17</small></sup>  Galaadul șade liniștit dincolo de Iordan. Și Dan de ce stă el la corăbiile sale? Așer stă pe malul mării Și se odihnește în limanurile sale. </p>
<p id="v18"><sup><small>18</small></sup>  Zabulon este un popor ce înfruntă moartea, Și este gata a-și da viața în luptă. Nu mai puf în ca el e Neftali, Care locuiește podișurile înalte. </p>
<p id="v19"><sup><small>19</small></sup>  Atunci au venit regi să se războiască, Războitu-s-au atunci regii Canaanului La Taanac, pe apa Meghidonului, Dar n-au luat pradă, nici argint, nici bani. </p>
<p id="v20"><sup><small>20</small></sup>  Stelele de sus s-au luptat atunci, Din mersul lor s-au războit cu Sisera. </p>
<p id="v21"><sup><small>21</small></sup>  Pârâul Chișon, pârâu străvechi! Pârâul Chișon i-a măturat. Suflete al meu, calcă-i în picioare! </p>
<p id="v22"><sup><small>22</small></sup>  Atunci copitele cailor în ropot loveau pământul, Fugeau vitejii lor să-și frângă gâtul. </p>
<p id="v23"><sup><small>23</small></sup>  Blestem cetății Meroz, zice îngerul Domnului! Blestem, blestem celor ce locuiesc în ea! Că n-au venit în ajutorul Domnului, În ajutorul Domnului cu cei viteji. </p>
<p id="v24"><sup><small>24</small></sup>  Binecuvântată să fie între femei Iaela, femeia lui Heber Cheneul! Binecuvântată fie între femeile țării. </p>
<p id="v25"><sup><small>25</small></sup>  Sisera i-a cerut apă; ea i-a dat lapte; în cupă scumpă i-a dat cel mai bun lapte. </p>
<p id="v26"><sup><small>26</small></sup>  Cu stânga a apucat țărușul, Iar cu dreapta ciocan greu de lucrător. Cu ciocanul a zdrobit lui Sisera capul, Cu țărușul i-a străpuns tâmpla. </p>
<p id="v27"><sup><small>27</small></sup>  Atunci a căzut îndată la picioarele ei și acolo a rămas. Căzut-a la picioarele ei și nu s-a mai sculat. Unde a căzut, acolo a rămas zdrobit. </p>
<p id="v28"><sup><small>28</small></sup>  Pe fereastră printre gratii privește, Se uită mama lui Sisera și strigă: "De ce nu mai vin oare carele lui Oare de ce zăbovesc ele așa de mult?" </p>
<p id="v29"><sup><small>29</small></sup>  Cea mai pricepută din femeile ei zice Și singură răspunde la întrebarea sa: </p>
<p id="v30"><sup><small>30</small></sup>  "Se vede că au găsit și împart pradă: O fată sau două de cap de om, Haine pestrițe pradă pentru Sisera, Pradă de haine pestrițe cu aur cusute; Două, trei șaluri vărgate, cusute cu aur, Pentru grumajii viteazului". </p>
<p id="v31"><sup><small>31</small></sup>  Așa să piară toți vrăjmașii Tăi, Doamne! Iar cei ce Te iubesc să fie ca soarele Când răsare în toată strălucirea lui". După aceea țara s-a bucurat de pace patruzeci de ani. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/4">
          <span class="mdi mdi-arrow-left-drop-circle"></span><span class="pl-2">Judecători - Capitol 4</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/6">
          <span class="pr-2">Judecători - Capitol 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
