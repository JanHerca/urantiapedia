<!--
title: Judecători - Capitol 6
description: 
published: true
date: 2023-11-8T21:58:28Z
tags: bible, bible—judges
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/5">
          <span class="mdi mdi-arrow-left-drop-circle"></span><span class="pl-2">Judecători - Capitol 5</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/7">
          <span class="pr-2">Judecători - Capitol 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Fiii lui Israel au început iarăși să facă rele înaintea Domnului și Domnul i-a dat în mâinile Madianiților pentru șapte ani. </p>
<p id="v2"><sup><small>2</small></sup>  Și mâna Madianiților era grea pentru Israel, și fiii lui Israel și-au făcut, de răul Madianiților, ascunzători în munți și peșteri și stânci greu de pătruns. </p>
<p id="v3"><sup><small>3</small></sup>  Când Israel semăna, veneau Madianiții, Amaleciții și locuitorii din pustie la el </p>
<p id="v4"><sup><small>4</small></sup>  Și stăteau la ei în corturi, mâncând roadele pământului până la Gaza, și nu lăsau pentru hrana lui Israel nici oaie, nici bou, nici asin. </p>
<p id="v5"><sup><small>5</small></sup>  Căci ei veneau cu vitele și cu corturile lor și veneau mulți ca lăcustele; ei și cămilele lor erau fără număr și cutreierau țara lui Israel și o pustiau. </p>
<p id="v6"><sup><small>6</small></sup>  Și Israel a sărăcit cumplit din pricina Madianiților și a strigat către Domnul. </p>
<p id="v7"><sup><small>7</small></sup>  Și când au strigat fiii lui Israel către Domnul împotriva Madianiților, </p>
<p id="v8"><sup><small>8</small></sup>  A trimis Domnul prooroc la fiii lui Israel și le-a zis: "Așa grăiește Domnul Dumnezeul lui Israel: Eu v-am scos din țara Egiptului, Eu v-am scos din casa robiei; </p>
<p id="v9"><sup><small>9</small></sup>  Eu v-am scăpat din mâinile Egiptenilor și din mâinile tuturor celor ce vă apăsau, i-am alungat de la voi și țara lor am dat-o vouă, </p>
<p id="v10"><sup><small>10</small></sup>  Și v-am spus: Eu sunt Domnul Dumnezeul vostru; să nu cinstiți pe dumnezeii Amoreilor, în țara cărora trăiți. Dar voi n-ați ascultat glasul Meu". </p>
<p id="v11"><sup><small>11</small></sup>  Atunci a venit îngerul Domnului și a șezut în Ofra sub un stejar, care era al lui Ioaș, tatăl lui Abiezer; și fiul său Ghedeon treiera atunci grâul în arie, ca să-l ascundă de Madianiți. </p>
<p id="v12"><sup><small>12</small></sup>  Și i s-a arătat îngerul Domnului și i-a zis: "Domnul este cu tine, voinicule!" </p>
<p id="v13"><sup><small>13</small></sup>  Iar Ghedeon i-a zis: "Domnul meu, dacă Domnul e cu noi, pentru ce ne-au ajuns pe noi toate necazurile acestea? Și unde sunt oare toate minunile Lui de care ne-au istorisit nouă părinții noștri când ne spuneau: Din Egipt ne-a scos pe noi Domnul. Acum însă ne-a părăsit Domnul și ne-a dat în mâinile Madianiților". </p>
<p id="v14"><sup><small>14</small></sup>  Și căutând Domnul spre el, a zis: "Mergi cu această putere a ta și izbăvește pe Israel din mâinile Madianiților. Iată, Eu te trimit!" </p>
<p id="v15"><sup><small>15</small></sup>  Atunci Ghedeon a zis: "Doamne, cum să izbăvesc eu pe Israel? Iată neamul meu este cel mai sărac din seminția lui Manase, iar eu sunt cel mai mic în casa tatălui meu". Domnul însă i-a zis: </p>
<p id="v16"><sup><small>16</small></sup>  "Eu voi fi cu tine și tu vei bate pe Madianiți, ca pe un singur om". </p>
<p id="v17"><sup><small>17</small></sup>  A zis Ghedeon către Dânsul: "De am aflat eu trecere în ochii Tăi, arată-mi un semn, ca să-mi dovedești cele ce-mi vorbești: </p>
<p id="v18"><sup><small>18</small></sup>  Să nu Te duci de aici, până nu mă voi întoarce la Tine și-mi voi aduce darul meu și ți-l voi da". Și Domnul a zis: "Voi sta până te vei întoarce". </p>
<p id="v19"><sup><small>19</small></sup>  Și s-a dus Ghedeon și a gătit un ied și azime din o efă de făină; carnea a pus-o într-un coș, iar zeama a turnat-o într-o oală și a dus-o la El sub stejar și I-a pus-o înainte. </p>
<p id="v20"><sup><small>20</small></sup>  Și a zis către dânsul îngerul Domnului: "Ia carnea și azimile și pune-le pe piatra aceasta și toarnă zeama peste ele". Și a făcut Ghedeon așa. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Atunci îngerul Domnului, întinzându-și vârful toiagului ce-l avea în mâna sa, s-a atins de carne și de azime; și a ieșit foc din piatră și a mistuit carnea și azimile; și îngerul Domnului s-a făcut nevăzut de la ochii lui. </p>
<p id="v22"><sup><small>22</small></sup>  Și a cunoscut Ghedeon că acesta este îngerul Domnului, și a zis Ghedeon: "Vai de mine, Stăpâne Doamne, că am văzut pe îngerul Domnului față către față!" </p>
<p id="v23"><sup><small>23</small></sup>  Zis-a Domnul: "Pace ție. Nu te teme, căci nu vei muri!" </p>
<p id="v24"><sup><small>24</small></sup>  Și a făcut acolo Ghedeon un jertfelnic Domnului și l-a numit "Iahve-Șalom". Și se află acesta și astăzi în Ofra lui Abiezer. </p>
<p id="v25"><sup><small>25</small></sup>  În noaptea aceea i-a zis Domnul: "Ia un vițel din cireada tatălui tău și un taur de șapte ani și sfărâmă jertfelnicul lui Baal pe care-l are tatăl tău și taie copacul cel sfânt de lângă el; </p>
<p id="v26"><sup><small>26</small></sup>  Și zidește un jertfelnic în cinstea Domnului Dumnezeului tău, Care ți S-a arătat pe vârful stâncii acesteia; apoi ia taurul și-l adu ardere de tot pe lemnele copacului pe care ai să-l tai". </p>
<p id="v27"><sup><small>27</small></sup>  Atunci Ghedeon a luat zece oameni dintre slugile sale și a făcut cum îi grăise Domnul. Și fiindcă se temea de casnicii tatălui său și de oamenii din cetate să facă acestea ziua, le-a făcut noaptea. </p>
<p id="v28"><sup><small>28</small></sup>  Și când s-au sculat dimineața locuitorii cetății, au văzut jertfelnicul lui Baal dărâmat și copacul cel de lângă el tăiat și taurul adus ardere de tot pe jertfelnicul cel nou. </p>
<p id="v29"><sup><small>29</small></sup>  Și ziceau unii către alții: "Cine oare a făcut acestea?" Iar după ce au cercetat și au întrebat, au zis: "Ghedeon, fiul lui Ioaș, a făcut acestea!" </p>
<p id="v30"><sup><small>30</small></sup>  Atunci au zis locuitorii cetății către Ioaș: "Scoate pe fiul tău, că trebuie să moară, pentru că a dărâmat jertfelnicul lui Baal și a tăiat copacul cel de lângă el". </p>
<p id="v31"><sup><small>31</small></sup>  Iar Ioaș a zis celor ce veniseră la dânsul: "Voi oare vreți să treceți de partea lui Baal? Vreri voi oare să-l apărați? Cine va trece de partea lui acela va fi dat morții, chiar în dimineața aceasta; dacă el este dumnezeu, să se apere singur pe sine pentru că i s-a stricat jertfelnicul". </p>
<p id="v32"><sup><small>32</small></sup>  Din acea zi au început a numi pe Ghedeon, Ierubaal, pentru că ziceau: "Să se judece singur Baal cu dânsul, pentru că i-a stricat jertfelnicul". </p>
<p id="v33"><sup><small>33</small></sup>  În timpul acesta toți Madianiții, Amaleciții și locuitorii Răsăritului s-au adunat împreună, au trecut râul și și-au așezat tabăra în valea Izreel. </p>
<p id="v34"><sup><small>34</small></sup>  Atunci a cuprins Duhul Domnului pe Ghedeon și a trâmbițat acesta din trâmbiță și a fost chemată familia lui Abiezer să meargă cu dânsul. </p>
<p id="v35"><sup><small>35</small></sup>  Apoi s-au trimis soli prin toată seminția lui Manase și aceasta a răspuns că merge cu dânsul. Și tot așa s-au trimis soli la Așer, la Zabulon și la Neftali și au venit și aceștia în întâmpinarea lor. </p>
<p id="v36"><sup><small>36</small></sup>  Atunci a zis Ghedeon către Dumnezeu: "De vrei să izbăvești pe Israel prin mâna mea, cum zici, </p>
<p id="v37"><sup><small>37</small></sup>  Apoi iată eu întind aici în arie lâna ce am tuns; și de va fi rouă numai pe lână, iar încolo peste tot locul uscăciune, atunci voi ști că vei izbăvi pe Israel prin mâna mea, cum ai zis". </p>
<p id="v38"><sup><small>38</small></sup>  Și s-a făcut așa; și a doua zi s-a sculat Ghedeon dis-de-dimineață și s-a apucat să stoarcă lâna și a stors rouă din lână un vas plin de apă. </p>
<p id="v39"><sup><small>39</small></sup>  Apoi iarăși a zis Ghedeon către Domnul: "Să nu Te mânii pe mine, dacă am să mai zic o dată și dacă am să mai fac numai o încercare cu lâna: să fie uscată numai lâna, iar peste tot locul să fie rouă". </p>
<p id="v40"><sup><small>40</small></sup>  Și a făcut așa Dumnezeu în noaptea aceea: a fost uscăciune numai pe lână, iar peste tot locul a fost rouă. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/5">
          <span class="mdi mdi-arrow-left-drop-circle"></span><span class="pl-2">Judecători - Capitol 5</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/7">
          <span class="pr-2">Judecători - Capitol 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 6:20-21 <i>Îngerii de foc</i>: <a href="/ro/The_Urantia_Book/85#p4_2">CU 85:4.2</a>. </li>
</ol>
</div>
