<!--
title: 2 Samuel - Capitol 18
description: 
published: true
date: 2023-11-8T21:58:28Z
tags: bible, bible—2 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/17">
          <span class="mdi mdi-arrow-left-drop-circle"></span><span class="pl-2">2 Samuel - Capitol 17</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/19">
          <span class="pr-2">2 Samuel - Capitol 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci a numărat David pe oamenii care erau cu el și a pus căpetenii peste sute și căpetenii peste mii. </p>
<p id="v2"><sup><small>2</small></sup>  Și a trimis David pe oamenii săi: a treia parte sub comanda lui Ioab, a treia parte sub comanda lui Abișai, fiul Țeruiei, fratele lui Ioab, și a treia parte sub comanda lui Itai Gateul. Și a zis regele către oameni: "Și eu însumi voi merge cu voi". </p>
<p id="v3"><sup><small>3</small></sup>  "Să nu mergi, i-au zis oamenii, că noi chiar de vom fugi, nu se va ține seamă de aceasta; și chiar de ar muri jumătate din noi, de asemenea nu se va ține seamă; iar tu singur ești cât noi, zece mii. Deci pentru noi este mai bine ca tu să ne dai ajutor din cetate!" </p>
<p id="v4"><sup><small>4</small></sup>  "Ce vi se pare că este bine, a răspuns regele, aceea voi face". Atunci a stat regele la poartă și a ieșit tot poporul rânduit pe sute și pe mii. </p>
<p id="v5"><sup><small>5</small></sup>  Apoi regele a dat poruncă lui Ioab, lui Abișai și lui Itai și le-a zis: "Să-mi cruțați pe băiatul Abesalom!" Și tot poporul a auzit cum a poruncit regele tuturor căpeteniilor pentru Abesalom. </p>
<p id="v6"><sup><small>6</small></sup>  Au ieșit deci oamenii la câmp în întâmpinarea Israeliților, și s-a dat bătălia în pădurea lui Efraim. </p>
<p id="v7"><sup><small>7</small></sup>  Acolo a fost în ziua aceea bătălie mare; poporul israelit a fost înfrânt de robii lui David, căzând uciși douăzeci de mii de oameni. </p>
<p id="v8"><sup><small>8</small></sup>  Lupta s-a întins în tot ținutul acela și pădurea a mâncat în ziua aceea mai mulți oameni decât a doborât sabia. </p>
<p id="v9"><sup><small>9</small></sup>  Când s-a întâlnit Abesalom cu oamenii lui David, era călare pe un catâr. Când catârul a fugit cu el pe sub crăcile unui stejar mare, părul lui Abesalom s-a încurcat în crengile stejarului și el a rămas spânzurat în văzduh, iar catârul de sub el s-a dus înainte. </p>
<p id="v10"><sup><small>10</small></sup>  Atunci cineva a văzut aceasta și a spus lui Ioab, zicând: "Iată, am văzut pe Abesalom spânzurat de un stejar". </p>
<p id="v11"><sup><small>11</small></sup>  "Dacă l-ai văzut, a zis Ioab către omul care-i adusese vestea, de ce nu l-ai doborât acolo, la pământ? Ți-aș fi dat zece sicli de argint și o cingătoare!" </p>
<p id="v12"><sup><small>12</small></sup>  "De mi-ai fi pus în mână și o mie de sicli de argint, a răspuns acela lui Ioab, nici atunci nu mi-aș fi ridicat mâna asupra fiului regelui, căci în auzul nostru ți-a poruncit regele ție și lui Abișai și lui Itai și a zis: "Cruțați-mi pe băiatul Abesalom!" </p>
<p id="v13"><sup><small>13</small></sup>  Și dacă eu însumi aș fi făcut altfel cu primejdia vieții mele, aceasta nu s-ar fi putut ascunde de rege și tu singur te-ai fi ridicat asupra mea". </p>
<p id="v14"><sup><small>14</small></sup>  "N-am la ce să mai zăbovesc cu tine", a zis Ioab. Apoi a luat în mână trei săgeți și le-a înfipt în inima lui Abesalom, care era încă viu în crengile stejarului. </p>
<p id="v15"><sup><small>15</small></sup>  Apoi au împresurat pe Abesalom zece tineri care duceau armele lui Ioab și, lovindu-l, l-au ucis. </p>
<p id="v16"><sup><small>16</small></sup>  După aceea Ioab a sunat din trâmbiță și s-au întors oamenii de la urmărirea lui Israel, căci Ioab a cruțat poporul. </p>
<p id="v17"><sup><small>17</small></sup>  Apoi au luat pe Abesalom și l-au aruncat acolo în pădure într-o groapă adâncă și au aruncat deasupra lui o grămadă mare de pietre. Iar Israeliții s-au împrăștiat cu toții, ducându-se fiecare la casa sa. </p>
<p id="v18"><sup><small>18</small></sup>  Abesalom însă își făcuse un monument încă de pe când trăia, în Valea Regelui; căci își zisese: "Eu n-am fiu, ca să mi se păstreze amintirea!" și a dat monumentului numele său, așa că și astăzi se numește el: Monumentul lui Abesalom. </p>
<p id="v19"><sup><small>19</small></sup>  Iar Ahimaaț, fiul lui Țadoc, a zis către Ioab: "Mă duc să vestesc pe regele că Domnul prin judecata Sa l-a izbăvit din mâinile dușmanilor lui". </p>
<p id="v20"><sup><small>20</small></sup>  "Astăzi, a răspuns Ioab, n-ai să fii un bun vestitor. Îl vei vesti în altă zi, iar nu astăzi, căci a murit fiul regelui". </p>
<p id="v21"><sup><small>21</small></sup>  "Du-te, a zis apoi Ioab către Hușai, du-te și spune regelui ceea ce ai văzut". Hușai, închinându-se înaintea lui Ioab, s-a dus numaidecât, </p>
<p id="v22"><sup><small>22</small></sup>  Iar Ahimaaț, fiul lui Țadoc, a zis stăruitor către Ioab: "Fie ce-o fi, dar eu mă duc cu Hușai". "De ce să te duci, fiul meu? a zis Ioab. Nu duci o veste bună!" </p>
<p id="v23"><sup><small>23</small></sup>  "Fie și așa, a răspuns Ahimaaț, dar eu tot mă duc". "Du-te", i-a zis Ioab. Și a apucat Ahimaaț la fugă pe un drum mai de-a dreptul și a întrecut pe Hușai. </p>
<p id="v24"><sup><small>24</small></sup>  David ședea atunci între cele două porți; iar straja se suise pe acoperișul porții, pe zid, și, ridicându-și ochii, a văzut pe cel ce venea și a strigat și a zis către rege: "Iată un om vine în fugă". </p>
<p id="v25"><sup><small>25</small></sup>  "Dacă este numai unul, a zis regele, atunci ne aduce o veste". Omul însă se apropia din ce în ce mai mult. </p>
<p id="v26"><sup><small>26</small></sup>  Atunci straja a mai văzut un om venind în fugă; și a strigat straja la portar și a zis: "Iată că mai aleargă un om". "Și acela este un vestitor", a zis regele. "Eu văd, a zis straja, că mersul omului dinainte seamănă cu mersul lui Ahimaaț, fiul lui Țadoc". </p>
<p id="v27"><sup><small>27</small></sup>  "Acesta este om bun, a zis regele, și vine cu veste bună!" </p>
<p id="v28"><sup><small>28</small></sup>  Și a strigat Ahimaaț și a zis către rege: "Pace!" Apoi s-a închinat regelui cu fața până la pământ și a zis: "Binecuvântat este Domnul Dumnezeul tău, Care a dat în mâinile noastre pe oamenii care își ridicaseră mâinile lor împotriva regelui, stăpânul meu!" </p>
<p id="v29"><sup><small>29</small></sup>  "Dar băiatul Abesalom este sănătos?" a întrebat regele. "Am văzut tulburare mare acolo când Ioab, robul regelui, a trimis pe robul tău, a zis Ahimaaț, dar eu nu știu ce era acolo". </p>
<p id="v30"><sup><small>30</small></sup>  "Treci și rămâi aici", a zis regele. Și Ahimaaț a trecut și a stat acolo. </p>
<p id="v31"><sup><small>31</small></sup>  Atunci a sosit și Hușai. Și Hușai a zis către rege: "Veste bună aduc regelui, stăpânul meu! Domnul ți-a făcut astăzi dreptate, izbăvindu-te din mâna tuturor celor ce s-au ridicat împotriva ta". </p>
<p id="v32"><sup><small>32</small></sup>  "Băiatul Abesalom este oare el sănătos?", a întrebat regele pe Hușai. "Întâmple-se dușmanilor regelui, stăpânul meu, a răspuns Hușai, și tuturor celor ce au uneltit rele împotriva ta, ce i s-a întâmplat lui!" </p>
<p id="v33"><sup><small>33</small></sup>  Atunci regele s-a tulburat și s-a dus în foișorul de deasupra porții și a plâns, iar când se ducea, zicea: "O, fiul meu Abesalom, Abesalom, fiul meu! Mai bine muream eu în locul tău! Abesalom, Abesalom, fiul meu!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/17">
          <span class="mdi mdi-arrow-left-drop-circle"></span><span class="pl-2">2 Samuel - Capitol 17</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/19">
          <span class="pr-2">2 Samuel - Capitol 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
