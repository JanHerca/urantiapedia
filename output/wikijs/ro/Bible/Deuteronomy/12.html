<!--
title: Deuteronom - Capitol 12
description: 
published: true
date: 2023-11-8T21:58:28Z
tags: bible, bible—deuteronomy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Deuteronomy/11">
          <span class="mdi mdi-arrow-left-drop-circle"></span><span class="pl-2">Deuteronom - Capitol 11</span>
        </a>
        </td>
        <td>
        <a href="/ro/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Deuteronomy/13">
          <span class="pr-2">Deuteronom - Capitol 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Iată hotărârile și legile pe care trebuie să vă siliți a le împlini în pământul ce Domnul Dumnezeul părinților voștri vi-l dă în stăpânire, în toate zilele cît veți trăi în pământul acela. </p>
<p id="v2"><sup><small>2</small></sup>  Să pustiiți toate locurile în care popoarele ce le veți supune au slujit dumnezeilor lor, cele din munții înalți, cele de pe dealuri și cele de sub orice copac umbros. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Să dărâmați jertfelnicele lor, să stricați stâlpii lor, să arderi cu foc copacii lor, să sfărâmați idolii dumnezeilor lor și să ștergeți numele lor din locurile acelea. </p>
<p id="v4"><sup><small>4</small></sup>  Iar Domnului Dumnezeului vostru să nu-I faceți așa; </p>
<p id="v5"><sup><small>5</small></sup>  Ci la locul pe care-l va alege Domnul Dumnezeul vostru din toate semințiile voastre, ca să-Și pună numele Său asupra lui, să veniți să-l cercetați. </p>
<p id="v6"><sup><small>6</small></sup>  Acolo să aduceți arderile de tot ale voastre și jertfele voastre, zeciuielile voastre și ridicarea mâinilor voastre, făgăduințele voastre, prinoasele voastre cele de bună voie și jertfele voastre de pace, pe întâii născuți ai vitelor voastre mari și ai vitelor voastre mici; </p>
<p id="v7"><sup><small>7</small></sup>  Să mâncați acolo înaintea Domnului Dumnezeului vostru și să vă veseliți cu familiile voastre pentru toate câte au făcut mâinile voastre și cu câte v-a binecuvântat Domnul Dumnezeul vostru. </p>
<p id="v8"><sup><small>8</small></sup>  Să nu faceți așa cum facem noi acum aici, adică ceea ce i se pare fiecăruia că este bine; </p>
<p id="v9"><sup><small>9</small></sup>  Căci noi acum n-am intrat în locul odihnei și în moștenirea pe care ji-o dă Domnul Dumnezeul tău; </p>
<p id="v10"><sup><small>10</small></sup>  Ci când veți trece Iordanul și vă veți așeza în pământul ce vi-l dă Domnul Dumnezeul vostru moștenire, când El vă va liniști de toți vrăjmașii voștri, care vă înconjură, și veți trăi la adăpost de primejdii, </p>
<p id="v11"><sup><small>11</small></sup>  Atunci la locul pe care-l va alege Domnul Dumnezeul vostru, ca să-Și pună numele asupra Lui, acolo să aduceți tot ce v-am poruncit Eu astăzi: arderile  de tot ale voastre, jertfele voastre, zeciuielile voastre, ridicarea mâinilor voastre și toate cele alese după făgăduințele voastre, ce ați făgăduit Domnului Dumnezeului vostru. </p>
<p id="v12"><sup><small>12</small></sup>  Să vă veseliți înaintea Domnului Dumnezeului vostru, voi, fiii voștri și fiicele voastre, robii voștri, roabele voastre și levitul cel din mijlocul sălașurilor voastre, că acela n-are parte și moștenire cu voi. </p>
<p id="v13"><sup><small>13</small></sup>  Ferește-te de a-ți aduce arderile de tot ale tale în orice loc s-ar întâmpla, </p>
<p id="v14"><sup><small>14</small></sup>  Ci numai în locul acela pe care-l va alege Domnul Dumnezeul tău în una din semințiile tale, și fă tot ce ți-am poruncit eu astăzi. </p>
<p id="v15"><sup><small>15</small></sup>  Totuși, când îți va pofti sufletul, vei putea să junghii și să mănânci carne oriunde vei trăi, după binecuvântarea pe care ți-a dat-o Domnul Dumnezeul tău; cel ce va fi necurat și cel ce va fi curat vor putea să mănânce carne, cum se mănâncă cea de căprioară și cea de cerb. </p>
<p id="v16"><sup><small>16</small></sup>  Numai sânge să nu mâncați, ci să-l vărsați jos ca apa. </p>
<p id="v17"><sup><small>17</small></sup>  Tu nu vei putea să mănânci în sălașurile tale zeciuiala de la pâinea ta, de la vinul tău și de la untdelemnul tău, întâii născuți ai vitelor tale mari și ai vitelor tale mărunte, nici darurile tale de bună voie, pe care le-ai făgăduit, nici prinoasele tale cele de bună voie, nici cele ridicate ale mâinilor tale, </p>
<p id="v18"><sup><small>18</small></sup>  Ci acestea să le mănânci înaintea Domnului Dumnezeului tău, în locul acela pe care-l va alege Domnul Dumnezeul tău, tu și fiul tău, fiica ta, robul tău și roaba ta, levitul și străinul care este în locașurile tale și să te veselești înaintea Domnului Dumnezeului tău de toate câte au făcut mâinile tale. </p>
<p id="v19"><sup><small>19</small></sup>  Bagă de seamă să nu părăsești pe levit în toate zilele cît vei trăi în pământul tău. </p>
<p id="v20"><sup><small>20</small></sup>  Când va lărgi Domnul Dumnezeul tău hotarele tale, precum ți-a grăit El, și vei zice: Voi mânca și carne, pentru că sufletul tău dorește să mănânce carne, mănâncă și carne, după dorința sufletului tău. </p>
<p id="v21"><sup><small>21</small></sup>  De va fi departe de tine locul pe care l-a ales Domnul Dumnezeul tău, ca să-Și pună numele asupra lui, atunci să junghii din vitele tale mari și mărunte pe care ți le-a dat Domnul Dumnezeul tău, după cum ți-am poruncit eu, și să mănânci în locuințele tale, după dorința sufletului tău. </p>
<p id="v22"><sup><small>22</small></sup>  Dar să le mănânci cum se mănâncă cerbul și căprioara; aceasta poate să mănânce și cel curat și cel necurat al tău. </p>
<p id="v23"><sup><small>23</small></sup>  Dar ia bine seama să nu mănânci sânge, pentru că sângele are în el viață și să nu mănânci viața laolaltă cu carnea. </p>
<p id="v24"><sup><small>24</small></sup>  Să nu mănânci sângele, ci să-l verși jos ca apa. </p>
<p id="v25"><sup><small>25</small></sup>  Să nu-l mănânci, ca să-ți fie bine în veci, ție și copiilor tăi de după tine, și bine-ți va fi de vei face cele bune și cele plăcute înaintea ochilor Domnului Dumnezeului tău. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Dar cele închinate ale tale, câte le vei avea, și cele făgăduite ale tale, ia-le și vino la locul acela pe care 1-a ales Domnul Dumnezeul tău, ca să se cheme numele Lui acolo. </p>
<p id="v27"><sup><small>27</small></sup>  Să săvârșești arderile de tot ale tale, carnea și sângele, pe jertfelnicul Domnului Dumnezeului tău; sângele celorlalte jertfe ale tale să fie vărsat lângă jertfelnicul Domnului Dumnezeului tău, iar carnea lor s-o mănânci. </p>
<p id="v28"><sup><small>28</small></sup>  Ascultă și împlinește toate poruncile acestea pe care ți le dau eu astăzi, ca să-ți fie bine în veci, ție și copiilor tăi și bine-ți va fi de vei face cele bune și plăcute înaintea ochilor Domnului Dumnezeului tău. </p>
<p id="v29"><sup><small>29</small></sup>  Când Domnul Dumnezeul tău va pierde de la fața ta popoarele la care mergi, ca să le cuprinzi, și după ce le vei cuprinde și te vei așeza în pământul lor, </p>
<p id="v30"><sup><small>30</small></sup>  Atunci să te păzești ca să nu cazi în cursă și să le urmezi lor, după ce le vei pierde de pe fața pământului, și să nu cauți pe dumnezeii lor, zicând: Cum au slujit popoarele acestea dumnezeilor lor, așa voi face și eu. </p>
<p id="v31"><sup><small>31</small></sup>  Să nu faci așa Domnului Dumnezeului tău, căci aceia fac dumnezeilor lor toate de care se îndepărtează Domnul și pe care le urăște El; aceia și pe fiii și pe fiicele lor le ard pe foc înaintea dumnezeilor lor. </p>
<p id="v32"><sup><small>32</small></sup>  Toate câte vă poruncesc siliți-vă să le împliniți și nici să adaugi și nici Să lași ceva din ele". <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Deuteronomy/11">
          <span class="mdi mdi-arrow-left-drop-circle"></span><span class="pl-2">Deuteronom - Capitol 11</span>
        </a>
        </td>
        <td>
        <a href="/ro/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Deuteronomy/13">
          <span class="pr-2">Deuteronom - Capitol 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 12:2 <i>Evreii „distrug cu totul”</i>: <a href="/ro/The_Urantia_Book/69#p8_3">CU 69:8.3</a>. </li>
  <li id="fn2"><a href="#cite2">↑</a> 12:25,28,32 <i>Păzește toate poruncile</i>: <a href="/ro/The_Urantia_Book/96#p5_6">CU 96:5.6</a>. </li>
  <li id="fn3"><a href="#cite3">↑</a> 12:32 <i>Scriptura nu este infailibilă (Contra)</i>: <a href="/ro/The_Urantia_Book/159#p4_6">CU 159:4.6</a>. </li>
</ol>
</div>
