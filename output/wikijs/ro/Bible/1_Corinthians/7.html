<!--
title: 1 Corinteni - Capitol 7
description: 
published: true
date: 2023-11-8T21:58:28Z
tags: bible, bible—1 corinthians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Corinthians/6">
          <span class="mdi mdi-arrow-left-drop-circle"></span><span class="pl-2">1 Corinteni - Capitol 6</span>
        </a>
        </td>
        <td>
        <a href="/ro/Bible/1_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Corinthians/8">
          <span class="pr-2">1 Corinteni - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Cât despre cele ce mi-ați scris, bine este pentru om să nu se atingă de femeie. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Dar din cauza desfrânării, fiecare să-și aibă femeia sa și fiecare femeie să-și aibă bărbatul său. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Bărbatul să-i dea femeii iubirea datorată, asemenea și femeia bărbatului. </p>
<p id="v4"><sup><small>4</small></sup>  Femeia nu este stăpână pe trupul său, ci bărbatul; asemenea nici bărbatul nu este stăpân pe trupul său, ci femeia. </p>
<p id="v5"><sup><small>5</small></sup>  Să nu vă lipsiți unul de altul, decât cu bună învoială pentru un timp, ca să vă îndeletniciți cu postul și cu rugăciunea, și iarăși să fiți împreună, ca să nu vă ispitească satana, din pricina neînfrânării voastre. </p>
<p id="v6"><sup><small>6</small></sup>  Și aceasta o spun ca un sfat, nu ca o poruncă. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Eu voiesc ca toți oamenii să fie cum sunt eu însumi. Dar fiecare are de la Dumnezeu darul lui: unul așa, altul într-alt fel. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Celor ce sunt necăsătoriți și văduvelor le spun: Bine este pentru ei să rămână ca și mine. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Dacă însă nu pot să se înfrâneze, să se căsătorească. Fiindcă mai bine este să se căsătorească, decât să ardă. </p>
<p id="v10"><sup><small>10</small></sup>  Iar celor ce sunt căsătoriți, le poruncesc, nu eu, ci Domnul: Femeia să nu se despartă de bărbat! </p>
<p id="v11"><sup><small>11</small></sup>  Iar dacă s-a despărțit, să rămână nemăritată, sau să se împace cu bărbatul său; tot așa bărbatul să nu-și lase femeia. </p>
<p id="v12"><sup><small>12</small></sup>  Celorlalți le grăiesc eu, nu Domnul: Dacă un frate are o femeie necredincioasă, și ea voiește să viețuiască cu el, să nu o lase. </p>
<p id="v13"><sup><small>13</small></sup>  Și o femeie, dacă are bărbat necredincios, și el binevoiește să locuiască cu ea, să nu-și lase bărbatul. </p>
<p id="v14"><sup><small>14</small></sup>  Căci bărbatul necredincios se sfințește prin femeia credincioasă și femeia necredincioasă se sfințește prin bărbatul credincios. Altminterea, copiii voștri ar fi necurați, dar acum ei sunt sfinți. </p>
<p id="v15"><sup><small>15</small></sup>  Dacă însă cel necredincios se desparte, să se despartă. În astfel de împrejurare, fratele sau sora nu sunt legați; căci Dumnezeu ne-a chemat spre pace. </p>
<p id="v16"><sup><small>16</small></sup>  Căci, ce știi tu, femeie, dacă îți vei mântui bărbatul? Sau ce știi tu, bărbate, dacă îți vei mântui femeia? </p>
<p id="v17"><sup><small>17</small></sup>  Numai că, așa cum a dat Domnul fiecăruia, așa cum l-a chemat Dumnezeu pe fiecare, astfel să umble. Și așa rânduiesc în toate Bisericile. </p>
<p id="v18"><sup><small>18</small></sup>  A fost cineva chemat, fiind tăiat împrejur? Să nu se ascundă. A fost cineva chemat în netăiere împrejur? Să nu se taie împrejur. </p>
<p id="v19"><sup><small>19</small></sup>  Tăierea împrejur nu este nimic; și netăierea împrejur nu este nimic, ci paza poruncilor lui Dumnezeu. </p>
<p id="v20"><sup><small>20</small></sup>  Fiecare, în chemarea în care a fost chemat, în aceasta să rămână. </p>
<p id="v21"><sup><small>21</small></sup>  Ai fost chemat fiind rob? Fii fără grijă. Iar de poți să fii liber, mai mult folosește-te! </p>
<p id="v22"><sup><small>22</small></sup>  Căci robul, care a fost chemat în Domnul, este un liberat al Domnului. Tot așa cel chemat liber este rob al lui Hristos. </p>
<p id="v23"><sup><small>23</small></sup>  Cu preț ați fost cumpărați. Nu vă faceți robi oamenilor. </p>
<p id="v24"><sup><small>24</small></sup>  Fiecare, fraților, în starea în care a fost chemat, în aceea să rămână înaintea lui Dumnezeu. </p>
<p id="v25"><sup><small>25</small></sup>  Cât despre feciorie, n-am poruncă de la Domnul. Vă dau însă sfatul meu, ca unul care am fost miluit de Domnul să fiu vrednic de crezare. </p>
<p id="v26"><sup><small>26</small></sup>  Socotesc deci că aceasta este bine pentru nevoia ceasului de față: Bine este pentru om să fie așa. </p>
<p id="v27"><sup><small>27</small></sup>  Te-ai legat de femeie? Nu căuta dezlegare. Te-ai dezlegat de femeie? Nu căuta femeie. </p>
<p id="v28"><sup><small>28</small></sup>  Dacă însă te vei însura, n-ai greșit. Ci fecioara, de se va mărita, n-a greșit. Numai că unii ca aceștia vor avea suferință în trupul lor. Eu însă vă cruț pe voi. </p>
<p id="v29"><sup><small>29</small></sup>  Și aceasta v-o spun, fraților: Că vremea s-a scurtat de acum, așa încât și cei ce au femei să fie ca și cum n-ar avea. </p>
<p id="v30"><sup><small>30</small></sup>  Și cei ce plâng să fie ca și cum n-ar plânge; și cei ce se bucură, ca și cum nu s-ar bucura; și cei ce cumpără, ca și cum n-ar stăpâni; </p>
<p id="v31"><sup><small>31</small></sup>  Și cei ce se folosesc de lumea aceasta, ca și cum nu s-ar folosi deplin de ea. Căci chipul acestei lumi trece. </p>
<p id="v32"><sup><small>32</small></sup>  Dar eu vreau ca voi să fiți fără de grijă. Cel necăsătorit se îngrijește de cele ale Domnului, cum să placă Domnului. </p>
<p id="v33"><sup><small>33</small></sup>  Cel ce s-a căsătorit se îngrijește de cele ale lumii, cum să placă femeii. </p>
<p id="v34"><sup><small>34</small></sup>  Și este împărțire: și femeia nemăritată și fecioara poartă de grijă de cele ale Domnului, ca să fie sfântă și cu trupul și cu duhul. Iar cea care s-a măritat poartă de grijă de cele ale lumii, cum să placă bărbatului. </p>
<p id="v35"><sup><small>35</small></sup>  Și aceasta o spun chiar în folosul vostru, nu ca să vă întind o cursă, ci spre bunul chip și alipirea de Domnul, fără clintire. </p>
<p id="v36"><sup><small>36</small></sup>  Iar de socotește cineva că i se va face vreo necinste pentru fecioara sa, dacă trece de floarea vârstei, și că trebuie să facă așa, facă ce voiește. Nu păcătuiește; căsătorească-se. </p>
<p id="v37"><sup><small>37</small></sup>  Dar cel ce stă neclintit în inima sa și nu este silit, ci are stăpânire peste voința sa și a hotărât aceasta în inima sa, ca să-și țină fecioara, bine va face. </p>
<p id="v38"><sup><small>38</small></sup>  Așa că, cel ce își mărită fecioara bine face; dar cel ce n-o mărită și mai bine face. </p>
<p id="v39"><sup><small>39</small></sup>  Femeia este legată prin lege atâta vreme cât trăiește bărbatul ei. Iar dacă bărbatul ei va muri, este liberă să se mărite cu cine vrea, numai întru Domnul. </p>
<p id="v40"><sup><small>40</small></sup>  Dar mai fericită este dacă rămâne așa, după părerea mea. Și socot că și eu am Duhul lui Dumnezeu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Corinthians/6">
          <span class="mdi mdi-arrow-left-drop-circle"></span><span class="pl-2">1 Corinteni - Capitol 6</span>
        </a>
        </td>
        <td>
        <a href="/ro/Bible/1_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Corinthians/8">
          <span class="pr-2">1 Corinteni - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:1 <i>Omul nu atinge femeia</i>: <a href="/ro/The_Urantia_Book/89#p3_6">CU 89:3.6</a>. </li>
  <li id="fn2"><a href="#cite2">↑</a> 7:2,9 <i>Căsătoria, răul mai mic</i>: <a href="/ro/The_Urantia_Book/89#p3_6">CU 89:3.6</a>. </li>
  <li id="fn3"><a href="#cite3">↑</a> 7:6 <i>Paul vorbește cu permisiunea</i>: <a href="/ro/The_Urantia_Book/89#p3_6">CU 89:3.6</a>. </li>
  <li id="fn4"><a href="#cite4">↑</a> 7:7 <i>Pavel ar fi toți oamenii ca el</i>: <a href="/ro/The_Urantia_Book/89#p3_6">CU 89:3.6</a>. </li>
  <li id="fn5"><a href="#cite5">↑</a> 7:8 <i>Bun pentru cei singuri și văduve</i>: <a href="/ro/The_Urantia_Book/89#p3_6">CU 89:3.6</a>. </li>
</ol>
</div>
