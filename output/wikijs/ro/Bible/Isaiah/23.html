<!--
title: Isaia - Capitol 23
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/22">
          <span class="mdi mdi-arrow-left-drop-circle"></span><span class="pl-2">Isaia - Capitol 22</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/24">
          <span class="pr-2">Isaia - Capitol 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tânguiți-vă voi, corăbii ale Tarsisului, căci limanul vostru a fost nimicit. Venitu-le-a această știre din țara Chitim. </p>
<p id="v2"><sup><small>2</small></sup>  Amuțiți voi, locuitori ai coastei pe care o umpleau neguțătorii din Sidon care străbăteau marea! </p>
<p id="v3"><sup><small>3</small></sup>  Veniturile lui erau grâul Nilului, secerișul din valea lui, adus pe ape mari; el era târgul neamurilor. </p>
<p id="v4"><sup><small>4</small></sup>  Rușinează-te, Sidonule, că marea îți zice: "Tu n-ai avut dureri de mamă, tu n-ai născut și nici n-ai crescut băieți și nici n-ai ridicat fete". </p>
<p id="v5"><sup><small>5</small></sup>  Când Egiptul va prinde de veste, va tremura la auzul nenorocirilor Tirului. </p>
<p id="v6"><sup><small>6</small></sup>  Treceți în Tarsis, bociți-vă, voi, locuitori de pe țărmuri! </p>
<p id="v7"><sup><small>7</small></sup>  Aceasta este, oare, cetatea voastră de petrecere, a cărei obârșie se urcă în vremuri vechi și care își călăuzea pașii spre sălașuri depărtate? </p>
<p id="v8"><sup><small>8</small></sup>  Cine a poruncit acest lucru împotriva Tirului cel încercat, ai cărui neguțători erau prinți și ai cărui vânzători erau cei mari ai pământului? </p>
<p id="v9"><sup><small>9</small></sup>  Domnul Savaot a hotărât aceasta, ca să veștejească mândria a tot ce strălucește, să smerească pe toți cei mari ai pământului. </p>
<p id="v10"><sup><small>10</small></sup>  Treci și du-te în pământul tău, tu fiică a Tarsisului, căci portul tău nu mai este. </p>
<p id="v11"><sup><small>11</small></sup>  El a întins mâna spre mare, a doborât regatele. Domnul a hotărât împotriva lui Canaan ruina întărituri lor lui. </p>
<p id="v12"><sup><small>12</small></sup>  El a zis: "Nu tresălta de bucurie, tu, fecioară necinstită a Sidonului! Scoală-te și du-te la Chitim, dar nici acolo nu vei avea odihnă!" </p>
<p id="v13"><sup><small>13</small></sup>  Iată țara Caldeilor! Acest popor nu sunt Asirienii; El a dat-o pradă fiarelor de câmp. Ei și-au înălțat turnuri, au dărâmat palate, făcut-au totul o ruină. </p>
<p id="v14"><sup><small>14</small></sup>  Bociți-vă voi, corăbii ale Tarsisului, căci portul vostru a fost dărâmat. </p>
<p id="v15"><sup><small>15</small></sup>  Și va fi în ziua aceea că Tirul va fi uitat șaptezeci de ani, ca în zilele unui singur rege, și la sfârșitul celor șaptezeci de ani Tirul va fi așa cum se află în cântecul desfrânatei: </p>
<p id="v16"><sup><small>16</small></sup>  "Ia chitara, dă ocol cetății, tu, desfrânată! Cântă cât mai bine, reia cântările ca lumea să-și aducă aminte de tine!" </p>
<p id="v17"><sup><small>17</small></sup>  Și după  cei șaptezeci de ani, Domnul va cerceta iarăși cetatea Tirului și ea va reîncepe să primească prețul desfrâului ei. Ea se va desfrâna pentru toate regatele lumii de pe fața pământului. </p>
<p id="v18"><sup><small>18</small></sup>  Dar tot câștigul, toate foloasele ei vor fi afierosite Domnului și nu vor fi adunate, nici puse la păstrare; ci câștigul va fi pentru cei ce locuiesc înaintea Domnului, ca să aibă hrană din belșug și haine strălucite. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/22">
          <span class="mdi mdi-arrow-left-drop-circle"></span><span class="pl-2">Isaia - Capitol 22</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/24">
          <span class="pr-2">Isaia - Capitol 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
