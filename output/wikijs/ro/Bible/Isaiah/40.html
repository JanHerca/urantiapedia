<!--
title: Isaia - Capitol 40
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/39">
          <span class="mdi mdi-arrow-left-drop-circle"></span><span class="pl-2">Isaia - Capitol 39</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/41">
          <span class="pr-2">Isaia - Capitol 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Mângâiați, mângâiați pe poporul Meu", zice Dumnezeul vostru. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Dați curaj Ierusalimului și strigați-i că munca de rob a luat sfârșit, fărădelegea sa a fost ispășită și că a luat pedeapsă îndoită din mâna Domnului pentru păcatele sale". </p>
<p id="v3"><sup><small>3</small></sup>  Un glas strigă: "În pustiu gătiți calea Domnului, drepte faceți în loc neumblat cărările Dumnezeului nostru. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Toată valea să se umple și tot muntele și dealul să se plece; și să fie cele strâmbe, drepte și cele colțuroase, căi netede. </p>
<p id="v5"><sup><small>5</small></sup>  Și se va arăta slava Domnului și tot trupul o va vedea căci gura Domnului a grăit". </p>
<p id="v6"><sup><small>6</small></sup>  Un glas zice: "Strigă!" Și eu zic: "Ce să strig?" Tot trupul este ca iarba și toată mărirea lui, ca floarea câmpului! </p>
<p id="v7"><sup><small>7</small></sup>  Se usucă iarba, floarea se veștejește, că Duhul Domnului a trecut pe deasupra. Poporul este ca iarba. </p>
<p id="v8"><sup><small>8</small></sup>  Iarba se usucă și floarea se veștejește, dar cuvântul Dumnezeului nostru rămâne în veac! </p>
<p id="v9"><sup><small>9</small></sup>  Suie-te pe munte înalt, cel ce binevestești Ierusalimului, ridică glasul tău cu putere, cel ce binevestești Ierusalimului, înalță glasul și nu te teme, zi cetăților lui Iuda: "Iată Dumnezeul vostru!" </p>
<p id="v10"><sup><small>10</small></sup>  Că Domnul Dumnezeu vine cu putere și brațul Lui supune tot. Iată că prețul biruinței Lui este cu El și rodul izbânzii merge înaintea Lui. </p>
<p id="v11"><sup><small>11</small></sup>  El va paște turma Sa ca un Păstor și cu brațul Său o va aduna. Pe miei îi va purta la sânul Său și de cele ce alăptează va avea grijă. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Cine a măsurat apele cu pumnul și cine a măsurat pământul cu cotul? Cine a pus pulberea pământului în baniță și cine a cântărit munții și văile cu cântarul? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Cine a căutat în adânc Duhul Domnului și cine L-a sfătuit pe El? </p>
<p id="v14"><sup><small>14</small></sup>  De la cine a luat El sfat ca să judece bine și să învețe căile dreptății, să învețe știința și calea înțelepciunii să o cunoască? </p>
<p id="v15"><sup><small>15</small></sup>  Iată, neamurile sunt ca o picătură de apă pe marginea unei găleți, ca un fir de pulbere într-un cântar. Iată insulele care cântăresc cât un fir de praf. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Libanul nu ajunge pentru aprinderea focului și dobitoacele pentru arderi de tot. </p>
<p id="v17"><sup><small>17</small></sup>  Toate popoarele sunt ca o nimica înaintea Lui; ele prețuiesc înaintea Lui cât o suflare. </p>
<p id="v18"><sup><small>18</small></sup>  Cu cine veți asemăna voi pe Cel Preaputernic și unde veți găsi altul asemenea Lui? <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Chipul cel turnat este turnat de un făurar, argintarul îl îmbracă cu aur și-l înfrumusețează cu lănțișoare. </p>
<p id="v20"><sup><small>20</small></sup>  Săracul, care nu poate oferi mult, alege un lemn care nu putrezește; își caută un meșter iscusit ca să facă un idol care să nu se clatine. </p>
<p id="v21"><sup><small>21</small></sup>  Nu știți voi, oare, n-ați auzit, nu vi s-a spus oare de la început, n-ați înțeles voi ce vă învață întemeierea lumii? </p>
<p id="v22"><sup><small>22</small></sup>  El stă în scaun deasupra cercului pământului; pe locuitori îi vede ca pe lăcuste; El întinde cerul ca un văl ușor și îl desface ca un cort de locuit. <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  El preface în nimic pe căpetenii; pe judecătorii pământului îi nimicește. </p>
<p id="v24"><sup><small>24</small></sup>  Abia sunt sădiți, abia sunt semănați, abia a prins rădăcini tulpina lor în pământ; El suflă peste ele și le usucă și vijelia le spulberă ca pe pleavă. </p>
<p id="v25"><sup><small>25</small></sup>  Cu cine Mă asemănați voi ca să-i fiu asemenea?, zice Sfântul. </p>
<p id="v26"><sup><small>26</small></sup>  Ridicați ochii în sus și priviți: Cine le-a zidit pe toate acestea? - Cel ce scoate oștirea lor cu număr și pe toate pe nume le cheamă! Celui Atotputernic și cu mare vârtute nici una nu-I scapă! <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v27"><sup><small>27</small></sup>  Pentru ce zici tu, Iacove, pentru ce grăiești, Israele: "Calea mea este ascunsă Domnului, dreptul meu este trecut cu vederea de Dumnezeul meu?" </p>
<p id="v28"><sup><small>28</small></sup>  Nu știi tu, sau n-ai aflat tu că Domnul este Dumnezeu veșnic, Care a făcut marginile pământului, Care nu obosește și nici nu Își sleiește puterea? Că înțelepciunea Lui este nemărginit de adâncă? <sup id="cite12"><a href="#fn12">[12]</a></sup></p>
<p id="v29"><sup><small>29</small></sup>  El dă tărie celui obosit și celui slab îi dă putere mare. <sup id="cite13"><a href="#fn13">[13]</a></sup></p>
<p id="v30"><sup><small>30</small></sup>  Cei tineri se obosesc, își risipesc puterile și vitejii luptători vor putea să se clatine; </p>
<p id="v31"><sup><small>31</small></sup>  Dar cei ce nădăjduiesc întru Domnul vor înnoi puterea lor, le vor crește aripi ca ale vulturului; vor alerga și nu-și vor slei puterea, vor merge și nu se vor obosi. <sup id="cite14"><a href="#fn14">[14]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/39">
          <span class="mdi mdi-arrow-left-drop-circle"></span><span class="pl-2">Isaia - Capitol 39</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/41">
          <span class="pr-2">Isaia - Capitol 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 40:1 <i>Mângâie pe cei asupriți</i>: <a href="/ro/The_Urantia_Book/140#p9_2">CU 140:9.2</a>. </li>
  <li id="fn2"><a href="#cite2">↑</a> 40:3-5 <i>răspunsul lui John</i>: <a href="/ro/The_Urantia_Book/135#p6_6">CU 135:6.6</a>. </li>
  <li id="fn3"><a href="#cite3">↑</a> 40:11 <i>Hrănește turma ca adevărat păstor</i>: <a href="/ro/The_Urantia_Book/190#p5_4">CU 190:5.4</a>.  <i>Partea 1: Hrănește turma ca păstor</i>: <a href="/ro/The_Urantia_Book/97#p7_8">CU 97:7.8</a>. </li>
  <li id="fn4"><a href="#cite4">↑</a> 40:12 <i>Ține în golul mâinii</i>: <a href="/ro/The_Urantia_Book/7#p1_1">CU 7:1.1</a>. </li>
  <li id="fn5"><a href="#cite5">↑</a> 40:12a <i>Partea 1: Măsoară apele în mână</i>: <a href="/ro/The_Urantia_Book/1#p5_3">CU 1:5.3</a>. </li>
  <li id="fn6"><a href="#cite6">↑</a> 40:15 <i>Iată el cucereşte insule</i>: <a href="/ro/The_Urantia_Book/97#p7_5">CU 97:7.5</a>. </li>
  <li id="fn7"><a href="#cite7">↑</a> 40:18,22,26,29 <i>Scriptura citește: Cu cine, deci, îl veți asemăna pe Dumnezeu?</i>: <a href="/ro/The_Urantia_Book/126#p4_6">CU 126:4.6</a>. </li>
  <li id="fn8"><a href="#cite8">↑</a> 40:22 <i>Partea 2: Se așează pe cerc de pământ</i>: <a href="/ro/The_Urantia_Book/1#p5_3">CU 1:5.3</a>. </li>
  <li id="fn9"><a href="#cite9">↑</a> 40:26 <i>Numărul și numele stelelor</i>: <a href="/ro/The_Urantia_Book/3#p3_1">CU 3:3.1</a>.  <i>Ridică ochii...</i>: <a href="/ro/The_Urantia_Book/1#p5_3">CU 1:5.3</a>. </li>
  <li id="fn10"><a href="#cite10">↑</a> 40:26,28 <i>Dumnezeu a creat pământul</i>: <a href="/ro/The_Urantia_Book/131#p2_2">CU 131:2.2</a>.  <i>Creator universal</i>: <a href="/ro/The_Urantia_Book/142#p3_7">CU 142:3.7</a>.  <i>Creator credincios și divin</i>: <a href="/ro/The_Urantia_Book/2#p1_2">CU 2:1.2</a>.  <i>Dumnezeu a creat</i>: <a href="/ro/The_Urantia_Book/95#p5_9">CU 95:5.9</a>.  <i>Creatorul</i>: <a href="/ro/The_Urantia_Book/131#p10_6">CU 131:10.6</a>.  <i>Dumnezeu a făcut toate lucrurile și ființele</i>: <a href="/ro/The_Urantia_Book/131#p10_2">CU 131:10.2</a>.  <i>Dumnezeu ca Creator al pământului</i>: <a href="/ro/The_Urantia_Book/0#p2_9">CU 0:2.9</a>. </li>
  <li id="fn11"><a href="#cite11">↑</a> 40:26-28 <i>Dumnezeu a făcut totul</i>: <a href="/ro/The_Urantia_Book/6#p1_3">CU 6:1.3</a>. </li>
  <li id="fn12"><a href="#cite12">↑</a> 40:28 <i>Mintea primară</i>: <a href="/ro/The_Urantia_Book/2#p1_2">CU 2:1.2</a>.  <i>Dumnezeu veșnic</i>: <a href="/ro/The_Urantia_Book/1#p1_6">CU 1:1.6</a>.  <i>Dumnezeu a creat cerul și pământul</i>: <a href="/ro/The_Urantia_Book/1#p0_1">CU 1:0.1</a>. </li>
  <li id="fn13"><a href="#cite13">↑</a> 40:29 <i>El dă putere să leșine</i>: <a href="/ro/The_Urantia_Book/148#p5_5">CU 148:5.5</a>.  <i>Partea 2: El dă putere să leșine</i>: <a href="/ro/The_Urantia_Book/97#p7_8">CU 97:7.8</a>. </li>
  <li id="fn14"><a href="#cite14">↑</a> 40:31 <i>Așteaptă pe Dumnezeu, reînnoiește puterea</i>: <a href="/ro/The_Urantia_Book/131#p2_6">CU 131:2.6</a>.  <i>Partea 3: Care îl așteaptă pe domnul</i>: <a href="/ro/The_Urantia_Book/97#p7_8">CU 97:7.8</a>. </li>
</ol>
</div>
