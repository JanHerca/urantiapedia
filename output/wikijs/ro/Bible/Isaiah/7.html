<!--
title: Isaia - Capitol 7
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Isaia - Capitol 6</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/8">
          <span class="pr-2">Isaia - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a fost în zilele lui Ahaz, fiul lui Iotam, fiul lui Ozia, regele lui Iuda, că s-a suit Rețin, regele Siriei, împreună cu Pecah, fiul lui Remalia, regele lui Israel, ca să cuprindă Ierusalimul. Și n-a izbutit ca să-l cuprindă. </p>
<p id="v2"><sup><small>2</small></sup>  Atunci a venit cineva să dea de știre casei lui David, zicând: "Armata Sirienilor a tăbărât în Efraim". Și inima regelui și a poporului tremura de spaimă în ziua aceea, precum tremură copacii pădurii din pricina vântului. </p>
<p id="v3"><sup><small>3</small></sup>  Și a grăit Domnul către Isaia, zicând: "Ieși întru întâmpinarea lui Ahaz, tu și Șear-Iașub, fiul tău, la capătul canalului lacului celui de sus, pe drumul țarinii nălbitorului, </p>
<p id="v4"><sup><small>4</small></sup>  Și îi vei zice: "Ia aminte, fii liniștit și nu te teme și inima ta să nu se slăbească din pricina acestor doi tăciuni care fumegă: de iuțimea mâniei lui Rețin și a lui Aram și a fiului lui Remalia </p>
<p id="v5"><sup><small>5</small></sup>  De vreme ce Aram a hotărât pustiirea ta, împreună cu Efraim și cu fiul Remaliei, zicând: </p>
<p id="v6"><sup><small>6</small></sup>  "Să ne suim în Iuda, să-l speriem, să ne facem stăpâni pe el și să punem rege peste el pe feciorul lui Tabeel". </p>
<p id="v7"><sup><small>7</small></sup>  Așa zice Domnul Dumnezeu: "Aceasta nu va fi, nici nu se va împlini! </p>
<p id="v8"><sup><small>8</small></sup>  Căci căpetenia Aramului este Damascul și mai mare peste Damasc este Rețin. - Mai sunt încă șaizeci și cinci de ani și Efraim va pieri din rândul popoarelor. </p>
<p id="v9"><sup><small>9</small></sup>  Și capitala lui Efraim este Samaria și mai mare peste Samaria este feciorul lui Remalia. Dacă nu credeți, veți fi zdrobiți!" </p>
<p id="v10"><sup><small>10</small></sup>  Și Isaia mai grăi către Ahaz: </p>
<p id="v11"><sup><small>11</small></sup>  "Cere un semn de la Domnul Dumnezeul tău, în adâncurile iadului sau în înălțimile cele de sus". </p>
<p id="v12"><sup><small>12</small></sup>  Și a spus Ahaz: "Nu voi cere și nu voi ispiti pe Domnul!" </p>
<p id="v13"><sup><small>13</small></sup>  Și a zis Isaia: "Ascultați voi cei din casa lui David! Nu vă ajunge să obosiți pe oameni, de veniți să obosiți și pe Dumnezeul meu? </p>
<p id="v14"><sup><small>14</small></sup>  Pentru aceasta Domnul meu vă va da un semn: Iată, Fecioara va lua în pântece și va naște fiu și vor chema numele lui Emanuel. </p>
<p id="v15"><sup><small>15</small></sup>  El se va hrăni cu lapte și cu miere până în vremea când va ști să arunce răul și să aleagă binele. </p>
<p id="v16"><sup><small>16</small></sup>  Că înainte ca fiul acesta să știe să dea la o parte răul și să aleagă binele, pământul de care îți este teamă, din pricina celor doi regi, va fi pustiit. </p>
<p id="v17"><sup><small>17</small></sup>  Dar Domnul va aduce peste tine, peste poporul tău și peste casa tatălui tău, vremuri care n-au mai venit de când Efraim s-a desfăcut de Iuda; va aduce pe regele Asiriei. </p>
<p id="v18"><sup><small>18</small></sup>  Și va fi că în ziua aceea Domnul va chema muștele care se află la capătul Nilului - fluviul Egiptului - și albinele din pământul Asiriei; </p>
<p id="v19"><sup><small>19</small></sup>  Și vor veni și se vor așeza cu toate în văile cele prăpăstioase și în crăpăturile stâncilor și în toate tufișurile și în toate ținuturile nelocuite. </p>
<p id="v20"><sup><small>20</small></sup>  În vremea aceea, va rade Domnul cu un brici, luat de împrumut de dincolo de Eufrat, pe regele Asiriei, capul, părul de pe trup și îi va smulge și barba. </p>
<p id="v21"><sup><small>21</small></sup>  În vremea aceea, cine va hrăni o vacă și două oi </p>
<p id="v22"><sup><small>22</small></sup>  Va avea belșug de unt din pricina mulțimii laptelui și cei ce vor fi rămas în țară se vor hrăni cu smântână și cu miere. </p>
<p id="v23"><sup><small>23</small></sup>  În ziua aceea, unde era un loc de o mie de butuci pe preț de o mie de sicli, va fi plin de spini și de bălării. </p>
<p id="v24"><sup><small>24</small></sup>  Acolo oamenii vor intra înarmați cu arcuri și cu săgeți, căci toată țara va fi plină de spini și de bălării. </p>
<p id="v25"><sup><small>25</small></sup>  Și în toți munții care erau curățați cu săpăliga, tu nu te vei duce, de frica spinilor și a bălăriilor. Acolo se va da drumul boilor și oilor, ca să calce pământul. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Isaia - Capitol 6</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/8">
          <span class="pr-2">Isaia - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
