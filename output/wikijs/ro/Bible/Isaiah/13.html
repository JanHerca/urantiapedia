<!--
title: Isaia - Capitol 13
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/12">Isaia - Capitol 12</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/14">Isaia - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Proorocia despre Babilon pe care a văzut-o Isaia, fiul lui Amos. </p>
<p id="v2"><sup><small>2</small></sup>  Pe un munte pleșuv înălțați steag, strigați către ei, faceți semn cu mâna, ca să intre pe poarta asupritorilor. </p>
<p id="v3"><sup><small>3</small></sup>  "Eu am poruncit sfintei Mele oștiri, zice Domnul, chemat-am pe vitejii mâniei Mele, pe cei ce se veselesc de slava Mea". </p>
<p id="v4"><sup><small>4</small></sup>  Ascultați acest zgomot surd în munți, vuiet al unui neam fără de număr; auziți această zarvă de împărății, de neamuri adunate; Domnul Savaot cercetează oștirea gata de luptă. </p>
<p id="v5"><sup><small>5</small></sup>  Ele vin dintr-un ținut depărtat, de la capătul cerului; vine Domnul și uneltele mâniei Lui, ca să nimicească tot pământul. </p>
<p id="v6"><sup><small>6</small></sup>  Strigați, că aproape este ziua Domnului, ea vine ca o pustiire de la Cel Atotputernic. </p>
<p id="v7"><sup><small>7</small></sup>  Drept aceea, toate brațele vor fi neputincioase și inima omului se va topi de frică. </p>
<p id="v8"><sup><small>8</small></sup>  Vor fi cuprinși de spaimă, vor vedea năluci și durerile îi vor cuprinde; zvârcolise-vor în dureri ca femeia gata să nască. Se vor privi unul pe altul cu groază, iar fețele lor vor fi roșii ca flacăra. </p>
<p id="v9"><sup><small>9</small></sup>  Iată ziua Domnului, ea vine aprigă, mânioasă și întărâtată la mânie ca să pustiiască pământul și să stârpească pe păcătoși de pe el. </p>
<p id="v10"><sup><small>10</small></sup>  Luceferii de pe cer și grămezile de stele nu-și vor mai da lumina lor; soarele se va întuneca în răsăritul lui și luna nu va mai străluci. </p>
<p id="v11"><sup><small>11</small></sup>  Atunci voi pedepsi lumea pentru fărădelegile ei și pe cei nelegiuiți pentru păcatele lor. Voi smeri mândria celor îngâmfați și obrăznicia celor cruzi o voi arunca la pământ. </p>
<p id="v12"><sup><small>12</small></sup>  Voi face ca oamenii să fie mai rari decât aurul cel mai scump, mai căutați decât aurul de Ofir. </p>
<p id="v13"><sup><small>13</small></sup>  Pentru aceasta voi prăbuși cerurile; și pământul se va clătina  din locul lui, din pricina mâniei Domnului Savaot, în ziua iuțimii mâniei Lui. </p>
<p id="v14"><sup><small>14</small></sup>  Atunci, ca o gazelă sperioasă și ca o turmă pe care nimeni nu poate s-o adune, fiecare se va întoarce la poporul său și fiecare va fugi în pământul său. </p>
<p id="v15"><sup><small>15</small></sup>  Oricine va fi aflat va fi străpuns și oricare va fi prins va cădea de sabie. </p>
<p id="v16"><sup><small>16</small></sup>  Copiii lor vor fi zdrobiți înaintea ochilor lor, casele lor vor fi jefuite și femeile lor necinstite. </p>
<p id="v17"><sup><small>17</small></sup>  Iată că Eu ridic asupra lor pe Mezi, care nu pun preț pe argint și care nu se lăcomesc pentru aur. </p>
<p id="v18"><sup><small>18</small></sup>  Arcurile oamenilor de luptă vor doborî pe cei tineri. De roada pântecelui nu se vor milostivi, și pentru copii ochii lor nu vor simți nici o milă. </p>
<p id="v19"><sup><small>19</small></sup>  Atunci Babilonul, podoaba împărățiilor, cununa mândriei Caldeilor, fi-va ca Sodoma și ca Gomora, pe care Dumnezeu le-a nimicit. </p>
<p id="v20"><sup><small>20</small></sup>  Nu va mai fi locuit în veci și din neam în neam. Arabii nu vor mai înfige acolo corturi și nici ciobanii nu-și vor mai face târle în latura aceea. </p>
<p id="v21"><sup><small>21</small></sup>  Ci numai animale sălbatice se vor sălășlui într-însul, și bufnițele vor locui prin case, struții își vor face cuiburi acolo și oameni cu chip de țap vor juca în acel loc. </p>
<p id="v22"><sup><small>22</small></sup>  Șacalii vor urla în palatele lor și lupii în casele lor de petrecere. Vremea este aproape să sosească și zilele ei nu vor zăbovi! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/12">Isaia - Capitol 12</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/14">Isaia - Capitol 14</a></td>
      </tr>
    </tbody>
  </table>
</figure>
