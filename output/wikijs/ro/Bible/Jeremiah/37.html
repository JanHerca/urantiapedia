<!--
title: Ieremia - Capitol 37
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Jeremiah/36">Ieremia - Capitol 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Jeremiah/38">Ieremia - Capitol 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În locul lui Iehonia, fiul lui Ioiachim, a fost făcut rege Sedechia, fiul lui Iosia, pe care  Nabucodonosor, regele Babilonului, l-a pus rege în țara lui Iuda. </p>
<p id="v2"><sup><small>2</small></sup>  Dar nici el, nici slujitorii lui și nici poporul țării n-au ascultat cuvintele Domnului, cele grăite prin proorocul Ieremia. </p>
<p id="v3"><sup><small>3</small></sup>  Regele Sedechia a trimis pe Iucal, fiul lui Șelemia, și pe Sofonie preotul, fiul lui Maaseia, la Ieremia proorocul, ca să-i zică: "Roagă-te pentru noi Domnului Dumnezeului nostru!" </p>
<p id="v4"><sup><small>4</small></sup>  Căci pe atunci Ieremia intra și umbla încă slobod prin popor, pentru că nu-l aruncaseră încă în închisoare. </p>
<p id="v5"><sup><small>5</small></sup>  Oștirea lui Faraon a ieșit din Egipt, iar Caldeii, care împresuraseră Ierusalimul, auzind vestea aceasta, s-au retras de la Ierusalim. </p>
<p id="v6"><sup><small>6</small></sup>  Atunci a fost cuvântul Domnului către Ieremia proorocul și a zis: </p>
<p id="v7"><sup><small>7</small></sup>  "Așa grăiește Domnul, Dumnezeul lui Israel: Regelui lui Iuda, care v-a trimis la Mine să Mă întrebați, așa să-i spuneți: Iată, oștirea lui Faraon care v-a veni în ajutor se va întoarce în țara sa, în Egipt, </p>
<p id="v8"><sup><small>8</small></sup>  Iar Caldeii vor veni din nou și vor lupta împotriva cetății acesteia, o vor lua și o vor arde cu foc. </p>
<p id="v9"><sup><small>9</small></sup>  Așa zice Domnul: Nu vă înșelați pe voi înșivă, zicând: "Fără îndoială se vor duce de la noi Caldeii" că nu se vor duce. </p>
<p id="v10"><sup><small>10</small></sup>  Chiar dacă ați, sfărâma cu totul oștirea Caldeilor, care luptă împotriva voastră, și ar rămâne la ei numai răniți, apoi și aceia s-ar ridica fiecare din cortul său și ar arde cetatea aceasta cu foc". </p>
<p id="v11"><sup><small>11</small></sup>  În vremea când oștirea Caldeilor s-a retras de la Ierusalim din pricina oștirii egiptene, </p>
<p id="v12"><sup><small>12</small></sup>  Ieremia a plecat din Ierusalim, ca să se ducă în țara lui. Veniamin, să descurce niște treburi de moștenire cu cei de acolo. </p>
<p id="v13"><sup><small>13</small></sup>  Dar când se afla el la poarta lui Veniamin, căpetenia gărzii, care era acolo și care se numea Ireia, fiul lui Șelemia, fiul lui Hanania, a prins pe Ieremia proorocul și i-a zis: "Tu vrei să fugi la Caldei!" </p>
<p id="v14"><sup><small>14</small></sup>  "Aceasta este minciună; eu nu vreau să fug la Caldei", a zis Ieremia. Dar fără să-l asculte, Ireia l-a arestat pe Ieremia și l-a dus la dregători. </p>
<p id="v15"><sup><small>15</small></sup>  Și s-au mâniat dregătorii pe Ieremia, l-au bătut și l-au închis în temniță, în casa lui Ionatan scriitorul, pentru că o făcuseră temniță. </p>
<p id="v16"><sup><small>16</small></sup>  Și după ce a intrat Ieremia în temniță, în beci, și a stat acolo Ieremia zile multe, </p>
<p id="v17"><sup><small>17</small></sup>  Regele Sedechia a trimis și i-a adus. Și l-a întrebat regele în casa sa în taină și i-a zis: "N-ai oare cuvânt de la Domnul?" Iar Ieremia a zis: "Ba am!" Și a adăugat: "Tu vei fi dat în mâinile regelui Babilonului!" </p>
<p id="v18"><sup><small>18</small></sup>  Și a mai zis Ieremia către regele Sedechia: "Cu ce am greșit eu înaintea ta, înaintea slujitorilor tăi și înaintea poporului acestuia, de m-ați băgat în temniță? </p>
<p id="v19"><sup><small>19</small></sup>  Și unde sunt proorocii voștri care v-au proorocit și au zis: "Regele Babilonului nu va veni împotriva voastră și împotriva pământului acestuia?" </p>
<p id="v20"><sup><small>20</small></sup>  Și acum ascultă, domnul meu rege, să aibă trecere cererea mea înaintea ta și să nu mă mai întorc în casa lui Ionatan scriitorul, ca să nu mor acolo". </p>
<p id="v21"><sup><small>21</small></sup>  Și a dat regele Sedechia poruncă să închidă pe Ieremia în curtea temniței și i s-a dat câte o bucată de pâine pe zi din ulița pitarilor, până s-a isprăvit pâinea în cetate. Și așa a rămas Ieremia în curtea temniței. </p>
