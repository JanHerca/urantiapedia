<!--
title: Ieremia - Capitol 48
description: 
published: true
date: 2022-10-8T9:56:58Z
tags: bible, bible—jeremiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Jeremiah/47">Ieremia - Capitol 47</a></td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/49">Ieremia - Capitol 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Asupra Moabului, așa zice Domnul Savaot, Dumnezeul lui Israel: "Vai de Nebo, că e pustiit! Chiriataimul este acoperit de rușine și luat. Cetatea este acoperită de rușine și înrobită! </p>
<p id="v2"><sup><small>2</small></sup>  Nu mai este slava Moabului! În Heșbon se urzesc rele împotriva lui, zicând: "Să mergem și să-l ștergem dintre neamuri!" Și tu, Madmen, vei pieri! Sabia vine în urma ta! </p>
<p id="v3"><sup><small>3</small></sup>  Strigăte se aud din Horonaim, căci e pustiire și dărâmare grozavă. </p>
<p id="v4"><sup><small>4</small></sup>  Moab e zdrobit și copiii lui au ridicat bocet. </p>
<p id="v5"><sup><small>5</small></sup>  Pe suișul de la Luhit se ridică plânsete peste plânsete și pe povârnișul din Horonaim se aud strigăte de nenorocire: </p>
<p id="v6"><sup><small>6</small></sup>  Fugiți! Scăpați-vă viața și fiți asemenea asinului sălbatic din pustiu. </p>
<p id="v7"><sup><small>7</small></sup>  Și fiindcă te-ai încrezut în lucrările și în vistieriile tale vei fi luat și tu. Chemoșul va merge în robie cu preoții și cu mai-marii săi, toți împreună. </p>
<p id="v8"><sup><small>8</small></sup>  Va veni pustiitorul asupra fiecărei cetăți și cetatea nu Va rămâne nedărâmată; va pieri valea și șesul și se va pustii, precum a zis Domnul. </p>
<p id="v9"><sup><small>9</small></sup>  Dați un mormânt lui Moab, căci el va fi cu totul pustiit. Cetățile lui vor fi prefăcute în pustiu și nu vor mai avea locuitori. </p>
<p id="v10"><sup><small>10</small></sup>  Blestemat să fie tot cel ce face lucrurile Domnului cu nebăgare de seamă și blestemat fie tot cel ce oprește sabia lui de la sânge! </p>
<p id="v11"><sup><small>11</small></sup>  Moab din tinerețea lui a fost liniștit, se odihnea pe drojdia sa și n-a fost trecut din vas în vas, nici în robie n-a fost. De aceea a rămas în el gustul său și mirosul său nu s-a schimbat. </p>
<p id="v12"><sup><small>12</small></sup>  De aceea iată vin zile, zice Domnul, când voi trimite la el pritocitori, care îl vor pritoci și vor strica vasele și urcioarele lui le vor sparge. </p>
<p id="v13"><sup><small>13</small></sup>  Și va fi rușinat Moab pentru Chemoș, după cum casa lui Israel a fost rușinată pentru Betel, nădejdea ei. </p>
<p id="v14"><sup><small>14</small></sup>  Cum puteți voi să ziceți: "Noi suntem oameni viteji și tari pentru război?" </p>
<p id="v15"><sup><small>15</small></sup>  Moab este pustiit, cetățile lui ard și tinerii lui aleși s-au dus la junghiere, zice Împăratul al Cărui nume este Domnul Savaot. </p>
<p id="v16"><sup><small>16</small></sup>  Aproape este pieirea Moabului și nenorocirea lui vine în grabă mare. </p>
<p id="v17"><sup><small>17</small></sup>  jeliți-l toți vecinii lui și toți cei ce cunoașteți numele lui ziceți: Cum s-a sfărâmat toiagul puterii, sceptrul slavei! </p>
<p id="v18"><sup><small>18</small></sup>  Fecioară, locuitoarea Dibonului, coboară-te din înălțime și șezi în pământ ars de soare, căci pustiitorul Moabului vine la tine și va dărâma întăriturile tale. </p>
<p id="v19"><sup><small>19</small></sup>  Stai la drum și privește, locuitoarea Aroerului, și întreabă pe cel care fuge și pe cel scăpat: Ce s-a întâmplat? </p>
<p id="v20"><sup><small>20</small></sup>  Rușinat este Moabul, căci este biruit. Plângeți și strigați, dați de veste în Amon că Moabul este pustiit. </p>
<p id="v21"><sup><small>21</small></sup>  Judecata a venit împotriva țării din șes, împotriva Holonului și a Iahței, împotriva Mefaatului și a Dibonului, </p>
<p id="v22"><sup><small>22</small></sup>  Împotriva lui Nebo și a Bet-Diblataimului. </p>
<p id="v23"><sup><small>23</small></sup>  Împotriva Chiriataimului și a Bet-Gamului, împotriva Bet-Meonului și a Cheriotului, </p>
<p id="v24"><sup><small>24</small></sup>  Împotriva Bosrei și împotriva tuturor cetăților țării Moabului, de aproape și de departe. </p>
<p id="v25"><sup><small>25</small></sup>  S-a tăiat cornul  Moabului și brațul lui este zdrobit, zice Domnul. </p>
<p id="v26"><sup><small>26</small></sup>  Îmbătați-l, căci s-a ridicat împotriva Domnului. Tăvălească-se Moabul în vărsătura sa și de râs să fie. </p>
<p id="v27"><sup><small>27</small></sup>  N-a fost Israel de râsul tău? Oare a fost el prins printre tâlhari, de clătinai din cap ori de câte ori vorbeai cu el? </p>
<p id="v28"><sup><small>28</small></sup>  Părăsiți cetățile și trăiți pe stânci, locuitori ai Moabului, și veți fi ca porumbeii care-și fac cuiburile pe la intrarea peșterilor. </p>
<p id="v29"><sup><small>29</small></sup>  Auzit-am de mândria Moabului, de mândria lui cea nemăsurată, de trufia lui și de îngâmfarea lui, de înfumurarea lui și de semeția inimii lui. </p>
<p id="v30"><sup><small>30</small></sup>  Eu cunosc îndrăzneala lui, zice Domnul, lăudăroșeniile lui, vorbele goale și faptele deșarte. </p>
<p id="v31"><sup><small>31</small></sup>  De aceea voi plânge pe Moab și voi striga pentru Moabul întreg; voi suspina după oamenii din Chir-Heres. </p>
<p id="v32"><sup><small>32</small></sup>  Și te voi plânge pe tine, vie din Sibma, cu mai mult plânset decât Iazerul; ramurile tale s-au întins peste mare, ajuns-au până la Iazer, pustiitorul a năvălit asupra roadelor tale celor văratice și asupra strugurilor copți. </p>
<p id="v33"><sup><small>33</small></sup>  Bucuria și veselia au fost luate din Carmel și din rara Moabului; voi seca vinul din teascuri și nimeni nu va mai călca teascul cu strigăte de veselie; va fi strigăt de război și nu strigăt de bucurie. </p>
<p id="v34"><sup><small>34</small></sup>  De la Heșbon până la Eleale și Iahaț, de la Țoar până la Horonaim și până la Eglat-Șelișia vor ridica glas de tânguire, căci apele Nimrimului vor seca. </p>
<p id="v35"><sup><small>35</small></sup>  Voi stârpi din Moab, zice Domnul, pe cei ce aduc jertfe pe locuri înalte și pe cei ce tămâiază pe dumnezeii lui. </p>
<p id="v36"><sup><small>36</small></sup>  De aceea inima Mea geme pentru Moab, ca un fluier; geme inima Mea ca un fluier pentru oamenii din Chir-Heres, căci au pierit bogățiile adunate de ei; </p>
<p id="v37"><sup><small>37</small></sup>  Fiecare își are capul ras, fiecare își are barba tunsă; toți au tăieturi pe mâini și peste coapse sac. </p>
<p id="v38"><sup><small>38</small></sup>  Pe toate acoperișurile Moabului și în piețele lui nu este decât o jale, căci am sfărâmat Moabul, ca pe un vas de aruncat, zice Domnul. </p>
<p id="v39"><sup><small>39</small></sup>  Cum a fost zdrobit!, vor zice plângând. Cum s-a acoperit Moabul de rușine, întorcând spatele! Și va fi Moabul de râs și de groază pentru toți cei ce-l înconjoară; </p>
<p id="v40"><sup><small>40</small></sup>  Căci așa zice Domnul: Iată, vrăjmașul ca un vultur va zbura și-și va întinde aripile sale deasupra Moabului. </p>
<p id="v41"><sup><small>41</small></sup>  Orașele vor fi luate și cetățile cucerite; inima vitejilor Moabiți va fi în ziua aceea ca inima unei femei chinuită de durerile nașterii. </p>
<p id="v42"><sup><small>42</small></sup>  Moabul va fi șters din numărul popoarelor, pentru că s-a ridicat împotriva Domnului. </p>
<p id="v43"><sup><small>43</small></sup>  Groază, groapă și laț sunt pentru tine, locuitorule al Moabului, a zis Domnul. </p>
<p id="v44"><sup><small>44</small></sup>  Cel ce va scăpa de groază va cădea în groapă; și cel ce va scăpa de groapă va cădea în laț, căci Eu voi aduce asupra lui, asupra Moabului, anul pedepsei lui, zice Domnul. </p>
<p id="v45"><sup><small>45</small></sup>  Fugarii obosiți s-au oprit la umbra Heșbonului, dar a ieșit foc din Heșbon, și din inima Sihonului flăcări, și va mistui tâmplele lui Moab și creștetul capului fiilor răzvrătirii. </p>
<p id="v46"><sup><small>46</small></sup>  Vai ție, Moab! Pierit-a poporul din Chemoș, că fiii tăi sunt luați în robie și fiicele tale sunt robite. </p>
<p id="v47"><sup><small>47</small></sup>  Dar în zilele cele de apoi voi întoarce pe Moab din robie", zice Domnul. Până aici e judecata lui Moab. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Jeremiah/47">Ieremia - Capitol 47</a></td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/49">Ieremia - Capitol 49</a></td>
      </tr>
    </tbody>
  </table>
</figure>
