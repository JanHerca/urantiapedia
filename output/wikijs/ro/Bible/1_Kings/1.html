<!--
title: 1 Regi - Capitol 1
description: 
published: true
date: 2023-11-8T21:58:28Z
tags: bible, bible—1 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Kings/2">
          <span class="pr-2">1 Regi - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Când regele David a ajuns la adânci bătrânețe, îl acopereau cu haine, însă nu putea să se încălzească. </p>
<p id="v2"><sup><small>2</small></sup>  Atunci slugile lui i-au zis: "Să se caute pentru domnul nostru rege o fată tânără, care să stea înaintea regelui, să-l îngrijească și să se culce cu el, ca să se încălzească domnul nostru regele". </p>
<p id="v3"><sup><small>3</small></sup>  Și i-au căutat în toate ținuturile lui Israel o fată frumoasă și au găsit pe Abișag Sunamiteanca și au adus-o la rege. </p>
<p id="v4"><sup><small>4</small></sup>  Fata era foarte frumoasă, îngrijea pe rege și-l servea; însă ragele n-a cunoscut-o. </p>
<p id="v5"><sup><small>5</small></sup>  Atunci Adonia, fiul Haghitei, s-a fălit și a zis: "Eu am să fiu rege". Și Și-a gătit care de război, călăreți și cincizeci de oameni care să-i alerge înainte. </p>
<p id="v6"><sup><small>6</small></sup>  Căci tatăl său niciodată nu-l oprise și nu-i zisese: "Pentru ce faci aceasta?" El însă mai era și foarte frumos la chip și născut după Abesalom. </p>
<p id="v7"><sup><small>7</small></sup>  Și s-a înțeles cu Ioab, fiul Țeruiei, și cu Abiatar preotul; și aceștia ajutau pe Adonia. </p>
<p id="v8"><sup><small>8</small></sup>  Iar preotul Țadoc și Benaia, fiul lui Iehoiada, proorocul Natan, Șimei, Rei și vitejii lui David n-au fost de partea lui Adonia. </p>
<p id="v9"><sup><small>9</small></sup>  Și junghiind Adonia ai, boi și viței grași la piatra Zohelet, cea de la En-Roghel, a chemat pe tați frații săi, fiii regelui, dimpreună cu toți bărbații lui Iuda, care erau în slujbă la rege. </p>
<p id="v10"><sup><small>10</small></sup>  Iar pe proorocul Natan, pe Benaia, pe viteji și pe Solomon, fratele lui, nu i-a chemat. </p>
<p id="v11"><sup><small>11</small></sup>  Atunci Natan a grăit către Batșeba, mama lui Solomon, zicând: "Auzit-ai tu că Adonia, fiul Haghitei, s-a făcut rege, iar domnul nostru David nu știe de aceasta? </p>
<p id="v12"><sup><small>12</small></sup>  Acum, iată, iți dau un sfat: Să-ți scapi viața ta și a fiului tău Solomon. </p>
<p id="v13"><sup><small>13</small></sup>  Du-te și intră la regele David șl-i spune: "Nu tu, oare, domnul meu rage, te-ai jurat către roaba ta, zicând: Solomon, fiul tău, va fi rege după mine: și va ședea pe tronul meu? Pentru ce dar Adonia s-a făcut rege?" </p>
<p id="v14"><sup><small>14</small></sup>  Și iată, când tu încă vei vorbi acolo cu regele, voi intra și eu în urma ta, voi adeveri și voi întregi cuvintele tale", </p>
<p id="v15"><sup><small>15</small></sup>  Deci a intrat Batșeba la rege în odaia unde odihnea. Și iată regele era foarte bătrân și Abișag Sunamiteanca îngrijea de el. </p>
<p id="v16"><sup><small>16</small></sup>  Și s-a plecat Batșeba și s-a închinat regelui și el a întrebat-o: "Ce voiești?" </p>
<p id="v17"><sup><small>17</small></sup>  Iar ea i-a spus: "Domnul meu rege, tu te-ai jurat pe Domnul Dumnezeul tău câtre roaba ta, zicând: Solomon, fiul tău, va fi rege după mine și va ședea pe tronul meu. </p>
<p id="v18"><sup><small>18</small></sup>  Dar acum iată că Adonia s-a făcut rege și tu, domnul meu rege, nu știi nimic da aceasta. </p>
<p id="v19"><sup><small>19</small></sup>  Acela a înjunghiat o mulțime de boi, viței grași și oi; și a poftit pa toți fiii regelui, pe preotul Abiatar și pe Ioab, mai-marele oștirii; iar pe Solomon, robul tău, nu l-a chemat. </p>
<p id="v20"><sup><small>20</small></sup>  Însă tu ești rege, domnul meu. Ochii tuturor Israeliților la tine privesc, ca să le arăți cine va ședea rege pe tronul domnului meu, după el. </p>
<p id="v21"><sup><small>21</small></sup>  Altfel, când domnul meu, regele, va răposa cu părinții săi, voi fi învinuită eu și fiul meu Solomon". </p>
<p id="v22"><sup><small>22</small></sup>  Și iată, când încă vorbea cu regele, a venit și proorocul Natan. </p>
<p id="v23"><sup><small>23</small></sup>  Și i s-a spus regelui, zicând: "Iată Natan proorocul!" Și a intrat Natan la rege și i s-a închinat regelui cu fața până la pământ. </p>
<p id="v24"><sup><small>24</small></sup>  Și a zis Natan: "Domnul meu rege, ai spus tu oare: Adonia va fi rege și va ședea pe tronul meu după mine? </p>
<p id="v25"><sup><small>25</small></sup>  Pentru că el chiar astăzi a plecat Și a junghiat o mulțime de boi, viței grași și oi; și a poftit pe toți fiii regelui, pe mai-marii oștirii și pe Abiatar preotul; și, iată, ei mănâncă și beau dinaintea lui și zic: "Trăiască regele Adonia!" </p>
<p id="v26"><sup><small>26</small></sup>  Iar pe mine, robul tău, pe preotul Țadoc, pe Benaia, fiul lui Iehoiada, și pe Solomon, robul tău, nu ne-a chemat. </p>
<p id="v27"><sup><small>27</small></sup>  Și dacă cu voia ta, domnul meu rege, s-a făcut lucrul acesta, atunci pentru ce tu n-ai descoperit robului tău cine va ședea rege pe tronul domnului meu, după el?" </p>
<p id="v28"><sup><small>28</small></sup>  Dar regele David a răspuns și a zis: "Chemați pe Batșeba la mine!" și a intrat ea la rege și a stat înaintea lui. </p>
<p id="v29"><sup><small>29</small></sup>  Atunci regele s-a jurat și a zis: "Viu este Domnul, Care mi-a scăpat sufletul meu de la orice necaz! </p>
<p id="v30"><sup><small>30</small></sup>  Precum m-am jurat pe Domnul Dumnezeul lui Israel către tine, zicând: "Solomon, fiul tău, va fi rege după mine, și va ședea pe tronul meu în locul meu, așa voi face chiar astăzi!" </p>
<p id="v31"><sup><small>31</small></sup>  Și s-a plecat Batșeba cu fața până la pământ și i s-a închinat regelui și i-a zis: "Să trăiască domnul meu, regele David, În veci!" </p>
<p id="v32"><sup><small>32</small></sup>  Apoi a zis regele David: "Chemați la mine pe preotul Țadoc, pe proorocul Natan și pe Benaia, fiul lui Iehoiada!" Și ei au intrat la rege. </p>
<p id="v33"><sup><small>33</small></sup>  Și regele le-a spus: "Să luați pe slugile domnului vostru cu voi și să puneți pe Solomon, fiul meu, călare pe catârul meu și să-l duceți până la Ghihon, </p>
<p id="v34"><sup><small>34</small></sup>  Și acolo să-l ungă preotul Țadoc și proorocul Natan de rege peste Israel și să sunați din trâmbiță și să ziceți: "Să trăiască regele Solomon!" </p>
<p id="v35"><sup><small>35</small></sup>  Apoi să-l petreceți înapoi, ca să vină și să șadă pe tronul meu; căci el va fi rege în locul meu și lui i-am poruncit să fie conducătorul lui Israel și al lui Iuda". </p>
<p id="v36"><sup><small>36</small></sup>  Și a răspuns Benaia, fiul lui Iehoiada regelui și i-a zis: "Amin! Așa să întărească Domnul Dumnezeul domnului meu, regele, cuvântul acesta! </p>
<p id="v37"><sup><small>37</small></sup>  Și cum Domnul Dumnezeu a fost cu domnul meu, regele, așa să fie el și cu Solomon și să-i preamărească tronul lui mai mult decât tronul domnului meu, regele David!" </p>
<p id="v38"><sup><small>38</small></sup>  Și așa au plecat preotul Țadoc, proorocul Natan, Benaia, fiul lui Iehoiada, Cheretienii și Peletienii și au pus pe Solomon călare pe catârul regelui David și l-au dus până la Ghihon. </p>
<p id="v39"><sup><small>39</small></sup>  Și a luat preotul Țadoc cornul cu untdelemn sfințit din cort și a uns pe Solomon. Și s-a sunat din trâmbițe și tot poporul a strigat: "Trăiască regele Solomon! " </p>
<p id="v40"><sup><small>40</small></sup>  Apoi tot poporul l-a petrecut pe Solomon și i-a cântat din fluiere și bucurie mare era pe popor, încât și pământul se zguduia de strigătele lui. </p>
<p id="v41"><sup><small>41</small></sup>  Atunci a auzit Adonia de aceasta și toți cei chemați ai lui, tocmai când isprăviseră de mâncat; iar Ioab, auzind sunetul de trâmbițe, a zis: "Ce este acest zgomot de care răsună cetatea?" </p>
<p id="v42"><sup><small>42</small></sup>  Și pe când el încă vorbea, iată că a venit Ionatan, fiul preotului Abiatar. Și a zis Adonia: "Intră, căci tu ești om cinstit și aduci veste bună!" </p>
<p id="v43"><sup><small>43</small></sup>  Și a răspuns Ionatan lui Adonia și i-a zis: "Ba chiar veste rea; căci domnul nostru, regele David, a făcut rege pe Solomon. </p>
<p id="v44"><sup><small>44</small></sup>  Și a trimis regele cu el pe Țadoc și pe proorocul Natan, pe Benaia, fiul lui Iehoiada, și pe Cheretieni și Peletieni și l-au pus călare pe catârul regelui. </p>
<p id="v45"><sup><small>45</small></sup>  Și l-au uns preotul Țadoc și proorocul Natan rege la Ghihon și de acolo s-au întors cu bucurie și au pus în mișcare cetatea. Iată zgomotul pe care-l auziți". </p>
<p id="v46"><sup><small>46</small></sup>  Și a șezut Solomon pe tronul regatului. </p>
<p id="v47"><sup><small>47</small></sup>  Și slugile regelui au venit să-l binecuvânteze pe domnul nostru regele David, zicând: "Să mărească Dumnezeul tău numele lui Solomon mai mult decât numele tău și să-i aducă tronul lui la mărire mai multă decât tronul tău!" Și s-a închinat regele în patul lui; </p>
<p id="v48"><sup><small>48</small></sup>  Și a zis regele așa: "Binecuvântat să fie Domnul Dumnezeul lui Israel, Care a făcut să fie astăzi din sămânța mea un urmaș pe tronul meu și să văd cu ochii mei aceasta!" </p>
<p id="v49"><sup><small>49</small></sup>  Atunci toți cei chemați, care erau cu Adonia, s-au spăimântat și, sculându-se, s-au dus fiecare în drumul său. </p>
<p id="v50"><sup><small>50</small></sup>  Iar Adonia, temându-se de Solomon, s-a sculat și s-a dus și s-a apucat cu mâinile de coarnele jertfelnicului. </p>
<p id="v51"><sup><small>51</small></sup>  Și i s-a spus lui Solomon, zicând: "Iată, Adonia s-a temut de regele Solomon; căci iată, că se ține cu mâinile de coarnele jertfelnicului, zicând: Să-mi făgăduiască astăzi cu jurământ regele Solomon că nu va omorî pe robul său cu sabia". </p>
<p id="v52"><sup><small>52</small></sup>  Și a zis Solomon: "Dacă el va fi om cinstit, nici un păr din capul lui nu va cădea pe pământ; iar dacă va fi om viclean, va muri". </p>
<p id="v53"><sup><small>53</small></sup>  Și a trimis regele Solomon și l-a adus de la jertfelnic cu de-a sila; și a venit și s-a închinat regelui Solomon. Și Solomon i-a zis: "Du-te la casa ta!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Kings/2">
          <span class="pr-2">1 Regi - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
