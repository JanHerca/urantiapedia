<!--
title: Numeri - Capitol 26
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Numbers/25">Numeri - Capitol 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Numbers/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Numbers/27">Numeri - Capitol 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După această pedeapsă, a grăit Domnul către Moise și către Eleazar, fiul preotului Aaron, și a zis: </p>
<p id="v2"><sup><small>2</small></sup>  "Numărați toată obștea fiilor lui Israel de la douăzeci de ani în sus, pe toți cei buni de război în Israel, după familiile lor!" </p>
<p id="v3"><sup><small>3</small></sup>  Atunci Moise și preotul Eleazar le-au grăit în șesurile Moabului, la Iordan, în dreptul Ierihonului, și le-au zis: </p>
<p id="v4"><sup><small>4</small></sup>  "Numărați pe toți de la douăzeci de ani în sus", cum a grăit Domnul lui Moise și fiilor lui Israel, care au ieșit din pământul Egiptului. </p>
<p id="v5"><sup><small>5</small></sup>  Ruben, este întâiul născut al lui Israel. Fiii lui Ruben: din Enoh, neamul lui Enoh; din Falu, neamul lui Falu; </p>
<p id="v6"><sup><small>6</small></sup>  Din Hețron, neamul lui Hețron; din Carmi, neamul lui Carmi; </p>
<p id="v7"><sup><small>7</small></sup>  Acestea sunt neamurile lui Ruben; și s-au numărat patruzeci și trei de mii șapte sute treizeci. </p>
<p id="v8"><sup><small>8</small></sup>  Fiul lui Falu: Eliab. </p>
<p id="v9"><sup><small>9</small></sup>  Fiii lui Eliab: Nemuel, Datan și Abiron. Datan și Abiron sunt aceia care, chemați fiind în adunare, au stârnit răzvrătire împotriva lui Moise și a lui Aaron împreună cu părtașii lui Core, când aceștia au stârnit răzvrătire împotriva Domnului </p>
<p id="v10"><sup><small>10</small></sup>  Și și-a deschis pământul gura sa și i-a înghițit pe ei și pe Core; și împreună cu ei au murit și părtașii lor, când focul a mistuit două sute cincizeci de oameni și au rămas ei ca semn. </p>
<p id="v11"><sup><small>11</small></sup>  Însă fiii lui Core n-au murit. </p>
<p id="v12"><sup><small>12</small></sup>  Fiii lui Simeon, după familiile lor, sunt: din Nemuel, neamul lui Nemuel; din Iamin, neamul lui Iamin; din Iachin; neamul lui Iachin; </p>
<p id="v13"><sup><small>13</small></sup>  Din Zerah, neamul lui Zerah; din Saul, neamul lui Saul. </p>
<p id="v14"><sup><small>14</small></sup>  Acestea sunt neamurile cele din Simeon, care s-au găsit la numărătoarea lor: douăzeci și două de mii două sute. </p>
<p id="v15"><sup><small>15</small></sup>  Fiii lui Gad, după neamurile lor: din Țefon neamul Țefonienilor; din Haghi, neamul Haghiților; din Șunie, neamul Șunienilor; </p>
<p id="v16"><sup><small>16</small></sup>  Din Ozni, neamul Oznienilor; </p>
<p id="v17"><sup><small>17</small></sup>  Din Eri, neamul Erienilor; din Arod, neamul Arodeilor; din Areli, neamul Arelienilor. </p>
<p id="v18"><sup><small>18</small></sup>  Acestea sunt neamurile fiilor lui Gad, care la numărătoarea lor s-au găsit patruzeci de mii cinci sute. </p>
<p id="v19"><sup><small>19</small></sup>  Fiii lui Iuda sunt: Er și Onan, Șela, Fares și Zara; însă Er și Onan au murit în pământul Canaanului. </p>
<p id="v20"><sup><small>20</small></sup>  Și fiii lui Iuda, după neamurile lor, sunt: din Șela, neamul Șelaenilor; din Fares, neamul Fareseilor; din Zara, neamul Zaraenilor. </p>
<p id="v21"><sup><small>21</small></sup>  Iar fiii lui Fares sunt: din Esron neamul Esroneilor; din Hamul, neamul Hamulienilor. </p>
<p id="v22"><sup><small>22</small></sup>  Acestea sunt neamurile din Iuda și la numărătoarea lor s-au găsit șaptezeci și șase de mii cinci sute. </p>
<p id="v23"><sup><small>23</small></sup>  Fiii lui Isahar, după neamurile lor, sunt: din Tola, neamul Tolaenilor; din Fuva, neamul Fuvaenilor; </p>
<p id="v24"><sup><small>24</small></sup>  Din Iașub, neamul Iașubienilor; din Șimron, neamul Șimronienilor. </p>
<p id="v25"><sup><small>25</small></sup>  Acestea sunt neamurile din Isahar și la numărătoarea lor s-au găsit șaizeci și patru de mii trei sute. </p>
<p id="v26"><sup><small>26</small></sup>  Fiii lui Zabulon, după neamurile lor, sunt: din Sered, neamul Seredienilor; din Elon, neamul Elonienilor; din Iahleil, neamul Iahleililor. </p>
<p id="v27"><sup><small>27</small></sup>  Acestea sunt neamurile din Zabulon și la numărătoarea lor s-au găsit șaizeci de mii cinci sute. </p>
<p id="v28"><sup><small>28</small></sup>  Fiii lui Iosif sunt: Manase și Efraim. </p>
<p id="v29"><sup><small>29</small></sup>  Fiii lui Manase, după neamurile lor, sunt: din Machir, neamul Machirienilor; din Machir s-a născut Galaad și din Galaad este neamul Galaadenilor. </p>
<p id="v30"><sup><small>30</small></sup>  Fiii lui Galaad sunt: din Iezer, neamul Iezerienilor; din Helec, neamul Helecienilor; </p>
<p id="v31"><sup><small>31</small></sup>  Din Asriel, neamul Asrielienilor; din Șechem, neamul Șechemienilor; </p>
<p id="v32"><sup><small>32</small></sup>  Din Șemida, neamul Șemidienilor; din Hefer, neamul Heferienilor. </p>
<p id="v33"><sup><small>33</small></sup>  Salfaad, fiul lui Hefer, n-a avut fii, ci numai fiice și numele fiicelor lui Salfaad sunt: Mahla, Noa, Hogla, Milca și Tirța. </p>
<p id="v34"><sup><small>34</small></sup>  Acestea sunt neamurile lui Manase și la numărătoarea lor s-au găsit cincizeci și două de mii șapte sute. </p>
<p id="v35"><sup><small>35</small></sup>  Fiii lui Efraim, după neamurile lor, sunt: din Șutelah, neamul Șutelahienilor; din Becher, neamul Becherienilor; din Tahan, neamul Tahanienilor. </p>
<p id="v36"><sup><small>36</small></sup>  Iar fiii lui Șutelah sunt: din Eran, neamul Eranienilor. </p>
<p id="v37"><sup><small>37</small></sup>  Acestea sunt neamurile fiilor lui Efraim și la numărătoarea lor s-au găsit treizeci și două de mii cinci sute. Aceștia sunt fiii lui Iosif după neamurile lor. </p>
<p id="v38"><sup><small>38</small></sup>  Fiii lui Veniamin, după neamurile lor, sunt; din Bela, neamul Belaienilor; din Așbel, neamul Așbelienilor; din Ahiram, neamul Ahiramienilor; </p>
<p id="v39"><sup><small>39</small></sup>  Din Șefufam, neamul Șefufamienilor; din Hufam, neamul Hufamienilor. </p>
<p id="v40"><sup><small>40</small></sup>  Iar fiii lui Bela sunt: Ard și Naaman: din Ard, neamul Ardienilor și din Naaman, neamul Naamanienilor. </p>
<p id="v41"><sup><small>41</small></sup>  Aceștia sunt fiii lui Veniamin după neamurile lor și la numărătoare s-au găsit patruzeci și cinci de mii șase sute. </p>
<p id="v42"><sup><small>42</small></sup>  Fiii lui Dan, după neamurile lor, sunt: din Șuham, neamul Șuhamienilor. Acestea sunt familiile lui Dan, după neamurile lor. </p>
<p id="v43"><sup><small>43</small></sup>  Și neamurile lui Șuham, la numărătoarea lor, au fost de toate șaizeci și patru de mii patru sute. </p>
<p id="v44"><sup><small>44</small></sup>  Fiii lui Așer, după neamurile lor, sunt: din Imna, neamul Imnaenilor; din Ișba, neamul Ișbaenilor; din Verie, neamul Verienilor. </p>
<p id="v45"><sup><small>45</small></sup>  Din fiii lui Verie: din Heber, neamul Heberienilor; din Malchiel, neamul Malchielilor. </p>
<p id="v46"><sup><small>46</small></sup>  Și numele fiicei lui Așer a fost Serah. </p>
<p id="v47"><sup><small>47</small></sup>  Acestea sunt neamurile fiilor lui Așer și la numărătoare s-au găsit cincizeci și trei de mii patru sute. </p>
<p id="v48"><sup><small>48</small></sup>  Fiii lui Neftali, după neamurile lor, sunt: din Iahțeel, neamul Iahțeelienilor; din Guni, neamul Gunienilor; </p>
<p id="v49"><sup><small>49</small></sup>  Din Iețer, neamul Iețerienilor; din Șilem, neamul Șilemienilor. </p>
<p id="v50"><sup><small>50</small></sup>  Acestea sunt neamurile lui Neftali, după familiile lor și la numărătoare s-au găsit patruzeci și cinci de mii patru sute. </p>
<p id="v51"><sup><small>51</small></sup>  Iată numărul fiilor lui Israel, celor ce au intrat la numărătoare: șase sute una mii șapte sute treizeci. </p>
<p id="v52"><sup><small>52</small></sup>  Apoi a grăit Domnul cu Moise și a zis: </p>
<p id="v53"><sup><small>53</small></sup>  "Acestora să li se împartă spre moștenire pământul, după numărul numelor; </p>
<p id="v54"><sup><small>54</small></sup>  Celor mai mulți să le dai moșie mai mare, iar celor mai puțini să le dai moșie mai mică; fiecăruia  să se dea moșie potrivit cu numărul celor ce au intrat la numărătoare. </p>
<p id="v55"><sup><small>55</small></sup>  Pământul să-l împărțiți prin sorți; după numele semințiilor părinților lor să-și primească și părțile: </p>
<p id="v56"><sup><small>56</small></sup>  Prin sorți să le împarți moșia, atât celor mulți la număr, cât și celor puțini la număr". </p>
<p id="v57"><sup><small>57</small></sup>  Leviții, care au intrat la numărătoare, după neamurile lor, sunt aceștia: din Gherșon, neamul Gherșonienilor; din Cahat, neamul Cahatienilor, din Merari, neamul Merarienilor. </p>
<p id="v58"><sup><small>58</small></sup>  Iată neamurile lui Levi: neamul lui Libni, neamul lui Hebron, neamul lui Mahli, neamul lui Muși și neamul lui Core. Din Cahat s-a născut Amram. </p>
<p id="v59"><sup><small>59</small></sup>  Numele femeii lui Amram a fost Iohabed, fiica lui Levi, pe care a născut-o femeia lui Levi în Egipt, iar ea a născut lui Amram pe Aaron, pe Moise și pe Mariam, sora lor. </p>
<p id="v60"><sup><small>60</small></sup>  Lui Aaron i s-au născut: Nadab și Abiud, Eleazar și Itamar. </p>
<p id="v61"><sup><small>61</small></sup>  Dar Nadab și Abiud au murit când au adus foc străin înaintea Domnului, în pustiul Sinai. </p>
<p id="v62"><sup><small>62</small></sup>  Și s-au numărat toți cei de parte bărbătească de la o lună în sus și s-au găsit douăzeci și trei de mii; căci aceștia nu fuseseră numărați împreună cu fiii lui Israel, pentru că nu li s-a dat moștenire printre fiii lui Israel. </p>
<p id="v63"><sup><small>63</small></sup>  Aceștia sunt cei numărați de Moise și Eleazar preotul, care au numărat pe fiii lui Israel în șesurile Moabului, lângă Iordan, în dreptul Ierihonului. </p>
<p id="v64"><sup><small>64</small></sup>  În numărul lor nu se afla niciunul din fiii lui Israel numărați de Moise și de preotul Aaron, în pustiul Sinai, </p>
<p id="v65"><sup><small>65</small></sup>  Căci Domnul le zisese acestora că vor muri toți în pustie, - și n-au rămas din ei niciunul, afară de Caleb, fiul lui Iefone și de Iosua, fiul lui Navi. <sup id="cite1"><a href="#fn1">[1]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 26:65 <i>Caleb și Iosua</i>: <a href="/ro/The_Urantia_Book/166#p3_2">CU 166:3.2</a>. </li>
</ol>
</div>
