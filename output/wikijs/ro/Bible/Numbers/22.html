<!--
title: Numeri - Capitol 22
description: 
published: true
date: 2023-11-8T21:58:28Z
tags: bible, bible—numbers
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/21">
          <span class="mdi mdi-arrow-left-drop-circle"></span><span class="pl-2">Numeri - Capitol 21</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/23">
          <span class="pr-2">Numeri - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Purcezând apoi de acolo, fiii lui Israel au tăbărât în șesurile Moabului, lângă Iordan, în fața Ierihonului. </p>
<p id="v2"><sup><small>2</small></sup>  Iar Balac, fiul lui Sefor, văzând toate câte făcuse Israel Amoreilor, </p>
<p id="v3"><sup><small>3</small></sup>  S-a înfricoșat foarte tare de poporul acesta, pentru că era mult la număr, și s-au înspăimântat Moabiții de fiii lui Israel </p>
<p id="v4"><sup><small>4</small></sup>  Și au zis către căpeteniile Madianiților: "Poporul acesta mănâncă acum totul împrejurul nostru, cum mănâncă boul iarba câmpului". Balac însă, feciorul lui Sefor, era atunci regele Moabiților. </p>
<p id="v5"><sup><small>5</small></sup>  Deci a trimis acesta soli la Valaam, fiul lui Beor, în Petor, care e așezat lângă râul Eufrat, în pământul fiilor poporului său, ca să-l cheme și să-i spună: "Iată a ieșit un popor din Egipt și a acoperit fața pământului și trăiește lângă mine. </p>
<p id="v6"><sup><small>6</small></sup>  Vino deci și-mi blesteamă poporul acesta, că este mai tare decât mine, și atunci poate voi fi în stare să-l bat și să-l alung din țară. Eu știu că pe cine binecuvântezi tu acela este binecuvântat, și pe cine blestemi este blestemat". </p>
<p id="v7"><sup><small>7</small></sup>  S-au dus deci bătrânii Moabiților și bătrânii Madianiților cu mâinile pline de daruri pentru vrăji; și ajungând la Valaam, i-au spus vorbele lui Balac. </p>
<p id="v8"><sup><small>8</small></sup>  Iar el le-a zis: "Rămâneți aici peste noapte și vă voi da răspuns cum îmi va spune Domnul". Și au rămas căpeteniile lui Moab la Valaam. </p>
<p id="v9"><sup><small>9</small></sup>  Atunci a venit Dumnezeu la Valaam și a zis: "Cine sunt oamenii aceia de la tine?" </p>
<p id="v10"><sup><small>10</small></sup>  Iar Valaam a zis către Dumnezeu: "Balac, fiul lui Sefor, regele Moabului, i-a trimis la mine să-mi spună: </p>
<p id="v11"><sup><small>11</small></sup>  Iată a ieșit din Egipt un popor și a acoperit fața pământului și locuiește lângă mine; vino dar de mi-l blesteamă, doar l-aș putea birui și alunga din țară". </p>
<p id="v12"><sup><small>12</small></sup>  Dumnezeu însă a zis către Valaam: "Să nu te duci cu ei și să nu blestemi pe poporul acela, că este binecuvântat". </p>
<p id="v13"><sup><small>13</small></sup>  Dimineața s-a sculat Valaam și a zis către bătrânii lui Balac: "Duceți-vă la stăpânul vostru, că nu mă lasă Dumnezeu să merg cu voi". </p>
<p id="v14"><sup><small>14</small></sup>  Sculându-se deci, căpeteniile Moabului au venit la Balac și i-au spus: "Valaam n-a vrut să vină cu noi". </p>
<p id="v15"><sup><small>15</small></sup>  Atunci Balac a trimis alți soli mai mulți și mai însemnați decât aceia. </p>
<p id="v16"><sup><small>16</small></sup>  Și venind aceștia la Valaam, i-au zis: "Așa grăiește Balac al lui Sefor: Nu te lepăda a veni până la mine; </p>
<p id="v17"><sup><small>17</small></sup>  Că îți voi da cinste mare și-ți voi face toate câte-mi vei zice; vino însă și-mi blesteamă poporul acesta". </p>
<p id="v18"><sup><small>18</small></sup>  Iar Valaam a răspuns și a zis către căpeteniile lui Balac: "Chiar de mi-ar da Balac casa sa plină de argint și de aur, nu pot să calc porunca Domnului Dumnezeului meu și să fac ceva mic sau mare după placul meu. </p>
<p id="v19"><sup><small>19</small></sup>  Rămâneți însă acum și voi aici peste noapte și voi vedea ce-mi va mai spune Domnul". </p>
<p id="v20"><sup><small>20</small></sup>  Atunci a venit Dumnezeu la Valaam noaptea și i-a zis: "Dacă oamenii aceștia au venit să te cheme, scoală și te du cu ei; dar să faci ceea ce-ți voi zice Eu!" </p>
<p id="v21"><sup><small>21</small></sup>  A doua zi s-a sculat Valaam, și-a pus samarul pe asina sa și s-a dus cu căpeteniile Moabului. </p>
<p id="v22"><sup><small>22</small></sup>  Dar se aprinsese mânia lui Dumnezeu pentru că s-a dus, iar îngerul Domnului s-a sculat, ca să-l mustre pe cale. </p>
<p id="v23"><sup><small>23</small></sup>  Cum ședea el pe asina sa, însoțit de două slugi ale sale, a văzut asina pe îngerul Domnului, care stătea în drum cu sabia ridicată în mână, și s-a abătut din drum pe câmp; iar Valaam a bătut asina cu toiagul său, ca să o întoarcă la drum. </p>
<p id="v24"><sup><small>24</small></sup>  Dar îngerul Domnului a stat în drumul îngust între vii, unde de o parte și de alta era zid; </p>
<p id="v25"><sup><small>25</small></sup>  Și asina, văzând îngerul Domnului, s-a tras către zid și a strâns piciorul lui Valaam în zid, și acesta iar a început s-o bată. </p>
<p id="v26"><sup><small>26</small></sup>  Îngerul Domnului însă a trecut iar și a stat la loc strâmt, unde nu era chip să te abați nici la dreapta, nici la stânga. </p>
<p id="v27"><sup><small>27</small></sup>  Iar asina, văzând pe îngerul Domnului, s-a culcat sub Valaam. Atunci s-a mâniat Valaam și a început să bată asina cu toiagul. </p>
<p id="v28"><sup><small>28</small></sup>  Dar Domnul a deschis gura asinei și aceasta a zis către Valaam: "Ce ți-am făcut eu, de mă bați acum pentru a treia oară?" </p>
<p id="v29"><sup><small>29</small></sup>  Și Valaam a zis către asină: "Pentru că ți-ai râs de mine; de aș fi avut în mână o sabie, te-aș fi ucis aici pe loc". </p>
<p id="v30"><sup><small>30</small></sup>  Răspuns-a asina lui Valaam: "Au nu sunt eu asina ta, pe care ai umblat din tinerețile tale și până în ziua aceasta? Avut-am oare deprinderea de a mă purta așa cu tine?" Și el a zis: "Nu!" </p>
<p id="v31"><sup><small>31</small></sup>  Atunci a deschis Domnul ochii lui Valaam și acesta a văzut pe îngerul Domnului, care stătea în mijlocul drumului cu sabia ridicată în mână, și s-a închinat și a căzut cu fața la pământ. </p>
<p id="v32"><sup><small>32</small></sup>  Iar îngerul Domnului i-a zis: "De ce ai bătut asina ta de trei ori? Eu am ieșit să te împiedic, deoarece calea ta nu este dreaptă înaintea mea; </p>
<p id="v33"><sup><small>33</small></sup>  Și asina, văzându-mă pe mine, s-a întors de la mine de trei ori până acum; dacă ea nu s-ar fi întors de Ia mine, eu te-aș fi  ucis pe tine, iar pe ea aș fi lăsat-o vie". </p>
<p id="v34"><sup><small>34</small></sup>  Zis-a Valaam către îngerul Domnului: "Am păcătuit, pentru că n-am știut că stai tu în drum înaintea mea. Deci, dacă aceasta nu este plăcut în ochii tăi, atunci mă voi întoarce". </p>
<p id="v35"><sup><small>35</small></sup>  Iar îngerul Domnului a zis către Valaam: "Du-te cu  oamenii aceștia, dar să grăiești ceea ce-ți voi spune eu!" și s-a dus Valaam cu căpeteniile lui Balac. </p>
<p id="v36"><sup><small>36</small></sup>  Când a auzit Balac că vine Valaam, a ieșit în întâmpinarea lui în orașul moabit, care este lângă hotarul de la Arnon, chiar la hotar. </p>
<p id="v37"><sup><small>37</small></sup>  Și a zis Valaam către Balac: "Iată acum am venit la tine. Dar pot eu, oare, să-ți spun ceva? </p>
<p id="v38"><sup><small>38</small></sup>  Ce-mi va pune Dumnezeu în gură, aceea îți voi grăi!" </p>
<p id="v39"><sup><small>39</small></sup>  Apoi s-a dus Valaam cu Balac și au mers la Kiriat-Huțot. </p>
<p id="v40"><sup><small>40</small></sup>  Atunci a junghiat Balac oi și boi și a trimis lui Valaam și căpeteniilor ce erau cu el. </p>
<p id="v41"><sup><small>41</small></sup>  Iar a doua zi de dimineață, a luat Balac pe Valaam și l-a suit pe înălțimile lui Baal, ca să-i arate de acolo o parte din popor. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/21">
          <span class="mdi mdi-arrow-left-drop-circle"></span><span class="pl-2">Numeri - Capitol 21</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/23">
          <span class="pr-2">Numeri - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 22:41 <i>Locuri înalte</i>: <a href="/ro/The_Urantia_Book/85#p1_5">CU 85:1.5</a>.  <i>Locul înalt al lui Baal</i>: <a href="/ro/The_Urantia_Book/126#p1_2">CU 126:1.2</a>. </li>
</ol>
</div>
