<!--
title: Levitic - Capitol 21
description: 
published: true
date: 2023-11-8T21:58:28Z
tags: bible, bible—leviticus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Leviticus/20">
          <span class="mdi mdi-arrow-left-drop-circle"></span><span class="pl-2">Levitic - Capitol 20</span>
        </a>
        </td>
        <td>
        <a href="/ro/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Leviticus/22">
          <span class="pr-2">Levitic - Capitol 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zis-a Domnul către Moise: "Grăiește preoților, fiilor lui Aaron și le spune: </p>
<p id="v2"><sup><small>2</small></sup>  Să nu se spurce prin atingere de mort din poporul lor. Să se atingă numai de rudenia de aproape a lor, de mama lor și de tatăl lor, de fiul lor și de fiica lor, de fratele lor; </p>
<p id="v3"><sup><small>3</small></sup>  De sora lor fecioară, care trăiește la ei și e nemăritată, poate să se atingă, fără să se spurce. </p>
<p id="v4"><sup><small>4</small></sup>  De nimeni altul din poporul său să nu se atingă, ca să nu se spurce. </p>
<p id="v5"><sup><small>5</small></sup>  Să nu-și radă capul, să nu-și tundă marginea bărbii și să nu-și facă tăieturi pe trupurile lor pentru morți. </p>
<p id="v6"><sup><small>6</small></sup>  Să fie sfinți ai Dumnezeului lor și să nu pângărească numele Dumnezeului lor, că ei aduc jertfă Domnului și pâine Dumnezeului lor și de aceea să fie sfinți. </p>
<p id="v7"><sup><small>7</small></sup>  Să nu-și ia de soție femeie desfrânată sau necinstită; nici femeie lepădată de bărbatul ei, căci sunt sfinți ai Domnului Dumnezeului lor. </p>
<p id="v8"><sup><small>8</small></sup>  Cinstește-i ca pe sfinți, căci ei aduc pâine Dumnezeului tău; sfinți să vă fie, căci Eu, Domnul, Cel ce vă sfințesc, sunt sfânt. </p>
<p id="v9"><sup><small>9</small></sup>  Dacă fiica preotului se va spurca prin desfrânare, ea necinstește pe tatăl său: să fie arsă cu foc. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Marele preot din frații tăi, pe capul căruia s-a turnat mirul de ungere și care este sfințit, ca să se îmbrace cu veșmintele sfinte, să nu-și descopere capul său, nici să-și sfâșie hainele; </p>
<p id="v11"><sup><small>11</small></sup>  Și nici de un mort să nu se apropie, nici chiar de tatăl său sau de mama sa să nu se atingă. </p>
<p id="v12"><sup><small>12</small></sup>  De locașul sfânt să nu se depărteze, ca să nu necinstească locașul Dumnezeului său, căci mirul sfânt de ungere al Dumnezeului lui este asupra lui. Eu sunt Domnul. </p>
<p id="v13"><sup><small>13</small></sup>  Acesta își va lua de femeie fecioară din poporul său. </p>
<p id="v14"><sup><small>14</small></sup>  Văduvă, sau lepădată, sau necinstită, sau desfrânată să nu ia, ci fecioară din poporul său să-și ia de femeie. </p>
<p id="v15"><sup><small>15</small></sup>  Să nu-și spurce sămânța sa în poporul său, că Eu sunt Domnul Dumnezeu, Cel ce îl sfințesc"! </p>
<p id="v16"><sup><small>16</small></sup>  Grăit-a Domnul cu Moise și a zis: </p>
<p id="v17"><sup><small>17</small></sup>  "Spune lui Aaron: Nimeni din neamul tău în viitor și din rudele tale să nu se apropie, ca să aducă daruri Dumnezeului său, de va avea vreo meteahnă pe trupul său. </p>
<p id="v18"><sup><small>18</small></sup>  Tot omul cu meteahnă pe trup să nu se apropie: nici orb, nici șchiop, nici ciung, </p>
<p id="v19"><sup><small>19</small></sup>  Nici cel cu piciorul rupt sau cu mâna ruptă, nici ghebos, nici cu vreun mădular uscat, </p>
<p id="v20"><sup><small>20</small></sup>  Nici cel cu albeață pe ochi, nici chelul, nici pipernicitul, nici cel cu părțile bărbătești vătămate. </p>
<p id="v21"><sup><small>21</small></sup>  Nici un om din sămânța preotului Aaron, care va avea pe trupul său vreo meteahnă, să nu se apropie ca să aducă jertfă Domnului; că are meteahnă și de aceea să nu se apropie ca să aducă daruri Dumnezeului său. </p>
<p id="v22"><sup><small>22</small></sup>  Darurile Dumnezeului său sunt sfințenii mari, din sfințenii poate să mănânce, </p>
<p id="v23"><sup><small>23</small></sup>  Dar de perdea să nu treacă și la jertfelnic să nu se apropie; să nu necinstească locașul Meu cel sfânt, căci Eu sunt Domnul, Cel ce îi sfințesc". </p>
<p id="v24"><sup><small>24</small></sup>  Și a spus Moise acestea lui Aaron, fiilor lui și tuturor fiilor lui Israel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Leviticus/20">
          <span class="mdi mdi-arrow-left-drop-circle"></span><span class="pl-2">Levitic - Capitol 20</span>
        </a>
        </td>
        <td>
        <a href="/ro/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Leviticus/22">
          <span class="pr-2">Levitic - Capitol 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:9 <i>Arde adulta cu foc</i>: <a href="/ro/The_Urantia_Book/70#p10_14">CU 70:10.14</a>. </li>
</ol>
</div>
