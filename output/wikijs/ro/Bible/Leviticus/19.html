<!--
title: Levitic - Capitol 19
description: 
published: true
date: 2022-10-8T9:56:58Z
tags: bible, bible—leviticus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Leviticus/18">Levitic - Capitol 18</a></td>
        <td><a href="/ro/Bible/Leviticus/Index">Index</a></td>
        <td><a href="/ro/Bible/Leviticus/20">Levitic - Capitol 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Grăit-a Domnul cu Moise și a zis: </p>
<p id="v2"><sup><small>2</small></sup>  "Vorbește la toată obștea fiilor lui Israel și le zi; Fiți sfinți, că Eu, Domnul Dumnezeul vostru, sunt sfânt. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Să cinstească fiecare pe tatăl său și pe mama sa și zilele Mele de odihnă să le păziți, că Eu sunt Domnul Dumnezeul vostru. </p>
<p id="v4"><sup><small>4</small></sup>  Să nu alergați la idoli și dumnezei turnați să nu vă faceți, că Eu sunt Domnul Dumnezeul vostru. </p>
<p id="v5"><sup><small>5</small></sup>  De veți aduce Domnului jertfă de izbăvire, să o aduceți de bunăvoie. </p>
<p id="v6"><sup><small>6</small></sup>  Și să o mâncați în ziua aducerii și a doua zi, iar ce va rămâne pentru a treia zi să ardeți cu foc. </p>
<p id="v7"><sup><small>7</small></sup>  Iar de va mânca cineva a treia zi, va face urâciune și jertfa nu va fi primită; </p>
<p id="v8"><sup><small>8</small></sup>  Cel ce va mânca va agonisi păcat, că acela a spurcat lucrul sfânt al Domnului și sufletul acela se va stârpi din poporul său. </p>
<p id="v9"><sup><small>9</small></sup>  Când veți secera holdele voastre în pământul vostru, să nu seceri tot până la fir în ogorul tău și ceea ce rămâne după secerișul tău să nu aduni; </p>
<p id="v10"><sup><small>10</small></sup>  Și în via ta să nu culegi strugurii rămași, nici boabele ce cad în via ta să nu le aduni; lasă-le pe acestea săracului și străinului, că Eu sunt Domnul Dumnezeul tău. </p>
<p id="v11"><sup><small>11</small></sup>  Să nu furați, să nu spuneți minciună și să nu înșele nimeni pe aproapele său. </p>
<p id="v12"><sup><small>12</small></sup>  Să nu vă jurați strâmb pe numele Meu și să nu pângăriți numele cel sfânt al Dumnezeului vostru, că Eu sunt Domnul Dumnezeul vostru. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Să nu nedreptățești pe aproapele și să nu-l jefuiești. Plata simbriașului să nu rămână la tine până a doua zi. </p>
<p id="v14"><sup><small>14</small></sup>  Să nu grăiești de rău pe surd și înaintea orbului să nu pui piedică. Să te temi de Domnul Dumnezeul tău. Eu sunt Domnul Dumnezeul tău. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Să nu faceți nedreptate la judecată; să nu căutați la fața celui sărac și de fața celui puternic să nu te sfiești, ci cu dreptate să judeci pe aproapele tău. </p>
<p id="v16"><sup><small>16</small></sup>  Să nu umbli cu clevetiri în poporul tău și asupra vieții aproapelui tău să nu te ridici. Eu sunt Domnul Dumnezeul vostru. </p>
<p id="v17"><sup><small>17</small></sup>  Să nu dușmănești pe fratele tău în inima ta, dar să mustri pe aproapele tău, ca să nu porți păcatul lui. </p>
<p id="v18"><sup><small>18</small></sup>  Să nu te răzbuni cu mina ta și să nu ai ură asupra fiilor poporului tău, ci să iubești pe aproapele tău ca pe tine însuți. Eu sunt Domnul Dumnezeul vostru. <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Legea Mea să o păziți; vitele tale să nu le faci să se împreune cu alt soi; ogorul tău să nu-l semeni deodată cu două feluri de semințe; cu haină țesută din felurite torturi, de lână și de in, să nu te îmbraci. </p>
<p id="v20"><sup><small>20</small></sup>  De va dormi cineva cu femeie, împreunându-se, și aceea va fi roabă, logodită cu un bărbat, dar nerăscumpărată încă sau dacă nu i s-a dat încă slobozenia, să-i pedepsiți pe amândoi, dar nu cu moarte, pentru că ea nu este slobodă, </p>
<p id="v21"><sup><small>21</small></sup>  Ci să aducă el Domnului, la ușa cortului adunării, jertfă de vină; un berbec să aducă jertfă pentru vina sa; </p>
<p id="v22"><sup><small>22</small></sup>  Și preotul îl va curăți de păcatul lui înaintea Domnului cu berbecul cel pentru vină și i se va ierta lui păcatul pe care l-a făcut. </p>
<p id="v23"><sup><small>23</small></sup>  Când veți intra în pământul, pe care Domnul Dumnezeul vostru vi-l  va da, și veți sădi orice pom roditor, să curățiți necurățenia lui: trei ani să socotiți roadele lui ca necurate și să nu le mâncați; </p>
<p id="v24"><sup><small>24</small></sup>  Iar în anul al patrulea toate roadele lui să fie afierosite Domnului, întru lauda Lui. </p>
<p id="v25"><sup><small>25</small></sup>  Și în anul al cincilea să mâncați din roadele lui și să vă adunați toate roadele. Eu sunt Domnul Dumnezeul vostru. </p>
<p id="v26"><sup><small>26</small></sup>  Să nu mâncați cu sânge; să nu vrăjiți, nici să ghiciți. </p>
<p id="v27"><sup><small>27</small></sup>  Să nu vă tundeți rotund părul capului vostru, nici să vă stricați fața bărbii voastre. </p>
<p id="v28"><sup><small>28</small></sup>  Pentru morți să nu vă faceți tăieturi pe trupurile voastre, nici semne cu împunsături să nu faceți pe voi. Eu sunt Domnul Dumnezeul vostru. </p>
<p id="v29"><sup><small>29</small></sup>  Să nu necinstești pe fiica ta, îngăduindu-i să facă desfrânare, ca să nu se desfrâneze pământul și ca să nu se umple pământul de stricăciune. </p>
<p id="v30"><sup><small>30</small></sup>  Zilele Mele de odihnă să le păzești și locașul Meu să-l cinstești. Eu sunt Domnul. </p>
<p id="v31"><sup><small>31</small></sup>  Să nu alergați la cei ce cheamă morții, pe la vrăjitori să nu umblați și să nu vă întinați cu ei. Eu sunt Domnul Dumnezeul vostru. </p>
<p id="v32"><sup><small>32</small></sup>  Înaintea celui cărunt să te scoli, să cinstești fața bătrânului și să te temi de Domnul Dumnezeul tău. Eu sunt Domnul Dumnezeul vostru. </p>
<p id="v33"><sup><small>33</small></sup>  De se va așeza vreun străin în pământul vostru, să nu-l strâmtorați. </p>
<p id="v34"><sup><small>34</small></sup>  Străinul, care s-a așezat la voi, să fie pentru voi ca și băștinașul vostru; să-l iubiți ca pe voi înșivă, că și voi ați fost străini în pământul Egiptului. Eu sunt Domnul Dumnezeul vostru. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Să nu faceți nedreptate la judecată, la măsură, la cântărit și la măsurătoare. </p>
<p id="v36"><sup><small>36</small></sup>  Cântarul vostru să fie drept, greutățile drepte, efa dreaptă și hinul drept. Eu sunt Domnul Dumnezeul vostru, Care v-am scos din pământul Egiptului. </p>
<p id="v37"><sup><small>37</small></sup>  Să păziți toate legile Mele și toate orânduielile Mele și să le pliniți. Eu sunt Domnul Dumnezeul vostru". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Leviticus/18">Levitic - Capitol 18</a></td>
        <td><a href="/ro/Bible/Leviticus/Index">Index</a></td>
        <td><a href="/ro/Bible/Leviticus/20">Levitic - Capitol 20</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 19:18,34 <i>Iubește vecinii ca pe sine</i>: <a href="/ro/The_Urantia_Book/103#p5_2">CU 103:5.2</a>.  <i>Iubește aproapele ca pe sine</i>: <a href="/ro/The_Urantia_Book/159#p5_4">CU 159:5.4</a>.  <i>Iubește aproapele ca pe sine</i>: <a href="/ro/The_Urantia_Book/159#p5_9">CU 159:5.9</a>.  <i>Iubește-ți aproapele</i>: <a href="/ro/The_Urantia_Book/170#p3_6">CU 170:3.6</a>.  <i>Iubește vecinii ca pe tine însuți</i>: <a href="/ro/The_Urantia_Book/131#p2_13">CU 131:2.13</a>.  <i>Iubește aproapele ca pe sine</i>: <a href="/ro/The_Urantia_Book/131#p10_2">CU 131:10.2</a>.  <i>Iubește aproapele ca pe sine</i>: <a href="/ro/The_Urantia_Book/180#p5_7">CU 180:5.7</a>.  <i>Iubește aproapele ca pe sine</i>: <a href="/ro/The_Urantia_Book/163#p4_8">CU 163:4.8</a>.  <i>Iubește aproapele ca pe sine</i>: <a href="/ro/The_Urantia_Book/174#p4_2">CU 174:4.2</a>.  <i>Iubind semenii</i>: <a href="/ro/The_Urantia_Book/110#p3_9">CU 110:3.9</a>.  <i>Iubeste-ti aproapele ca pe tine insuti</i>: <a href="/ro/The_Urantia_Book/131#p2_11">CU 131:2.11</a>.  <i>Iubiți-vă unii pe alții</i>: <a href="/ro/The_Urantia_Book/181#p2_4">CU 181:2.4</a>.  <i>Iubiți-vă unii pe alții</i>: <a href="/ro/The_Urantia_Book/178#p1_17">CU 178:1.17</a>. </li>
  <li id="fn2"><a href="#cite2">↑</a> 19:2 <i>Fii perfect</i>: <a href="/ro/The_Urantia_Book/140#p10_1">CU 140:10.1</a>.  <i>Fii perfect</i>: <a href="/ro/The_Urantia_Book/107#p0_3">CU 107:0.3</a>.  <i>Fii perfect</i>: <a href="/ro/The_Urantia_Book/106#p2_6">CU 106:2.6</a>.  <i>Perfecţionarea spirituală</i>: <a href="/ro/The_Urantia_Book/181#p2_25">CU 181:2.25</a>.  <i>Fii ca Dumnezeu și trăiește</i>: <a href="/ro/The_Urantia_Book/131#p2_13">CU 131:2.13</a>.  <i>Fii perfect</i>: <a href="/ro/The_Urantia_Book/140#p3_16">CU 140:3.16</a>.  <i>Fii perfect</i>: <a href="/ro/The_Urantia_Book/161#p1_10">CU 161:1.10</a>.  <i>Fii perfect</i>: <a href="/ro/The_Urantia_Book/99#p5_3">CU 99:5.3</a>.  <i>Fii perfect</i>: <a href="/ro/The_Urantia_Book/137#p8_13">CU 137:8.13</a>.  <i>Fii perfect</i>: <a href="/ro/The_Urantia_Book/140#p4_11">CU 140:4.11</a>.  <i>Fii perfect</i>: <a href="/ro/The_Urantia_Book/131#p2_6">CU 131:2.6</a>.  <i>Fii perfect</i>: <a href="/ro/The_Urantia_Book/140#p8_32">CU 140:8.32</a>.  <i>Deveniți perfecționați spiritual</i>: <a href="/ro/The_Urantia_Book/181#p1_2">CU 181:1.2</a>.  <i>Fii perfect</i>: <a href="/ro/The_Urantia_Book/142#p7_13">CU 142:7.13</a>.  <i>Fii perfect</i>: <a href="/ro/The_Urantia_Book/140#p5_15">CU 140:5.15</a>.  <i>Fii perfect</i>: <a href="/ro/The_Urantia_Book/26#p4_5">CU 26:4.5</a>.  <i>Fii perfect</i>: <a href="/ro/The_Urantia_Book/26#p9_3">CU 26:9.3</a>.  <i>Fii perfect</i>: <a href="/ro/The_Urantia_Book/7#p5_1">CU 7:5.1</a>.  <i>Fii perfect</i>: <a href="/ro/The_Urantia_Book/7#p4_7">CU 7:4.7</a>.  <i>Fii perfect</i>: <a href="/ro/The_Urantia_Book/31#p3_6">CU 31:3.6</a>.  <i>Fii perfect</i>: <a href="/ro/The_Urantia_Book/37#p5_3">CU 37:5.3</a>.  <i>Fii perfect</i>: <a href="/ro/The_Urantia_Book/1#p0_3">CU 1:0.3</a>.  <i>Fii perfect</i>: <a href="/ro/The_Urantia_Book/1#p0_6">CU 1:0.6</a>.  <i>Cauta perfectiunea</i>: <a href="/ro/The_Urantia_Book/143#p2_6">CU 143:2.6</a>.  <i>Fii perfect</i>: <a href="/ro/The_Urantia_Book/26#p11_4">CU 26:11.4</a>.  <i>Fii perfect</i>: <a href="/ro/The_Urantia_Book/40#p7_4">CU 40:7.4</a>.  <i>A deveni perfect</i>: <a href="/ro/The_Urantia_Book/13#p2_8">CU 13:2.8</a>.  <i>Fii tu perfectă, așa cum sunt eu</i>: <a href="/ro/The_Urantia_Book/56#p0_1">CU 56:0.1</a>. </li>
  <li id="fn3"><a href="#cite3">↑</a> 19:14 <i>Înțelesuri ale fricii</i>: <a href="/ro/The_Urantia_Book/149#p6_3">CU 149:6.3</a>. </li>
  <li id="fn4"><a href="#cite4">↑</a> 19:18 <i>Nu te răzbuna</i>: <a href="/ro/The_Urantia_Book/159#p5_9">CU 159:5.9</a>. </li>
  <li id="fn5"><a href="#cite5">↑</a> 19:12 <i>Nume fetiș</i>: <a href="/ro/The_Urantia_Book/88#p5_5">CU 88:5.5</a>. </li>
  <li id="fn6"><a href="#cite6">↑</a> 19:18.34 <i>Iubiți-vă unii pe alții</i>: <a href="/ro/The_Urantia_Book/191#p4_3">CU 191:4.3</a>. </li>
  <li id="fn7"><a href="#cite7">↑</a> 19:34 <i>Străin tratat ca local</i>: <a href="/ro/The_Urantia_Book/70#p3_8">CU 70:3.8</a>. </li>
</ol>
</div>
