<!--
title: Faptele Apostolilor - Capitol 26
description: 
published: true
date: 2023-11-8T21:58:28Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/25">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 25</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Acts_of_the_Apostles/27">
          <span class="pr-2">Faptele Apostolilor - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Agripa a zis către Pavel: Îți este îngăduit să vorbești pentru tine. Atunci Pavel, întinzând mâna, se apăra: </p>
<p id="v2"><sup><small>2</small></sup>  Mă socotesc fericit, o, rege Agripa, că astăzi, înaintea ta, pot să mă apăr de toate câte mă învinuiesc iudeii; </p>
<p id="v3"><sup><small>3</small></sup>  Mai ales, pentru că tu cunoști toate obiceiurile și neînțelegerile iudeilor. De aceea te rog să mă asculți cu îngăduință. </p>
<p id="v4"><sup><small>4</small></sup>  Viețuirea mea din tinerețe, cum a fost ea de la început în poporul meu și în Ierusalim, o știu toți iudeii. </p>
<p id="v5"><sup><small>5</small></sup>  Dacă vor să dea mărturie, ei știu despre mine, de mult, că am trăit ca fariseu, în tagma cea mai riguroasă a religiei noastre. </p>
<p id="v6"><sup><small>6</small></sup>  Și acum stau la judecată pentru nădejdea făgăduinței făcute de Dumnezeu către părinții noștri, </p>
<p id="v7"><sup><small>7</small></sup>  Și la care cele douăsprezece seminții ale noastre, slujind lui Dumnezeu fără încetare, zi și noapte, nădăjduiesc să ajungă. Pentru nădejdea aceasta, o, rege Agripa, sunt pârât de iudei. </p>
<p id="v8"><sup><small>8</small></sup>  De ce se socotește la voi lucru de necrezut că Dumnezeu înviază pe cei morți? </p>
<p id="v9"><sup><small>9</small></sup>  Eu unul am socotit, în sinea mea, că față de numele lui Iisus Nazarineanul trebuia să fac multe împotrivă; </p>
<p id="v10"><sup><small>10</small></sup>  Ceea ce am și făcut în Ierusalim, și pe mulți dintre sfinți i-am închis în temnițe cu puterea pe care o luasem de la arhierei. Iar când erau dați la moarte, mi-am dat și eu încuviințarea. </p>
<p id="v11"><sup><small>11</small></sup>  Și îi pedepseam adesea prin toate sinagogile și-i sileam să hulească și, mult înfuriindu-mă împotriva lor, îi urmăream până și prin cetățile de din afară; </p>
<p id="v12"><sup><small>12</small></sup>  Și în felul acesta, mergând și la Damasc, cu putere și cu însărcinare de la arhierei, </p>
<p id="v13"><sup><small>13</small></sup>  Am văzut, o, rege, la amiază, în calea mea, o lumină din cer, mai puternică decât strălucirea soarelui, strălucind împrejurul meu și a celor ce mergeau împreună cu mine. </p>
<p id="v14"><sup><small>14</small></sup>  Și noi toți căzând la pământ, eu am auzit un glas care-mi zicea în limba evreiască: Saule, Saule, de ce Mă prigonești? Greu îți este să lovești în țepușă cu piciorul. </p>
<p id="v15"><sup><small>15</small></sup>  Iar eu am zis: Cine ești Doamne? Iar Domnul a zis: Eu sunt Iisus, pe Care tu Îl prigonești. </p>
<p id="v16"><sup><small>16</small></sup>  Dar, scoală-te și stai pe picioarele tale. Căci spre aceasta M-am arătat ție: ca să te rânduiesc slujitor și martor, și al celor ce ai văzut, și al celor întru care Mă voi arăta ție. </p>
<p id="v17"><sup><small>17</small></sup>  Alegându-te pe tine din popor și din neamurile la care te trimit, </p>
<p id="v18"><sup><small>18</small></sup>  Să le deschizi ochii, ca să se întoarcă de la întuneric la lumină și de la stăpânirea lui satana la Dumnezeu, ca să ia iertarea păcatelor și parte cu cei ce s-au sfințit, prin credința în Mine. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Drept aceea, rege Agripa, n-am fost neascultător cereștii arătări; </p>
<p id="v20"><sup><small>20</small></sup>  Ci mai întâi celor din Damasc și din Ierusalim, și din toată țara Iudeii, și neamurilor le-am vestit să se pocăiască și să se întoarcă la Dumnezeu, făcând lucruri vrednice de pocăință. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Pentru acestea, iudeii, prinzându-mă în templu, încercau să mă ucidă. </p>
<p id="v22"><sup><small>22</small></sup>  Dobândind deci ajutorul de la Dumnezeu, am stat până în ziua aceasta, mărturisind la mic și la mare, fără să spun nimic decât ceea ce și proorocii și Moise au spus că va să fie: </p>
<p id="v23"><sup><small>23</small></sup>  Că Hristos avea să pătimească și să fie cel dintâi înviat din morți și să vestească lumină și poporului și neamurilor. </p>
<p id="v24"><sup><small>24</small></sup>  Și acestea grăind el, întru apărarea sa, i-a zis Festus cu glas mare: Pavele, ești nebun! Învățătura ta cea multă te duce la nebunie. </p>
<p id="v25"><sup><small>25</small></sup>  Iar Pavel a zis: Nu sunt nebun, prea puternice Festus, ci grăiesc cuvintele adevărului și ale înțelepciunii. </p>
<p id="v26"><sup><small>26</small></sup>  Regele știe despre acestea, și în fața lui vorbesc fără sfială, fiind încredințat că nimic nu i-a rămas ascuns, pentru că aceasta nu s-a întâmplat, într-un ungher. </p>
<p id="v27"><sup><small>27</small></sup>  Crezi tu, rege Agripa, în prooroci? Știu că crezi. </p>
<p id="v28"><sup><small>28</small></sup>  Iar Agripa a zis către Pavel: Cu puțin de nu mă îndupleci să mă fac și eu creștin! </p>
<p id="v29"><sup><small>29</small></sup>  Iar Pavel a zis: Ori cu puțin, ori cu mult, eu m-aș ruga lui Dumnezeu ca nu numai tu, ci și toți care mă ascultă astăzi să fie așa cum sunt și eu, afară de aceste lanțuri. </p>
<p id="v30"><sup><small>30</small></sup>  Și s-a ridicat și regele și guvernatorul și Berenice și cei care ședeau împreună cu ei, </p>
<p id="v31"><sup><small>31</small></sup>  Și plecând, vorbeau unii cu alții zicând: Omul acesta n-a făcut nimic vrednic de moarte sau de lanțuri. </p>
<p id="v32"><sup><small>32</small></sup>  Iar Agripa a zis lui Festus: Acest om putea să fie lăsat liber, dacă n-ar fi cerut să fie judecat de Cezarul. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/25">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 25</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Acts_of_the_Apostles/27">
          <span class="pr-2">Faptele Apostolilor - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 26:18 <i>Lumină în întunericul spiritual</i>: <a href="/ro/The_Urantia_Book/191#p4_3">CU 191:4.3</a>.  <i>Moștenirea spirituală</i>: <a href="/ro/The_Urantia_Book/165#p3_8">CU 165:3.8</a>. </li>
  <li id="fn2"><a href="#cite2">↑</a> 26:20 <i>Isus a învățat acțiunea pozitivă</i>: <a href="/ro/The_Urantia_Book/159#p5_8">CU 159:5.8</a>. </li>
</ol>
</div>
