<!--
title: Luca - Capitol 1
description: 
published: true
date: 2023-11-8T21:58:28Z
tags: bible, bible—luke
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Luke/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Luke/2">
          <span class="pr-2">Luca - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Deoarece mulți s-au încercat să alcătuiască o istorisire despre faptele deplin adeverite între noi, </p>
<p id="v2"><sup><small>2</small></sup>  Așa cum ni le-au lăsat cei ce le-au văzut de la început și au fost slujitori ai Cuvântului, </p>
<p id="v3"><sup><small>3</small></sup>  Am găsit și eu cu cale, preaputernice Teofile, după ce am urmărit toate cu de-amănuntul de la început, să ți le scriu pe rând, </p>
<p id="v4"><sup><small>4</small></sup>  Ca să te încredințezi despre temenicia învățăturii pe care ai primit-o. </p>
<p id="v5"><sup><small>5</small></sup>  Era în zilele lui Irod, regele Iudeii, un preot cu numele Zaharia din ceata preoțească a lui Abia, iar femeia lui era din fiicele lui Aaron și se numea Elisabeta. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Și erau amândoi drepți înaintea lui Dumnezeu, umblând fără prihană în toate poruncile și rânduielile Domnului. </p>
<p id="v7"><sup><small>7</small></sup>  Dar nu aveau nici un copil, deoarece Elisabeta era stearpă și amândoi erau înaintați în zilele lor. </p>
<p id="v8"><sup><small>8</small></sup>  Și pe când Zaharia slujea înaintea lui Dumnezeu, în rândul săptămânii sale, <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  A ieșit la sorți, după obiceiul preoției, să tămâieze intrând în templul Domnului. </p>
<p id="v10"><sup><small>10</small></sup>  Iar toată mulțimea poporului, în ceasul tămâierii, era afară și se ruga. </p>
<p id="v11"><sup><small>11</small></sup>  Și i s-a arătat îngerul Domnului, stând de-a dreapta altarului tămâierii. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Și văzându-l, Zaharia s-a tulburat și frică a căzut peste el. </p>
<p id="v13"><sup><small>13</small></sup>  Iar îngerul a zis către el: Nu te teme, Zaharia, pentru că rugăciunea ta a fost ascultată și Elisabeta, femeia ta, îți va naște un fiu și-l vei numi Ioan. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Și bucurie și veselie vei avea și, de nașterea lui, mulți se vor bucura. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Căci va fi mare înaintea Domnului; nu va bea vin, nici altă băutură amețitoare și încă din pântecele mamei sale se va umple de Duhul Sfânt. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Și pe mulți din fiii lui Israel îi va întoarce la Domnul Dumnezeul lor. </p>
<p id="v17"><sup><small>17</small></sup>  Și va merge înaintea Lui cu duhul și puterea lui Ilie, ca să întoarcă inimile părinților spre copii și pe cei neascultători la înțelepciunea drepților, ca să gătească Domnului un popor pregătit. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Și a zis Zaharia către înger: După ce voi cunoaște aceasta? Căci eu sunt bătrân și femeia mea înaintată în zilele ei. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Și îngerul, răspunzând, i-a zis: Eu sunt Gavriil, cel ce stă înaintea lui Dumnezeu. Și am fost trimis să grăiesc către tine și să-ți binevestesc acestea. </p>
<p id="v20"><sup><small>20</small></sup>  Și iată vei fi mut și nu vei putea să vorbești până în ziua când vor fi acestea, pentru că n-ai crezut în cuvintele mele, care se vor împlini la timpul lor. </p>
<p id="v21"><sup><small>21</small></sup>  Și poporul aștepta pe Zaharia și se mira că întârzie în templu. </p>
<p id="v22"><sup><small>22</small></sup>  Și ieșind, nu putea să vorbească. Și ei au înțeles că a văzut vedenie în templu; și el le făcea semne și a rămas mut. </p>
<p id="v23"><sup><small>23</small></sup>  Și când s-au împlinit zilele slujirii lui la templu, s-a dus la casa sa. </p>
<p id="v24"><sup><small>24</small></sup>  Iar după aceste zile, Elisabeta, femeia lui, a zămislit și cinci luni s-a tăinuit pe sine, zicând: <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v25"><sup><small>25</small></sup>  Că așa mi-a făcut mie Domnul în zilele în care a socotit să ridice dintre oameni ocara mea. </p>
<p id="v26"><sup><small>26</small></sup>  Iar în a șasea lună a fost trimis îngerul Gavriil de la Dumnezeu, într-o cetate din Galileea, al cărei nume era Nazaret, <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v27"><sup><small>27</small></sup>  Către o fecioară logodită cu un bărbat care se chema Iosif, din casa lui David; iar numele fecioarei era Maria. <sup id="cite19"><a href="#fn19">[19]</a></sup></p>
<p id="v28"><sup><small>28</small></sup>  Și intrând îngerul la ea, a zis: Bucură-te, ceea ce ești plină de har, Domnul este cu tine. Binecuvântată ești tu între femei. <sup id="cite20"><a href="#fn20">[20]</a></sup></p>
<p id="v29"><sup><small>29</small></sup>  Iar ea, văzându-l, s-a tulburat de cuvântul lui și cugeta în sine: Ce fel de închinăciune poate să fie aceasta? </p>
<p id="v30"><sup><small>30</small></sup>  Și îngerul i-a zis: Nu te teme, Marie, căci ai aflat har la Dumnezeu. <sup id="cite21"><a href="#fn21">[21]</a></sup></p>
<p id="v31"><sup><small>31</small></sup>  Și iată vei lua în pântece și vei naște fiu și vei chema numele lui Iisus. <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  Acesta va fi mare și Fiul Celui Preaînalt se va chema și Domnul Dumnezeu Îi va da Lui tronul lui David, părintele Său. <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  Și va împărăți peste casa lui Iacov în veci și împărăția Lui nu va avea sfârșit. <sup id="cite25"><a href="#fn25">[25]</a></sup></p>
<p id="v34"><sup><small>34</small></sup>  Și a zis Maria către înger: Cum va fi aceasta, de vreme ce eu nu știu de bărbat? </p>
<p id="v35"><sup><small>35</small></sup>  Și răspunzând, îngerul i-a zis: Duhul Sfânt Se va pogorî peste tine și puterea Celui Preaînalt te va umbri; pentru aceea și Sfântul care Se va naște din tine, Fiul lui Dumnezeu se va chema. <sup id="cite26"><a href="#fn26">[26]</a></sup></p>
<p id="v36"><sup><small>36</small></sup>  Și iată Elisabeta, rudenia ta, a zămislit și ea fiu la bătrânețea ei și aceasta este a șasea lună pentru ea, cea numită stearpă. </p>
<p id="v37"><sup><small>37</small></sup>  Că la Dumnezeu nimic nu este cu neputință. <sup id="cite27"><a href="#fn27">[27]</a></sup></p>
<p id="v38"><sup><small>38</small></sup>  Și a zis Maria: Iată roaba Domnului. Fie mie după cuvântul tău! Și îngerul a plecat de la ea. </p>
<p id="v39"><sup><small>39</small></sup>  Și în acele zile, sculându-se Maria, s-a dus în grabă în ținutul muntos, într-o cetate a seminției lui Iuda. <sup id="cite28"><a href="#fn28">[28]</a></sup></p>
<p id="v40"><sup><small>40</small></sup>  Și a intrat în casa lui Zaharia și a salutat pe Elisabeta. </p>
<p id="v41"><sup><small>41</small></sup>  Iar când a auzit Elisabeta salutarea Mariei, pruncul a săltat în pântecele ei și Elisabeta s-a umplut de Duh Sfânt, </p>
<p id="v42"><sup><small>42</small></sup>  Și cu glas mare a strigat și a zis: Binecuvântată ești tu între femei și binecuvântat este rodul pântecelui tău. </p>
<p id="v43"><sup><small>43</small></sup>  Și de unde mie aceasta, ca să vină la mine Maica Domnului meu? </p>
<p id="v44"><sup><small>44</small></sup>  Că iată, cum veni la urechile mele glasul salutării tale, pruncul a săltat de bucurie în pântecele meu. </p>
<p id="v45"><sup><small>45</small></sup>  Și fericită este aceea care a crezut că se vor împlini cele spuse ei de la Domnul. </p>
<p id="v46"><sup><small>46</small></sup>  Și a zis Maria: Mărește sufletul meu pe Domnul. </p>
<p id="v47"><sup><small>47</small></sup>  Și s-a bucurat duhul meu de Dumnezeu, Mântuitorul meu, </p>
<p id="v48"><sup><small>48</small></sup>  Că a căutat spre smerenia roabei Sale. Că, iată, de acum mă vor ferici toate neamurile. </p>
<p id="v49"><sup><small>49</small></sup>  Că mi-a făcut mie mărire Cel Puternic și sfânt este numele Lui. </p>
<p id="v50"><sup><small>50</small></sup>  Și mila Lui în neam și în neam spre cei ce se tem de El. </p>
<p id="v51"><sup><small>51</small></sup>  Făcut-a tărie cu brațul Său, risipit-a pe cei mândri în cugetul inimii lor. </p>
<p id="v52"><sup><small>52</small></sup>  Coborât-a pe cei puternici de pe tronuri și a înălțat pe cei smeriți, <sup id="cite29"><a href="#fn29">[29]</a></sup></p>
<p id="v53"><sup><small>53</small></sup>  Pe cei flămânzi i-a umplut de bunătăți și pe cei bogați i-a scos afară deșerți. <sup id="cite30"><a href="#fn30">[30]</a></sup></p>
<p id="v54"><sup><small>54</small></sup>  A sprijinit pe Israel, slujitorul Său, ca să-Și aducă aminte de mila Sa, </p>
<p id="v55"><sup><small>55</small></sup>  Precum a grăit către părinții noștri, lui Avraam și seminției lui, în veac. </p>
<p id="v56"><sup><small>56</small></sup>  Și a rămas Maria împreună cu ea ca la trei luni; și s-a înapoiat la casa sa. <sup id="cite31"><a href="#fn31">[31]</a></sup></p>
<p id="v57"><sup><small>57</small></sup>  Și după ce s-a împlinit vremea să nască, Elisabeta a născut un fiu. <sup id="cite32"><a href="#fn32">[32]</a></sup> <sup id="cite33"><a href="#fn33">[33]</a></sup></p>
<p id="v58"><sup><small>58</small></sup>  Și au auzit vecinii și rudele ei că Domnul a mărit mila Sa față de ea și se bucurau împreună cu ea. </p>
<p id="v59"><sup><small>59</small></sup>  Iar când a fost în ziua a opta, au venit să taie împrejur pruncul și-l numeau Zaharia, după numele tatălui său. <sup id="cite34"><a href="#fn34">[34]</a></sup></p>
<p id="v60"><sup><small>60</small></sup>  Și răspunzând, mama lui a zis: Nu! Ci se va chema Ioan. </p>
<p id="v61"><sup><small>61</small></sup>  Și au zis către ea: Nimeni din rudenia ta nu se cheamă cu numele acesta. </p>
<p id="v62"><sup><small>62</small></sup>  Și au făcut semn tatălui său cum ar vrea el să fie numit. </p>
<p id="v63"><sup><small>63</small></sup>  Și cerând o tăbliță, el a scris, zicând: Ioan este numele lui. Și toți s-au mirat. </p>
<p id="v64"><sup><small>64</small></sup>  Și îndată i s-a deschis gura și limba și vorbea, binecuvântând pe Dumnezeu. </p>
<p id="v65"><sup><small>65</small></sup>  Și frica i-a cuprins pe toți care locuiau împrejurul lor; și în tot ținutul muntos al Iudeii s-au vestit toate aceste cuvinte. </p>
<p id="v66"><sup><small>66</small></sup>  Și toți care le auzeau le puneau la inimă, zicând: Ce va fi, oare, acest copil? Căci mâna Domnului era cu el. </p>
<p id="v67"><sup><small>67</small></sup>  Și Zaharia, tatăl lui, s-a umplut de Duh Sfânt și a proorocit, zicând: <sup id="cite35"><a href="#fn35">[35]</a></sup></p>
<p id="v68"><sup><small>68</small></sup>  Binecuvântat este Domnul Dumnezeul lui Israel, că a cercetat și a făcut răscumpărare poporului Său; <sup id="cite36"><a href="#fn36">[36]</a></sup></p>
<p id="v69"><sup><small>69</small></sup>  Și ne-a ridicat putere de mântuire în casa lui David, slujitorul Său, <sup id="cite37"><a href="#fn37">[37]</a></sup></p>
<p id="v70"><sup><small>70</small></sup>  Precum a grăit prin gura sfinților Săi prooroci din veac; </p>
<p id="v71"><sup><small>71</small></sup>  Mântuire de vrăjmașii noștri și din mâna tuturor celor ce ne urăsc pe noi. </p>
<p id="v72"><sup><small>72</small></sup>  Și să facă milă cu părinții noștri, ca ei să-și aducă aminte de legământul Său cel sfânt; </p>
<p id="v73"><sup><small>73</small></sup>  De jurământul cu care S-a jurat către Avraam, părintele nostru, </p>
<p id="v74"><sup><small>74</small></sup>  Ca, fiind izbăviți din mâna vrăjmașilor, să ne dea nouă fără frică, </p>
<p id="v75"><sup><small>75</small></sup>  Să-I slujim în sfințenie și în dreptate, înaintea feței Sale, în toate zilele vieții noastre. </p>
<p id="v76"><sup><small>76</small></sup>  Iar tu, pruncule, prooroc al Celui Preaînalt te vei chema, că vei merge înaintea feței Domnului, ca să gătești căile Lui, </p>
<p id="v77"><sup><small>77</small></sup>  Să dai poporului Său cunoștința mântuirii întru iertarea păcatelor lor, </p>
<p id="v78"><sup><small>78</small></sup>  Prin milostivirea milei Dumnezeului nostru, cu care ne-a cercetat pe noi Răsăritul cel de Sus, <sup id="cite38"><a href="#fn38">[38]</a></sup></p>
<p id="v79"><sup><small>79</small></sup>  Ca să lumineze pe cei care șed în întuneric și în umbra morții și să îndrepte picioarele noastre pe calea păcii. <sup id="cite39"><a href="#fn39">[39]</a></sup></p>
<p id="v80"><sup><small>80</small></sup>  Iar copilul creștea și se întărea cu duhul. Și a fost în pustie până în ziua arătării lui către Israel. <sup id="cite40"><a href="#fn40">[40]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Luke/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Luke/2">
          <span class="pr-2">Luca - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 1:5 <i>Educația părinților</i>: <a href="/ro/The_Urantia_Book/135#p0_3">CU 135:0.3</a>. </li>
  <li id="fn2"><a href="#cite2">↑</a> 1:5-7 <i>Părinții lui John</i>: <a href="/ro/The_Urantia_Book/122#p2_1">CU 122:2.1</a>. </li>
  <li id="fn3"><a href="#cite3">↑</a> 1:5a <i>Irod regele</i>: <a href="/ro/The_Urantia_Book/121#p2_9">CU 121:2.9</a>. </li>
  <li id="fn4"><a href="#cite4">↑</a> 1:8-10 <i>slujirea lui Zaharia</i>: <a href="/ro/The_Urantia_Book/122#p2_3">CU 122:2.3</a>. </li>
  <li id="fn5"><a href="#cite5">↑</a> 1:11-12 <i>Apariția lui Gabriel</i>: <a href="/ro/The_Urantia_Book/122#p2_2">CU 122:2.2</a>. </li>
  <li id="fn6"><a href="#cite6">↑</a> 1:11-19,24-25 <i>Isus a spus: Vizita lui Gabriel pe Elisabeta</i>: <a href="/ro/The_Urantia_Book/135#p8_7">CU 135:8.7</a>. </li>
  <li id="fn7"><a href="#cite7">↑</a> 1:11-23 <i>visul lui Zaharia</i>: <a href="/ro/The_Urantia_Book/135#p0_1">CU 135:0.1</a>. </li>
  <li id="fn8"><a href="#cite8">↑</a> 1:13-17 <i>Mesajul lui Gabriel către Zaharia</i>: <a href="/ro/The_Urantia_Book/122#p2_3">CU 122:2.3</a>. </li>
  <li id="fn9"><a href="#cite9">↑</a> 1:14 <i>Pace perfectă</i>: <a href="/ro/The_Urantia_Book/100#p6_6">CU 100:6.6</a>. </li>
  <li id="fn10"><a href="#cite10">↑</a> 1:15 <i>Ioan să devină nazireu</i>: <a href="/ro/The_Urantia_Book/135#p1_1">CU 135:1.1</a>. </li>
  <li id="fn11"><a href="#cite11">↑</a> 1:17 <i>Spiritul și puterea lui Ilie</i>: <a href="/ro/The_Urantia_Book/135#p6_3">CU 135:6.3</a>. </li>
  <li id="fn12"><a href="#cite12">↑</a> 1:18 <i>Îndoiala lui Zaharia</i>: <a href="/ro/The_Urantia_Book/122#p2_5">CU 122:2.5</a>. </li>
  <li id="fn13"><a href="#cite13">↑</a> 1:24 <i>Secretul Elisabetei</i>: <a href="/ro/The_Urantia_Book/135#p0_1">CU 135:0.1</a>. </li>
  <li id="fn14"><a href="#cite14">↑</a> 1:24-25 <i>Secretul Elisabetei</i>: <a href="/ro/The_Urantia_Book/122#p2_5">CU 122:2.5</a>. </li>
  <li id="fn15"><a href="#cite15">↑</a> 1:26 <i>A locuit în Nazaret</i>: <a href="/ro/The_Urantia_Book/122#p5_9">CU 122:5.9</a>. </li>
  <li id="fn16"><a href="#cite16">↑</a> 1:26-27 <i>Gabriel îi apare Mariei</i>: <a href="/ro/The_Urantia_Book/122#p2_6">CU 122:2.6</a>.  <i>Gabriel îi apare Mariei</i>: <a href="/ro/The_Urantia_Book/122#p3_1">CU 122:3.1</a>. </li>
  <li id="fn17"><a href="#cite17">↑</a> 1:26-38 <i>Numai act supranatural</i>: <a href="/ro/The_Urantia_Book/122#p3_4">CU 122:3.4</a>.  <i>Isus a povestit despre vizita lui Gabriel la Maria</i>: <a href="/ro/The_Urantia_Book/135#p9_1">CU 135:9.1</a>. </li>
  <li id="fn18"><a href="#cite18">↑</a> 1:26-56 <i>Părinții lui Iisus</i>: <a href="/ro/The_Urantia_Book/122#p1_3">CU 122:1.3</a>. </li>
  <li id="fn19"><a href="#cite19">↑</a> 1:27 <i>Iosif nu linia Davidică</i>: <a href="/ro/The_Urantia_Book/122#p4_3">CU 122:4.3</a>. </li>
  <li id="fn20"><a href="#cite20">↑</a> 1:28-37 <i>Buna Vestire</i>: <a href="/ro/The_Urantia_Book/122#p3_1">CU 122:3.1</a>. </li>
  <li id="fn21"><a href="#cite21">↑</a> 1:30-33 <i>Întruparea lui Mihai</i>: <a href="/ro/The_Urantia_Book/119#p7_5">CU 119:7.5</a>. </li>
  <li id="fn22"><a href="#cite22">↑</a> 1:31 <i>Numele lui Isus</i>: <a href="/ro/The_Urantia_Book/122#p3_1">CU 122:3.1</a>. </li>
  <li id="fn23"><a href="#cite23">↑</a> 1:32 <i>Tronul regelui David</i>: <a href="/ro/The_Urantia_Book/141#p2_1">CU 141:2.1</a>.  <i>Împărăția ca speranță viitoare</i>: <a href="/ro/The_Urantia_Book/170#p1_3">CU 170:1.3</a>. </li>
  <li id="fn24"><a href="#cite24">↑</a> 1:32-33 <i>Inexactități în Biblie</i>: <a href="/ro/The_Urantia_Book/122#p4_2">CU 122:4.2</a>. </li>
  <li id="fn25"><a href="#cite25">↑</a> 1:33 <i>Împărăție veșnică</i>: <a href="/ro/The_Urantia_Book/140#p1_2">CU 140:1.2</a>. </li>
  <li id="fn26"><a href="#cite26">↑</a> 1:35 <i>Isus, Fiul lui Dumnezeu</i>: <a href="/ro/The_Urantia_Book/136#p1_1">CU 136:1.1</a>.  <i>Evanghelia Fiului Divin</i>: <a href="/ro/The_Urantia_Book/141#p3_5">CU 141:3.5</a>.  <i>Isus, Fiul lui Dumnezeu</i>: <a href="/ro/The_Urantia_Book/157#p5_1">CU 157:5.1</a>. </li>
  <li id="fn27"><a href="#cite27">↑</a> 1:37 <i>Cu Dumnezeu, toate lucrurile sunt posibile</i>: <a href="/ro/The_Urantia_Book/131#p10_2">CU 131:10.2</a>.  <i>Toate lucrurile sunt posibile pentru credincioși</i>: <a href="/ro/The_Urantia_Book/158#p5_2">CU 158:5.2</a>.  <i>Cu Dumnezeu nimic nu este imposibil</i>: <a href="/ro/The_Urantia_Book/163#p3_2">CU 163:3.2</a>.  <i>Cu Dumnezeu toate lucrurile posibile</i>: <a href="/ro/The_Urantia_Book/3#p2_2">CU 3:2.2</a>.  <i>Partea 1: Toate lucrurile sunt posibile</i>: <a href="/ro/The_Urantia_Book/2#p1_2">CU 2:1.2</a>.  <i>Cu Dumnezeu nimic imposibil</i>: <a href="/ro/The_Urantia_Book/26#p5_3">CU 26:5.3</a>. </li>
  <li id="fn28"><a href="#cite28">↑</a> 1:39-40 <i>Maria o vizitează pe Elisabeta</i>: <a href="/ro/The_Urantia_Book/122#p2_6">CU 122:2.6</a>. </li>
  <li id="fn29"><a href="#cite29">↑</a> 1:52 <i>Cine se smerește pe sine va fi înălțat</i>: <a href="/ro/The_Urantia_Book/167#p1_5">CU 167:1.5</a>.  <i>Umilit/exaltat</i>: <a href="/ro/The_Urantia_Book/175#p1_10">CU 175:1.10</a>. </li>
  <li id="fn30"><a href="#cite30">↑</a> 1:53 <i>Isus i-a condamnat pe bogați</i>: <a href="/ro/The_Urantia_Book/196#p2_8">CU 196:2.8</a>. </li>
  <li id="fn31"><a href="#cite31">↑</a> 1:56 <i>Durata vizitei</i>: <a href="/ro/The_Urantia_Book/122#p2_6">CU 122:2.6</a>. </li>
  <li id="fn32"><a href="#cite32">↑</a> 1:57 <i>Ioan Botezătorul născut</i>: <a href="/ro/The_Urantia_Book/135#p0_1">CU 135:0.1</a>. </li>
  <li id="fn33"><a href="#cite33">↑</a> 1:57-63 <i>Nașterea și copilăria lui Ioan</i>: <a href="/ro/The_Urantia_Book/122#p2_7">CU 122:2.7</a>. </li>
  <li id="fn34"><a href="#cite34">↑</a> 1:59 <i>Ioan circumcis</i>: <a href="/ro/The_Urantia_Book/135#p0_2">CU 135:0.2</a>. </li>
  <li id="fn35"><a href="#cite35">↑</a> 1:67 <i>Poezia Annei</i>: <a href="/ro/The_Urantia_Book/122#p9_4">CU 122:9.4</a>. </li>
  <li id="fn36"><a href="#cite36">↑</a> 1:68-79 <i>Imnul mântuirii</i>: <a href="/ro/The_Urantia_Book/122#p9_5">CU 122:9.5</a>. </li>
  <li id="fn37"><a href="#cite37">↑</a> 1:69,77 <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>.  <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn38"><a href="#cite38">↑</a> 1:78-79 <i>Isus este lumina lumii</i>: <a href="/ro/The_Urantia_Book/162#p5_2">CU 162:5.2</a>. </li>
  <li id="fn39"><a href="#cite39">↑</a> 1:79 <i>Pace durabilă</i>: <a href="/ro/The_Urantia_Book/5#p4_2">CU 5:4.2</a>.  <i>Lumină adevărată</i>: <a href="/ro/The_Urantia_Book/40#p5_16">CU 40:5.16</a>.  <i>Luminat de lumina adevărată</i>: <a href="/ro/The_Urantia_Book/52#p1_7">CU 52:1.7</a>.  <i># 1 Lumină pilot</i>: <a href="/ro/The_Urantia_Book/107#p4_5">CU 107:4.5</a>.  <i>Luminozitatea spiritului</i>: <a href="/ro/The_Urantia_Book/107#p4_5">CU 107:4.5</a>.  <i>Lumină în întunericul spiritual</i>: <a href="/ro/The_Urantia_Book/191#p4_3">CU 191:4.3</a>.  <i>Întuneric în lumină</i>: <a href="/ro/The_Urantia_Book/155#p6_3">CU 155:6.3</a>.  <i>Lumina spiritului</i>: <a href="/ro/The_Urantia_Book/0#p6_9">CU 0:6.9</a>. </li>
  <li id="fn40"><a href="#cite40">↑</a> 1:80 <i>Tinerețea lui John, rochie</i>: <a href="/ro/The_Urantia_Book/135#p1_4">CU 135:1.4</a>.  <i>tinerețea lui Ioan</i>: <a href="/ro/The_Urantia_Book/122#p2_8">CU 122:2.8</a>. </li>
</ol>
</div>
