<!--
title: Geneza - Capitol 4
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/3">
          <span class="mdi mdi-arrow-left-drop-circle"></span><span class="pl-2">Geneza - Capitol 3</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/5">
          <span class="pr-2">Geneza - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea a cunoscut Adam pe Eva, femeia sa, și ea, zămislind, a născut pe Cain și a zis: "Am dobândit om de la Dumnezeu". <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Apoi a mai născut pe Abel, fratele lui Cain. Abel a fost păstor de oi, iar Cain lucrător de pământ. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Dar după un timp, Cain a adus jertfă lui Dumnezeu din roadele pământului. <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  Și a adus și Abel din cele întâi-născute ale oilor sale și din grăsimea lor. Și a căutat Domnul spre Abel și spre darurile lui, </p>
<p id="v5"><sup><small>5</small></sup>  Iar spre Cain și spre darurile lui n-a căutat. Și s-a întristat Cain tare și fața lui era posomorâtă. </p>
<p id="v6"><sup><small>6</small></sup>  Atunci a zis Domnul Dumnezeu către Cain: "Pentru ce te-ai întristat și pentru ce s-a posomorât fața ta? </p>
<p id="v7"><sup><small>7</small></sup>  Când faci bine, oare nu-ți este fața senină? Iar de nu faci bine, păcatul bate la ușă și caută să te târască, dar tu biruiește-l!" <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  După aceea Cain a zis către Abel, fratele său: "Să ieșim la câmp!" Iar când erau ei în câmpie, Cain s-a aruncat asupra lui Abel, fratele său, și l-a omorât. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Atunci a zis Domnul Dumnezeu către Cain: "Unde este Abel, fratele tău?" Iar el a răspuns: "Nu știu! Au doară eu sunt păzitorul fratelui meu?" </p>
<p id="v10"><sup><small>10</small></sup>  și a zis Domnul: "Ce ai făcut? Glasul sângelui fratelui tău strigă către Mine din pământ. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Și acum ești blestemat de pământul care și-a deschis gura sa, ca să primească sângele fratelui tău din mâna ta. </p>
<p id="v12"><sup><small>12</small></sup>  Când vei lucra pământul, acesta nu-și va mai da roadele sale ție; zbuciumat și fugar vei fi tu pe pământ". </p>
<p id="v13"><sup><small>13</small></sup>  Și a zis Cain către Domnul Dumnezeu: "Pedeapsa mea este mai mare decât aș putea-o purta. <sup id="cite9"><a href="#fn9">[9]</a></sup></p>
<p id="v14"><sup><small>14</small></sup>  De mă izgonești acum din pământul acesta, mă voi ascunde de la fața Ta și voi fi zbuciumat și fugar pe pământ, și oricine mă va întâlni, mă va ucide". <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  Și i-a zis Domnul Dumnezeu: "Nu așa, ci tot cel ce va ucide pe Cain înșeptit se va pedepsi". Și a pus Domnul Dumnezeu semn lui Cain, ca tot cel care îl va întâlni să nu-l omoare. <sup id="cite11"><a href="#fn11">[11]</a></sup></p>
<p id="v16"><sup><small>16</small></sup>  Și s-a dus Cain de la fața lui Dumnezeu și a locuit în ținutul Nod, la răsărit de Eden. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  După aceea a cunoscut Cain pe femeia sa și ea, zămislind, a născut pe Enoh. Apoi a zidit Cain o cetate și a numit-o, după numele fiului său, Enoh. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Iar lui Enoh i s-a născut Irad; lui Irad i s-a născut Maleleil; lui Maleleil i s-a născut Matusal, iar lui Matusal i s-a născut Lameh. </p>
<p id="v19"><sup><small>19</small></sup>  Lameh și-a luat două femei: numele uneia era Ada și numele celeilalte era Sela. </p>
<p id="v20"><sup><small>20</small></sup>  Ada a născut pe Iabal; acesta a fost tatăl celor ce trăiesc în corturi, la turme. </p>
<p id="v21"><sup><small>21</small></sup>  Fratele lui se numea Iubal; acesta este tatăl tuturor celor ce cântă din chitară și din cimpoi. </p>
<p id="v22"><sup><small>22</small></sup>  Sela a născut și ea pe Tubalcain, care a fost făurar de unelte de aramă și de fier. Și sora lui se chema Noema. </p>
<p id="v23"><sup><small>23</small></sup>  Și a zis Lameh către femeile sale: "Ada și Sela, ascultați glasul meu! Femeile lui Lameh, luați aminte la cuvintele mele: Am ucis un om pentru rana mea și un tânăr pentru vânătaia mea. </p>
<p id="v24"><sup><small>24</small></sup>  Dacă pentru Cain va fi răzbunarea de șapte ori, apoi pentru Lameh de șaptezeci de ori câte șapte!" <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Adam a cunoscut iarăși pe Eva, femeia sa, și ea, zămislind, a născut un fiu și i-a pus numele Set, pentru că și-a zis: "Mi-a dat Dumnezeu alt fiu în locul lui Abel, pe care l-a ucis Cain". </p>
<p id="v26"><sup><small>26</small></sup>  Lui Set de asemenea i s-a născut un fiu și i-a pus numele Enos. Atunci au început oamenii a chema numele Domnului Dumnezeu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/3">
          <span class="mdi mdi-arrow-left-drop-circle"></span><span class="pl-2">Geneza - Capitol 3</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/5">
          <span class="pr-2">Geneza - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Nașterea lui Cain</i>: <a href="/ro/The_Urantia_Book/76#p2_1">CU 76:2.1</a>. </li>
  <li id="fn2"><a href="#cite2">↑</a> 4:1-2,17-26 <i>descendență ebraică</i>: <a href="/ro/The_Urantia_Book/74#p8_10">CU 74:8.10</a>.  <i>Genealogie</i>: <a href="/ro/The_Urantia_Book/78#p7_3">CU 78:7.3</a>. </li>
  <li id="fn3"><a href="#cite3">↑</a> 4:2 <i>Nașterea lui Abel</i>: <a href="/ro/The_Urantia_Book/76#p2_1">CU 76:2.1</a>. </li>
  <li id="fn4"><a href="#cite4">↑</a> 4:2-5 <i>Pastorala de preferat</i>: <a href="/ro/The_Urantia_Book/81#p1_4">CU 81:1.4</a>. </li>
  <li id="fn5"><a href="#cite5">↑</a> 4:3-5 <i>Oferte</i>: <a href="/ro/The_Urantia_Book/76#p2_2">CU 76:2.2</a>. </li>
  <li id="fn6"><a href="#cite6">↑</a> 4:7 <i>Dacă nu faci bine, păcatul stă la ușă</i>: <a href="/ro/The_Urantia_Book/131#p2_8">CU 131:2.8</a>. </li>
  <li id="fn7"><a href="#cite7">↑</a> 4:8 <i>Cain îl ucide pe Able</i>: <a href="/ro/The_Urantia_Book/76#p2_5">CU 76:2.5</a>. </li>
  <li id="fn8"><a href="#cite8">↑</a> 4:10 <i>Suflet plângând din sângele lui Abel</i>: <a href="/ro/The_Urantia_Book/86#p5_11">CU 86:5.11</a>. </li>
  <li id="fn9"><a href="#cite9">↑</a> 4:13-15 <i>Fără semn tribal</i>: <a href="/ro/The_Urantia_Book/76#p2_8">CU 76:2.8</a>. </li>
  <li id="fn10"><a href="#cite10">↑</a> 4:14-15 <i>Marcu lui Cain</i>: <a href="/ro/The_Urantia_Book/68#p1_2">CU 68:1.2</a>. </li>
  <li id="fn11"><a href="#cite11">↑</a> 4:15 <i>Tribul lui Adam marca</i>: <a href="/ro/The_Urantia_Book/76#p2_8">CU 76:2.8</a>. </li>
  <li id="fn12"><a href="#cite12">↑</a> 4:16 <i>Oameni nodiți</i>: <a href="/ro/The_Urantia_Book/77#p2_9">CU 77:2.9</a>.  <i>Cain fuge la Nod</i>: <a href="/ro/The_Urantia_Book/76#p2_9">CU 76:2.9</a>.  <i>Oameni nodiți</i>: <a href="/ro/The_Urantia_Book/77#p2_6">CU 77:2.6</a>.  <i>Țara lui Nod</i>: <a href="/ro/The_Urantia_Book/77#p4_5">CU 77:4.5</a>.  <i>Țara lui Nod</i>: <a href="/ro/The_Urantia_Book/74#p8_8">CU 74:8.8</a>.  <i>Țara lui Nod</i>: <a href="/ro/The_Urantia_Book/67#p4_2">CU 67:4.2</a>. </li>
  <li id="fn13"><a href="#cite13">↑</a> 4:16-17 <i>Cain își ia nevasta de la Nod</i>: <a href="/ro/The_Urantia_Book/148#p4_7">CU 148:4.7</a>. </li>
  <li id="fn14"><a href="#cite14">↑</a> 4:17 <i>Cain îl naște pe Enoh</i>: <a href="/ro/The_Urantia_Book/76#p2_9">CU 76:2.9</a>. </li>
  <li id="fn15"><a href="#cite15">↑</a> 4:24 <i>De șaptezeci de ori șapte</i>: <a href="/ro/The_Urantia_Book/159#p1_7">CU 159:1.7</a>. </li>
</ol>
</div>
