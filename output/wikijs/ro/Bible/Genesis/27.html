<!--
title: Geneza - Capitol 27
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/26">
          <span class="mdi mdi-arrow-left-drop-circle"></span><span class="pl-2">Geneza - Capitol 26</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/28">
          <span class="pr-2">Geneza - Capitol 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după ce a îmbătrânit Isaac și au slăbit vederile ochilor săi, a chemat pe Isav, pe fiul său cel mai mare, și i-a zis: "Fiul meu!" Zis-a acela: "Iată-mă!" </p>
<p id="v2"><sup><small>2</small></sup>  Și Isaac a zis: "Iată, eu am îmbătrânit și nu știu ziua morții mele. </p>
<p id="v3"><sup><small>3</small></sup>  Ia-ți dară uneltele tale, tolba și arcul, și ieși la câmp și adu-mi ceva vânat; </p>
<p id="v4"><sup><small>4</small></sup>  Să-mi faci mâncare, cum îmi place mie, și adu-mi să mănânc, ca să te binecuvânteze sufletul meu până nu mor!" </p>
<p id="v5"><sup><small>5</small></sup>  Rebeca însă a auzit ce a zis Isaac către fiul său Isav. S-a dus deci Isav la câmp să vâneze ceva pentru tatăl său; </p>
<p id="v6"><sup><small>6</small></sup>  Iar Rebeca a zis către Iacov, fiul cel mai mic: "Iată, eu am auzit pe tatăl tău grăind cu Isav, fratele tău, și zicând: </p>
<p id="v7"><sup><small>7</small></sup>  "Adu vânat și fă-mi o mâncare să mănânc și să te binecuvântez înaintea Domnului, până a nu muri". </p>
<p id="v8"><sup><small>8</small></sup>  Acum dar, fiul meu, ascultă ce am să-ți poruncesc: </p>
<p id="v9"><sup><small>9</small></sup>  Du-te la turmă, adu-mi de acolo doi iezi tineri și buni și voi face din ei mâncare, cum îi place tatălui tău; </p>
<p id="v10"><sup><small>10</small></sup>  Iar tu o vei duce tatălui tău să mănânce, ca să te binecuvânteze tatăl tău înainte de a muri". </p>
<p id="v11"><sup><small>11</small></sup>  Iacov însă a zis către Rebeca, mama sa: "Isav, fratele meu, e om păros, iar eu n-am păr. </p>
<p id="v12"><sup><small>12</small></sup>  Nu cumva tatăl meu să mă pipăie și voi fi în ochii lui ca un înșelător și în loc de binecuvântare, voi atrage asupră-mi blestem". </p>
<p id="v13"><sup><small>13</small></sup>  Zis-a mama sa: "Fiul meu, asupra mea să fie blestemul acela; ascultă numai povața mea și du-te și adu-mi iezii!" </p>
<p id="v14"><sup><small>14</small></sup>  Atunci, ducându-se Iacov, a luat și a adus mamei sale iezii, iar mama sa a gătit mâncare, cum îi plăcea tatălui lui. </p>
<p id="v15"><sup><small>15</small></sup>  Apoi a luat Rebeca haina cea mai frumoasă a lui Isav, fiul ei cel mai mare, care era la ea în casă, și a îmbrăcat pe Iacov, fiul ei cel mai mic; </p>
<p id="v16"><sup><small>16</small></sup>  Iar cu pieile iezilor a înfășurat brațele și părțile goale ale gâtului lui. </p>
<p id="v17"><sup><small>17</small></sup>  Și a dat mâncarea și pâinea ce gătise în mâinile lui Iacov, fiul său, </p>
<p id="v18"><sup><small>18</small></sup>  Și acesta a intrat la tatăl său și a zis: "Tată!" Iar acela a răspuns: "Iată-mă! Cine ești tu, copilul meu?" </p>
<p id="v19"><sup><small>19</small></sup>  Zis-a Iacov către tatăl său: "Eu sunt Isav, întâiul tău născut. Am făcut precum mi-ai poruncit; scoală și șezi de mănâncă din vânatul meu, ca să mă binecuvânteze sufletul tău!" </p>
<p id="v20"><sup><small>20</small></sup>  Zis-a Isaac către fiul său: "Cum l-ai găsit așa curând, fiul meu?" Și acesta a zis: "Domnul Dumnezeul tău mi l-a scos înainte". </p>
<p id="v21"><sup><small>21</small></sup>  Zis-a Isaac iarăși către Iacov: "Apropie-te să te pipăi, fiul meu, de ești tu fiul meu Isav sau nu". </p>
<p id="v22"><sup><small>22</small></sup>  Și s-a apropiat Iacov de Isaac, tatăl său, iar acesta l-a pipăit și a zis: "Glasul este glasul lui Iacov, iar mâinile sunt mâinile lui Isav". </p>
<p id="v23"><sup><small>23</small></sup>  Dar nu l-a cunoscut, pentru că mâinile lui erau păroase, ca mâinile fratelui său Isav; și l-a binecuvântat. </p>
<p id="v24"><sup><small>24</small></sup>  Și a mai zis: "Tu oare ești fiul meu Isav?" Și Iacov a răspuns: "Eu". </p>
<p id="v25"><sup><small>25</small></sup>  Zis-a Isaac: "Adu-mi și voi mânca din vânatul fiului meu, ca să te binecuvânteze sufletul meu!" Și i-a adus și a mâncat; apoi i-a adus și vin și a băut. </p>
<p id="v26"><sup><small>26</small></sup>  După aceea Isaac, tatăl său, i-a zis: "Apropie-te, fiule, și mă sărută!" â </p>
<p id="v27"><sup><small>27</small></sup>  Atunci s-a apropiat Iacov și l-a sărutat. Și a simțit Isaac mirosul hainei lui și l-a binecuvântat și a zis: "Iată, mirosul fiului meu e ca mirosul unui câmp bogat, pe care l-a binecuvântat Domnul. </p>
<p id="v28"><sup><small>28</small></sup>  Să-ți dea ție Dumnezeu din roua cerului și din belșugul pământului, pâine multă și vin. </p>
<p id="v29"><sup><small>29</small></sup>  Să-ți slujească popoarele și căpeteniile să se închine înaintea ta; să fii stăpân peste frații tăi și feciorii mamei tale să ți se închine ție; cel ce te va blestema să fie blestemat și binecuvântat să fie cel ce te va binecuvânta!" </p>
<p id="v30"><sup><small>30</small></sup>  Îndată ce a isprăvit Isaac de binecuvântat pe Iacov, fiul său, și cum a ieșit Iacov de la fața tatălui său Isaac, a venit și Isav cu vânatul lui. </p>
<p id="v31"><sup><small>31</small></sup>  A făcut și el bucate și le-a adus tatălui său și a zis către tatăl său: "Scoală, tată, și mănâncă din vânatul fiului tău, ca să mă binecuvânteze sufletul tău!" </p>
<p id="v32"><sup><small>32</small></sup>  Iar Isaac, tatăl său, i-a zis: "Cine ești tu?" Iar el a zis: "Eu sunt Isav, fiul tău cel întâi-născut!" </p>
<p id="v33"><sup><small>33</small></sup>  Atunci s-a cutremurat Isaac cu cutremur mare foarte și a zis: "Dar cine-i acela, care a căutat și mi-a adus vânat și am mâncat de la el înainte de a veni tu și l-am binecuvântat și binecuvântat va fi?" </p>
<p id="v34"><sup><small>34</small></sup>  Iar Isav, auzind cuvintele tatălui său Isaac, a strigat cu glas mare și foarte dureros și a zis către tatăl său: "Binecuvântează-mă și pe mine, tată!" </p>
<p id="v35"><sup><small>35</small></sup>  Zis-a Isaac către el: "A venit fratele tău cu înșelăciune și a luat binecuvântarea ta". </p>
<p id="v36"><sup><small>36</small></sup>  Iar Isav a zis: "Din pricină oare că-l cheamă Iacov, de aceea m-a înșelat de două ori? Deunăzi mi-a răpit dreptul de întâi-născut, iar acum mi-a răpit binecuvântarea mea". Apoi a zis Isav către tatăl său: "Nu mi-ai păstrat și mie binecuvântare, tată?" </p>
<p id="v37"><sup><small>37</small></sup>  Răspuns-a Isaac și a zis lui Isav: "Iată, stăpân l-am făcut peste tine și pe toți frații lui i-am făcut lui robi; cu pâine și cu vin l-am dăruit. Dar cu tine ce să fac, fiul meu?" </p>
<p id="v38"><sup><small>38</small></sup>  Și a zis Isav către tatăl său: "Tată, oare numai o binecuvântare ai tu? Binecuvântează-mă și pe mine, tată:" Și cum Isaac tăcea, Isav și-a ridicat glasul și a început a plânge. </p>
<p id="v39"><sup><small>39</small></sup>  Atunci, răspunzând Isaac, tatăl lui, a zis către el: "Iată, locuința ta va fi un pământ mănos și cerul îți va trimite roua sa; </p>
<p id="v40"><sup><small>40</small></sup>  Cu sabia ta vei trăi și vei fi supus fratelui tău; va veni însă vremea când te vei ridica și vei sfărâma jugul lui de pe grumazul tău". </p>
<p id="v41"><sup><small>41</small></sup>  De aceea ura Isav pe Iacov pentru binecuvântarea cu care-l binecuvântase tatăl său. Și a zis Isav în cugetul său: "Se apropie zilele de jelire pentru tatăl meu; atunci am să ucid pe Iacov, fratele meu!" </p>
<p id="v42"><sup><small>42</small></sup>  Dar i s-a spus Rebecăi cuvintele lui Isav, fiul cel mai mare, și ea a trimis de a chemat pe Iacov, fiul ei cel mai mic, și i-a zis: "Iată Isav, fratele tău, vrea să se răzbune pe tine, omorându-te. </p>
<p id="v43"><sup><small>43</small></sup>  Acum dar, fiul meu, ascultă povața mea și, sculându-te, fugi la Haran, în Mesopotamia, la fratele meu Laban, </p>
<p id="v44"><sup><small>44</small></sup>  Și stai la el câtva timp, până se va potoli mânia fratelui tău </p>
<p id="v45"><sup><small>45</small></sup>  Și până va mai uita el ce i-ai făcut. Atunci voi trimite și te voi lua de acolo. Pentru ce să rămân eu într-o singură zi fără de voi amândoi?" </p>
<p id="v46"><sup><small>46</small></sup>  Apoi Rebeca a zis către Isaac: "Sunt scârbită de viața mea, din pricina fetelor Heteilor. Dacă-și ia și Iacov femeie ca acestea, din fetele pământului acestuia, atunci la ce-mi mai e bună viața?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/26">
          <span class="mdi mdi-arrow-left-drop-circle"></span><span class="pl-2">Geneza - Capitol 26</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/28">
          <span class="pr-2">Geneza - Capitol 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
