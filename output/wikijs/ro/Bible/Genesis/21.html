<!--
title: Geneza - Capitol 21
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/20">Geneza - Capitol 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Genesis/22">Geneza - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi a căutat Domnul spre Sarra, cum îi spusese, și i-a făcut Domnul Sarrei, cum îi făgăduise. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și a zămislit Sarra și a născut lui Avraam un fiu la bătrânețe, la vremea arătată de Dumnezeu. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Și a pus Avraam fiului său, pe care i-l născuse Sarra, numele Isaac. </p>
<p id="v4"><sup><small>4</small></sup>  Și Avraam a tăiat împrejur pe Isaac, fiul său, în ziua a opta, cum îi poruncise Dumnezeu. </p>
<p id="v5"><sup><small>5</small></sup>  Avraam însă era de o sută de ani, când i s-a născut Isaac, fiul său, </p>
<p id="v6"><sup><small>6</small></sup>  Iar Sarra a zis: "Râs mi-a pricinuit mie Dumnezeu; că oricine va auzi aceasta, va râde!" </p>
<p id="v7"><sup><small>7</small></sup>  Și apoi a adăugat: "Cine ar fi putut spune lui Avraam că Sarra va hrăni prunci la sânul său? Și totuși i-am născut fiu la bătrânețile  sale!" </p>
<p id="v8"><sup><small>8</small></sup>  Și crescând copilul, a fost înțărcat. Iar Avraam a făcut ospăț mare în ziua în care a fost înțărcat Isaac, fiul său. </p>
<p id="v9"><sup><small>9</small></sup>  Văzând însă Sarra că fiul egiptencii Agar, pe care aceasta îl născuse lui Avraam, râde de Isaac, fiul ei, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  A zis către Avraam: "Izgonește pe roaba aceasta și pe fiul ei, căci fiul roabei acesteia nu va fi moștenitor cu fiul meu, Isaac!" </p>
<p id="v11"><sup><small>11</small></sup>  Și s-au părut cuvintele acestea lui Avraam foarte grele pentru fiul său Ismael. </p>
<p id="v12"><sup><small>12</small></sup>  Dumnezeu însă a zis către Avraam: "Să nu ți se pară grele cuvintele cele pentru prunc și pentru roabă; toate câte-ți va zice Sarra, ascultă glasul ei; pentru că numai cei din Isaac se vor chema urmașii tăi. </p>
<p id="v13"><sup><small>13</small></sup>  Dar și pe fiul roabei acesteia îl voi face neam mare, pentru că și el este din sămânța ta". </p>
<p id="v14"><sup><small>14</small></sup>  Atunci s-a sculat Avraam dis-de-dimineață; a luat pâine și un burduf cu apă și le-a dat Agarei; apoi, punându-i pe umeri copilul, a slobozit-o; și, plecând ea, a rătăcit prin pustiul Beer-Șeba. </p>
<p id="v15"><sup><small>15</small></sup>  Când însă s-a sfârșit apa din burduf, a lepădat ea copilul sub un mărăcine. </p>
<p id="v16"><sup><small>16</small></sup>  Și ducându-se, a șezut în preajma lui, ca la o bătaie de arc, căci își zicea: "Nu voiesc să văd moartea copilului meu!" Și, șezând ea acolo de o parte, și-a ridicat glasul și a plâns. </p>
<p id="v17"><sup><small>17</small></sup>  Și a auzit Dumnezeu glasul copilului din locul unde era și îngerul lui Dumnezeu a strigat din cer către Agar și a zis: "Ce e, Agar? Nu te teme, că a auzit Dumnezeu glasul copilului din locul unde este! </p>
<p id="v18"><sup><small>18</small></sup>  Scoală, ridică copilul și-l ține de mână, căci am să fac din el un popor mare!" </p>
<p id="v19"><sup><small>19</small></sup>  Atunci i-a deschis Dumnezeu ochii și a văzut o fântână cu apă și, mergând, și-a umplut burduful cu apă și a dat copilului să bea. </p>
<p id="v20"><sup><small>20</small></sup>  Și era Dumnezeu cu copilul și a crescut acesta, a locuit în pustiu, și s-a făcut vânător. </p>
<p id="v21"><sup><small>21</small></sup>  A locuit deci Ismael în pustiul Faran și mama sa i-a luat femeie din țara Egiptului. </p>
<p id="v22"><sup><small>22</small></sup>  În vremea aceea, Abimelec și Ahuzat, care luase pe nora lui, și Ficol, căpetenia oștirii lui, au zis către Avraam: "Dumnezeu e cu tine în toate câte faci. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Jură-mi, deci, aici pe Dumnezeu că nu-mi vei face strâmbătate nici mie, nici fiului meu, nici neamului meu; ci, cum ți-am făcut eu bine ție, așa să-mi faci și tu mie și țării în care ești oaspete!" </p>
<p id="v24"><sup><small>24</small></sup>  Răspuns-a Avraam: "Jur!" </p>
<p id="v25"><sup><small>25</small></sup>  Dar a mustrat Avraam pe Abimelec pentru fântânile de apă, pe care i le răpiseră slugile lui Abimelec. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Iar Abimelec i-a zis: "Nu știu cine ți-a făcut lucrul acesta; nici tu nu mi-ai spus nimic, nici eu n-am auzit decât astăzi". </p>
<p id="v27"><sup><small>27</small></sup>  Și a luat Avraam oi și vite și a dat lui Abimelec și au încheiat amândoi legământ. </p>
<p id="v28"><sup><small>28</small></sup>  Apoi Avraam a pus de o parte șapte mielușele. </p>
<p id="v29"><sup><small>29</small></sup>  Iar Abimelec a zis către Avraam: "Ce sunt aceste șapte mielușele, pe care le-ai osebit?" </p>
<p id="v30"><sup><small>30</small></sup>  Răspuns-a Avraam: "Aceste șapte mielușele să le iei de la mine, ca să-mi fie mărturie, că eu am săpat fântâna aceasta!" </p>
<p id="v31"><sup><small>31</small></sup>  De aceea s-a și numit locul acela Beer-Șeba, pentru că acolo au jurat ei amândoi. </p>
<p id="v32"><sup><small>32</small></sup>  Și după ce au făcut ei legământ la Beer-Șeba, s-a sculat Abimelec și Ahuzat, care luase pe nora lui, și Ficol, căpetenia oștirii lui, și s-au întors în țara Filistenilor. </p>
<p id="v33"><sup><small>33</small></sup>  Iar Avraam a sădit o dumbravă la Beer-Șeba și a chemat acolo numele Domnului Dumnezeului celui veșnic. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Și a mai trăit Avraam în țara Filistenilor zile multe, ca străin. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:1-8 <i>nașterea lui Isaac</i>: <a href="/ro/The_Urantia_Book/93#p9_8">CU 93:9.8</a>.  <i>Nașterea lui Isaac</i>: <a href="/ro/The_Urantia_Book/93#p6_5">CU 93:6.5</a>. </li>
  <li id="fn2"><a href="#cite2">↑</a> 21:2,5 <i>vârsta lui Avraam</i>: <a href="/ro/The_Urantia_Book/93#p9_8">CU 93:9.8</a>. </li>
  <li id="fn3"><a href="#cite3">↑</a> 21:9-10 <i>Sora/soția i-a dominat pe alții</i>: <a href="/ro/The_Urantia_Book/82#p5_5">CU 82:5.5</a>. </li>
  <li id="fn4"><a href="#cite4">↑</a> 21:22-32 <i>Tratat</i>: <a href="/ro/The_Urantia_Book/93#p9_4">CU 93:9.4</a>. </li>
  <li id="fn5"><a href="#cite5">↑</a> 21:25-30 <i>Puțuri și teren adiacent</i>: <a href="/ro/The_Urantia_Book/69#p9_11">CU 69:9.11</a>. </li>
  <li id="fn6"><a href="#cite6">↑</a> 21:33 <i>Dumnezeu veșnic</i>: <a href="/ro/The_Urantia_Book/1#p1_6">CU 1:1.6</a>.  <i>Crânci sfinte</i>: <a href="/ro/The_Urantia_Book/85#p2_4">CU 85:2.4</a>. </li>
</ol>
</div>
