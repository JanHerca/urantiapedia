<!--
title: Romani - Capitol 7
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Romans/6">Romani - Capitol 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Romans/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Romans/8">Romani - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oare nu știți, fraților - căci celor ce cunosc Legea vorbesc - că Legea are putere asupra omului, atâta timp cât el trăiește? </p>
<p id="v2"><sup><small>2</small></sup>  Căci femeia măritată e legată, prin lege, de bărbatul său atâta timp cât el trăiește; iar dacă i-a murit bărbatul, este dezlegată de legea bărbatului. </p>
<p id="v3"><sup><small>3</small></sup>  Deci, trăindu-i bărbatul, se va numi adulteră dacă va fi cu alt bărbat; iar dacă i-a murit bărbatul este liberă față de lege, ca să nu fie adulteră, luând un alt bărbat. </p>
<p id="v4"><sup><small>4</small></sup>  Așa că, frații mei, și voi ați murit Legii, prin trupul lui Hristos, spre a fi ai altuia, ai Celui ce a înviat din morți, ca să aducem roade lui Dumnezeu. </p>
<p id="v5"><sup><small>5</small></sup>  Căci pe când eram în trup, patimile păcatelor, care erau prin Lege, lucrau în mădularele noastre, ca să aducem roade morții; </p>
<p id="v6"><sup><small>6</small></sup>  Dar acum ne-am desfăcut de Lege, murind aceluia în care eram ținuți robi, ca noi să slujim întru înnoirea Duhului, iar nu după slova cea veche. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ce vom zice deci? Au doară Legea este păcat? Nicidecum. Dar eu n-am cunoscut păcatul,  decât prin Lege. Căci n-aș fi știut pofta, dacă Legea n-ar fi zis: Să nu poftești! <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Dar păcatul, luând pricină prin poruncă, a lucrat în mine tot felul de pofte. Căci fără lege, păcatul era mort. </p>
<p id="v9"><sup><small>9</small></sup>  Iar eu cândva trăiam fără lege, dar după ce a venit porunca, păcatul a prins viață; </p>
<p id="v10"><sup><small>10</small></sup>  Iar eu am murit! Și porunca, dată spre viață, mi s-a aflat a fi spre moarte. </p>
<p id="v11"><sup><small>11</small></sup>  Pentru că păcatul, luând îndemn prin poruncă, m-a înșelat și m-a ucis prin ea. </p>
<p id="v12"><sup><small>12</small></sup>  Deci, Legea e sfântă și porunca e sfântă și dreaptă și bună. </p>
<p id="v13"><sup><small>13</small></sup>  Atunci, ce era bun s-a făcut pentru mine pricina morții? Nicidecum! Ci păcatul, ca să se arate păcat, mi-a adus moartea, prin ceea ce a fost bun, pentru ca păcatul, prin poruncă, să fie peste măsură de păcătos. </p>
<p id="v14"><sup><small>14</small></sup>  Căci știm că Legea e duhovnicească; dar eu sunt trupesc, vândut sub păcat. </p>
<p id="v15"><sup><small>15</small></sup>  Pentru că ceea ce fac nu știu; căci nu săvârșesc ceea ce voiesc, ci fac ceea ce urăsc. </p>
<p id="v16"><sup><small>16</small></sup>  Iar dacă fac ceea ce nu voiesc, recunosc că Legea este bună. </p>
<p id="v17"><sup><small>17</small></sup>  Dar acum nu eu fac acestea, ci păcatul care locuiește în mine. </p>
<p id="v18"><sup><small>18</small></sup>  Fiindcă știu că nu locuiește în mine, adică în trupul meu, ce este bun. Căci a voi se află în mine, dar a face binele nu aflu; </p>
<p id="v19"><sup><small>19</small></sup>  Căci nu fac binele pe care îl voiesc, ci răul pe care nu-l voiesc, pe acela îl săvârșesc. </p>
<p id="v20"><sup><small>20</small></sup>  Iar dacă fac ceea ce nu voiesc eu, nu eu fac aceasta, ci păcatul care locuiește în mine. </p>
<p id="v21"><sup><small>21</small></sup>  Găsesc deci în mine, care voiesc să fac bine, legea că răul este legat de mine. </p>
<p id="v22"><sup><small>22</small></sup>  Că, după omul cel lăuntric, mă bucur de legea lui Dumnezeu; </p>
<p id="v23"><sup><small>23</small></sup>  Dar văd în mădularele mele o altă lege, luptându-se împotriva legii minții mele și făcându-mă rob legii păcatului, care este în mădularele mele. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Om nenorocit ce sunt! Cine mă va izbăvi de trupul morții acesteia? </p>
<p id="v25"><sup><small>25</small></sup>  Mulțumesc lui Dumnezeu, prin Iisus Hristos, Domnul nostru! Deci, dar, eu însumi, cu mintea mea, slujesc legii lui Dumnezeu, iar cu trupul, legii păcatului. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:6 <i>Lucruri vechi și noi</i>: <a href="/ro/The_Urantia_Book/143#p2_3">CU 143:2.3</a>. </li>
  <li id="fn2"><a href="#cite2">↑</a> 7:7 <i>Nu râvni</i>: <a href="/ro/The_Urantia_Book/165#p4_8">CU 165:4.8</a>. </li>
  <li id="fn3"><a href="#cite3">↑</a> 7:23-25 <i>Mințile devin una</i>: <a href="/ro/The_Urantia_Book/110#p2_5">CU 110:2.5</a>. </li>
</ol>
</div>
