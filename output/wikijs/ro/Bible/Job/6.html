<!--
title: Iov - Capitol 6
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/5">Iov - Capitol 5</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/7">Iov - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iov a răspuns și a grăit: </p>
<p id="v2"><sup><small>2</small></sup>  "O, dacă durerea mea s-ar cântări și nenorocirea mea ar fi pusă la cântar! </p>
<p id="v3"><sup><small>3</small></sup>  Și fiindcă este mai grea decât nisipul mărilor, de aceea cuvintele mele sunt bâlbâite! </p>
<p id="v4"><sup><small>4</small></sup>  Pentru că săgețile Celui Atotputernic stau înfipte în mine și duhul meu bea veninul lor, de aceea spaimele lui Dumnezeu vin cete-cete împotriva mea. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Zbiară măgarul sălbatic când e lângă pășunea verde? Mugește boul când stă lângă nutreț? </p>
<p id="v6"><sup><small>6</small></sup>  Poți să mănânci ce n-are sare fără sare? Are vreun gust albușul oului? </p>
<p id="v7"><sup><small>7</small></sup>  Sufletul meu n-a voit să se atingă de ele; inima mea s-a dezgustat de pâinea mea. </p>
<p id="v8"><sup><small>8</small></sup>  Cine îmi va  dărui îndeplinirea rugăciunii mele și va face ca Dumnezeu să-mi dea ce aștept, </p>
<p id="v9"><sup><small>9</small></sup>  Și să primească să mă sfărâme și să-și întindă mâna și să mă nimicească! </p>
<p id="v10"><sup><small>10</small></sup>  Dar va fi încă o mângâiere pentru mine și voi tresălta, deși împovărat de dureri nemiloase, fiindcă n-am ascuns poruncile Celui Sfânt. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ce putere mai am ca să aștept și ce viitor mai am ca să prelungesc viața mea? </p>
<p id="v12"><sup><small>12</small></sup>  Tăria mea este tăria pietrelor? Trupul meu este oare de aramă? </p>
<p id="v13"><sup><small>13</small></sup>  Aș putea găsi vreun sprijin în mine și tot ajutorul n-a fugit, oare, departe de mine? </p>
<p id="v14"><sup><small>14</small></sup>  Celui ce este în suferință i se cuvine mila prietenului său, dar el uită teama de Cel Atotputernic. </p>
<p id="v15"><sup><small>15</small></sup>  Frații mei s-au arătat înșelători ca un puhoi, ca albia puhoaielor repezi. </p>
<p id="v16"><sup><small>16</small></sup>  Erau acoperite de ghiață, zăpada stătea grămadă peste ele; </p>
<p id="v17"><sup><small>17</small></sup>  Dar cum se topește zăpada, ele și seacă și, cum se încălzește, ele se usucă pe loc. </p>
<p id="v18"><sup><small>18</small></sup>  Caravanele se abat din drumul lor, ele înaintează în pustiu și se rătăcesc. </p>
<p id="v19"><sup><small>19</small></sup>  Caravanele din Tema așteaptă, convoaiele din Saba nădăjduiesc în ele. </p>
<p id="v20"><sup><small>20</small></sup>  Și sunt uimiți că au avut încredere; când sosesc lângă uscatele puhoaie sunt uimiți. </p>
<p id="v21"><sup><small>21</small></sup>  Așa ați fost și voi acum pentru mine: Vă scutură spaima și vă este frică! </p>
<p id="v22"><sup><small>22</small></sup>  Nu cumva v-am zis: Dați-mi de pomană și împărțiți din averile voastre pentru mine? </p>
<p id="v23"><sup><small>23</small></sup>  Sau scăpați-mă din mâna unui dușman sau răscumpărați-mă din mâna tiranilor? </p>
<p id="v24"><sup><small>24</small></sup>  Fiți învățătorii mei și eu voi tăcea; lămuriți-mă unde este păcatul meu! </p>
<p id="v25"><sup><small>25</small></sup>  Cât de îmbietoare sunt cuvintele întregimii sufletești! Dar ce judecă judecata care vine de la voi? </p>
<p id="v26"><sup><small>26</small></sup>  Cugetați voi să faceți judecata vorbelor? Ducă-se în vânt cuvintele unui deznădăjduit! </p>
<p id="v27"><sup><small>27</small></sup>  Voi năpăstuiți pe orfan, voi împovărați pe prietenul vostru. </p>
<p id="v28"><sup><small>28</small></sup>  Și acum întrebați și vă întoarceți către mine și în fața voastră nu voi spune minciună! </p>
<p id="v29"><sup><small>29</small></sup>  Cercetați din nou! Nu este nici o viclenie! Cercetați din nou! Dreptatea mea este mereu aici! </p>
<p id="v30"><sup><small>30</small></sup>  Este oare vreo strâmbătate pe limba mea și cerul gurii mele nu va deosebi el ce este rău și ce este amar? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/5">Iov - Capitol 5</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/7">Iov - Capitol 7</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 6:4 <i>Săgețile Atotputernicului</i>: <a href="/ro/The_Urantia_Book/90#p3_8">CU 90:3.8</a>. </li>
  <li id="fn2"><a href="#cite2">↑</a> 6:10 <i>Cel Sfânt</i>: <a href="/ro/The_Urantia_Book/96#p1_9">CU 96:1.9</a>. </li>
</ol>
</div>
