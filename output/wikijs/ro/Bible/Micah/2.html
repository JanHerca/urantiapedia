<!--
title: Mica - Capitol 2
description: 
published: true
date: 2022-10-8T9:56:58Z
tags: bible, bible—micah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Micah/1">Mica - Capitol 1</a></td>
        <td><a href="/ro/Bible/Micah/Index">Index</a></td>
        <td><a href="/ro/Bible/Micah/3">Mica - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vai de cei ce cugetă gânduri silnice stând în așternuturile lor și de cei ce săvârșesc fărădelegea la lumina zilei de îndată ce află prilej. </p>
<p id="v2"><sup><small>2</small></sup>  Le plac țarinile, pentru aceea le și răpesc; casele, de aceea le și iau. Calcă silnic drepturile stăpânului și ale casei lui, ale omului și ale moștenirii lui. </p>
<p id="v3"><sup><small>3</small></sup>  Pentru aceasta așa zice Domnul  Iată că Eu pun la cale pentru neamul acesta o nenorocire, de care nu veți putea să vă feriți grumazul vostru și nu veți mai călca mândri; căci vremurile sunt rele. </p>
<p id="v4"><sup><small>4</small></sup>  În vremea aceea veți ajunge de batjocură și vi se va cânta un cântec de jale: "Domnul a spus, și iată că au fost nimiciți! El dă în alte mâini partea de moștenire a poporului Său! Cum ia El fără să mai dea înapoi și ogoarele noastre le împarte vrăjmașului! </p>
<p id="v5"><sup><small>5</small></sup>  Pentru aceasta voi nu veți avea pe nimeni care să arunce funia pentru sorții voștri în obștea Domnului!" </p>
<p id="v6"><sup><small>6</small></sup>  Nu ziceți nimic împotrivă! Nu vă ridicați împotrivă, căci aceasta nu poate să depărteze rușinea voastră! </p>
<p id="v7"><sup><small>7</small></sup>  Casa lui Iacov zice: "Oare Dumnezeu a pierdut răbdarea? Acestea sunt lucrurile Sale?" Cuvintele Mele nu sunt ele, oare, binevoitoare pentru cel ce umblă pe calea cea dreaptă? </p>
<p id="v8"><sup><small>8</small></sup>  Ci voi, împotriva poporului Meu, stați într-ajutor vrăjmașului lui. Mai înainte ca să năvălească Salmanasar voi jefuiți ca la război pe cei care merg cu încredere pe calea lor; </p>
<p id="v9"><sup><small>9</small></sup>  Voi dați afară pe femeile poporului Meu din casele lor plăcute, iar feciorilor lor le luați pentru totdeauna slava Mea! </p>
<p id="v10"><sup><small>10</small></sup>  Sculați-vă și plecați, căci aici nu este loc de odihnă; din pricina întinăciunii lui, va avea parte de chinuri grozave. </p>
<p id="v11"><sup><small>11</small></sup>  O! Dacă ar putea cineva să fie purtat de duhul născocirilor și să spună cuvinte mincinoase, zicând: "Am să-ți proorocesc despre vin și despre băutura cea îmbătătoare", acesta ar fi proorocul poporului acestuia. </p>
<p id="v12"><sup><small>12</small></sup>  Te voi aduna pe tine, Iacove tot, voi strânge laolaltă ceea ce a mai rămas din Israel! Îl voi aduna ca pe oile ce sunt în mare primejdie, ca pe o turmă în mijlocul unei nenorociri. Spăimântați, ei vor fugi departe de locul prăpădului! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Cel ce croiește cale este în fruntea lor; ei își croiesc cale și trec și ies pe o poartă, iar regele merge înaintea lor Domnul este în fruntea lor. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Micah/1">Mica - Capitol 1</a></td>
        <td><a href="/ro/Bible/Micah/Index">Index</a></td>
        <td><a href="/ro/Bible/Micah/3">Mica - Capitol 3</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:12 <i>Rămășița lui Israel</i>: <a href="/ro/The_Urantia_Book/97#p9_21">CU 97:9.21</a>. </li>
</ol>
</div>
