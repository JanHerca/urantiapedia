<!--
title: Psalmii - Capitol 106
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/105">
          <span class="mdi mdi-arrow-left-drop-circle"></span><span class="pl-2">Psalmii - Capitol 105</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/107">
          <span class="pr-2">Psalmii - Capitol 107</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aliluia! Lăudați pe Domnul că este bun, că în veac este mila Lui. </p>
<p id="v2"><sup><small>2</small></sup>  Cine va grăi puterile Domnului și cine va face auzite toate laudele Lui? </p>
<p id="v3"><sup><small>3</small></sup>  Fericiți cei ce păzesc judecata și fac dreptate în toată vremea. </p>
<p id="v4"><sup><small>4</small></sup>  Adu-Ți aminte de noi, Doamne, întru bunăvoința Ta față de poporul Tău; cercetează-ne pe noi cu mântuirea Ta, </p>
<p id="v5"><sup><small>5</small></sup>  Ca să vedem întru bunătăți pe aleșii Tăi, să ne bucurăm de veselia poporului Tău și să ne lăudăm cu moștenirea Ta. </p>
<p id="v6"><sup><small>6</small></sup>  Păcătuit-am ca și părinții noștri, nelegiuit-am, făcut-am strâmbătate. </p>
<p id="v7"><sup><small>7</small></sup>  Părinții noștri în Egipt n-au înțeles minunile Tale, nu și-au adus aminte de mulțimea milei Tale și Te-au amărât când s-au suit la Marea Roșie. </p>
<p id="v8"><sup><small>8</small></sup>  Dar i-a mântuit pe ei pentru numele Său, ca să facă cunoscută puterea Lui. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  El a certat Marea Roșie și a secat-o și i-a condus pe ei prin  adâncul mării ca prin pustiu; </p>
<p id="v10"><sup><small>10</small></sup>  El i-a scos pe ei din mâna celor ce-i urau și i-a izbăvit pe ei din mâna vrăjmașului; </p>
<p id="v11"><sup><small>11</small></sup>  Și a acoperit apa pe cei ce-i asupreau pe ei, nici unul din ei n-a rămas. </p>
<p id="v12"><sup><small>12</small></sup>  Și au crezut în cuvintele Lui și au cântat laudă Lui; </p>
<p id="v13"><sup><small>13</small></sup>  Dar degrab au uitat lucrurile Lui și n-au suferit sfatul Lui; </p>
<p id="v14"><sup><small>14</small></sup>  Ci au fost cuprinși de mare poftă, în pustiu, și au ispitit pe Dumnezeu, în loc fără de apă. </p>
<p id="v15"><sup><small>15</small></sup>  Și le-a împlinit cererea lor și a săturat sufletele lor. </p>
<p id="v16"><sup><small>16</small></sup>  Și au mâniat pe Moise în tabără și pe Aaron, sfântul Domnului. </p>
<p id="v17"><sup><small>17</small></sup>  S-a deschis pământul și a înghițit pe Datan și a acoperit adunarea lui Abiron. </p>
<p id="v18"><sup><small>18</small></sup>  Și s-a aprins foc în adunarea lor, văpaie a ars pe păcătoși. </p>
<p id="v19"><sup><small>19</small></sup>  Și au făcut viței în Horeb și s-au închinat idolului. </p>
<p id="v20"><sup><small>20</small></sup>  Și au schimbat slava Lui întru asemănare de vițel, care mănâncă iarbă. </p>
<p id="v21"><sup><small>21</small></sup>  Au uitat pe Dumnezeu, Care i-a izbăvit pe ei, Care a făcut lucruri mari în Egipt, </p>
<p id="v22"><sup><small>22</small></sup>  Lucruri minunate în pământul lui Ham și înfricoșătoare în Marea Roșie. </p>
<p id="v23"><sup><small>23</small></sup>  Atunci a zis să-i piardă pe dânșii, și i-ar fi pierdut, dacă Moise, alesul Lui, n-ar fi stat înaintea feței Lui ca să întoarcă mânia Lui și să nu-i piardă. </p>
<p id="v24"><sup><small>24</small></sup>  Apoi ei au disprețuit pământul cel dorit și n-au crezut în cuvântul Lui, </p>
<p id="v25"><sup><small>25</small></sup>  Ci au cârtit în corturile lor și n-au ascultat glasul Domnului. </p>
<p id="v26"><sup><small>26</small></sup>  Atunci El a ridicat mâna Sa asupra lor, ca să-i doboare pe ei în pustiu </p>
<p id="v27"><sup><small>27</small></sup>  Și să doboare sămânța lor întru neamuri și să-i risipească pe ei în toate părțile. </p>
<p id="v28"><sup><small>28</small></sup>  Au jertfit lui Baal-Peor și au mâncat jertfele morților </p>
<p id="v29"><sup><small>29</small></sup>  Și L-au întărâtat pe El cu faptele lor și au murit mulți dintre ei. </p>
<p id="v30"><sup><small>30</small></sup>  Dar a stat Finees și L-a îmblânzit și a încetat bătaia </p>
<p id="v31"><sup><small>31</small></sup>  Și i s-a socotit lui întru dreptate, din neam în neam până în veac. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Apoi L-au mâniat pe El la apa certării și Moise a suferit pentru ei, </p>
<p id="v33"><sup><small>33</small></sup>  Că au amărât duhul lui și a grăit nesocotit cu buzele lui. </p>
<p id="v34"><sup><small>34</small></sup>  N-au nimicit neamurile de care le-a pomenit Domnul; </p>
<p id="v35"><sup><small>35</small></sup>  Ci s-au amestecat cu neamurile și au deprins lucrurile lor </p>
<p id="v36"><sup><small>36</small></sup>  Și au slujit idolilor lor și s-au smintit. </p>
<p id="v37"><sup><small>37</small></sup>  Și-au jertfit pe fiii lor și pe fetele lor idolilor, </p>
<p id="v38"><sup><small>38</small></sup>  Au vărsat sânge nevinovat, sângele fiilor lor și al fetelor lor, pe care i-au jertfit idolilor din Canaan și s-a spurcat pământul de sânge. </p>
<p id="v39"><sup><small>39</small></sup>  S-au pângărit de lucrurile lor și s-au desfrânat cu faptele lor. </p>
<p id="v40"><sup><small>40</small></sup>  Atunci S-a aprins de mânie Domnul împotriva poporului Său și a urât moștenirea Sa </p>
<p id="v41"><sup><small>41</small></sup>  Și i-a dat pe ei în mâinile neamurilor și i-au stăpânit pe ei cei ce-i urau pe ei. </p>
<p id="v42"><sup><small>42</small></sup>  Vrăjmașii lor i-au asuprit pe ei și au fost nefericiți sub mâinile lor. </p>
<p id="v43"><sup><small>43</small></sup>  De multe ori Domnul i-a izbăvit pe ei, dar ei L-au amărât pe El cu sfatul lor și i-a umilit pentru fărădelegile lor. </p>
<p id="v44"><sup><small>44</small></sup>  Dar Domnul i-a văzut când se necăjeau ei, a auzit rugăciunea lor, </p>
<p id="v45"><sup><small>45</small></sup>  Și și-a adus aminte de legământul Lui și S-a căit după mulțimea milei Sale; <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Și le-a dat să găsească milă înaintea celor ce i-au robit pe ei. </p>
<p id="v47"><sup><small>47</small></sup>  Izbăvește-ne, Doamne Dumnezeul nostru, și ne adună din neamuri, ca să lăudăm numele cel sfânt al Tău și să ne fălim cu lauda Ta. </p>
<p id="v48"><sup><small>48</small></sup>  Binecuvântat este Domnul Dumnezeul lui Israel, din veac și până în veac. Tot poporul să zică: Amin. Amin. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/105">
          <span class="mdi mdi-arrow-left-drop-circle"></span><span class="pl-2">Psalmii - Capitol 105</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/107">
          <span class="pr-2">Psalmii - Capitol 107</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 106:8 <i>Puterea</i>: <a href="/ro/The_Urantia_Book/131#p10_6">CU 131:10.6</a>.  <i>Dumnezeu este atotputernic</i>: <a href="/ro/The_Urantia_Book/131#p10_3">CU 131:10.3</a>.  <i>puterea lui Dumnezeu</i>: <a href="/ro/The_Urantia_Book/1#p1_4">CU 1:1.4</a>.  <i>Atotputernic</i>: <a href="/ro/The_Urantia_Book/142#p3_7">CU 142:3.7</a>. </li>
  <li id="fn2"><a href="#cite2">↑</a> 106:31 <i>Socotit pentru dreptate</i>: <a href="/ro/The_Urantia_Book/93#p4_5">CU 93:4.5</a>. </li>
  <li id="fn3"><a href="#cite3">↑</a> 106:45 <i>Se spune că Dumnezeu se pocăiește</i>: <a href="/ro/The_Urantia_Book/2#p2_2">CU 2:2.2</a>.  <i>Se spune că Dumnezeu se pocăiește</i>: <a href="/ro/The_Urantia_Book/4#p3_4">CU 4:3.4</a>. </li>
</ol>
</div>
