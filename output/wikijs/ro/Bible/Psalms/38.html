<!--
title: Psalmii - Capitol 38
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/37">
          <span class="mdi mdi-arrow-left-drop-circle"></span><span class="pl-2">Psalmii - Capitol 37</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/39">
          <span class="pr-2">Psalmii - Capitol 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; pentru pomenirea sâmbetei.) Doamne, nu cu mânia Ta să mă mustri pe mine, nici cu iuțimea Ta să mă cerți. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Că săgețile Tale s-au înfipt în mine și ai întărit peste mine mâna Ta. </p>
<p id="v3"><sup><small>3</small></sup>  Nu este vindecare în trupul meu de la fața mâniei Tale; nu este pace în oasele mele de la fața păcatelor mele. </p>
<p id="v4"><sup><small>4</small></sup>  Că fărădelegile mele au covârșit capul meu, ca o sarcină grea apăsat-au peste mine. </p>
<p id="v5"><sup><small>5</small></sup>  Împuțitu-s-au și au putrezit rănile mele, de la fața nebuniei mele. </p>
<p id="v6"><sup><small>6</small></sup>  Chinuitu-m-am și m-am gârbovit până în sfârșit, toată ziua mâhnindu-mă umblam. </p>
<p id="v7"><sup><small>7</small></sup>  Că șalele mele s-au umplut de ocări și nu este vindecare în trupul meu. </p>
<p id="v8"><sup><small>8</small></sup>  Necăjitu-m-am și m-am smerit foarte; răcnit-am din suspinarea inimii mele. </p>
<p id="v9"><sup><small>9</small></sup>  Doamne, înaintea Ta este toată dorirea mea și suspinul meu de la Tine nu s-a ascuns. </p>
<p id="v10"><sup><small>10</small></sup>  Inima mea s-a tulburat, părăsitu-m-a tăria mea și lumina ochilor mei și aceasta nu este cu mine. </p>
<p id="v11"><sup><small>11</small></sup>  Prietenii mei și vecinii mei în preajma mea s-au apropiat și au șezut; și cei de aproape ai mei departe au stat. </p>
<p id="v12"><sup><small>12</small></sup>  Și se sileau cei ce căutau sufletul meu și cei ce căutau cele rele mie grăiau deșertăciuni și vicleșuguri toată ziua cugetau. </p>
<p id="v13"><sup><small>13</small></sup>  Iar eu ca un surd nu auzeam și ca un mut ce nu-și deschide gura sa. </p>
<p id="v14"><sup><small>14</small></sup>  Și m-am făcut ca un om ce nu aude și nu are în gura lui mustrări. </p>
<p id="v15"><sup><small>15</small></sup>  Că spre Tine, Doamne, am nădăjduit; Tu mă vei auzi, Doamne, Dumnezeul meu, </p>
<p id="v16"><sup><small>16</small></sup>  Că am zis, ca nu cumva să se bucure de mine vrăjmașii mei; și când s-au clătinat picioarele mele, împotriva mea s-au semețit. </p>
<p id="v17"><sup><small>17</small></sup>  Că eu spre bătăi gata sunt și durerea mea înaintea mea este pururea. </p>
<p id="v18"><sup><small>18</small></sup>  Că fărădelegea mea eu o voi vesti și mă voi îngriji pentru păcatul meu; </p>
<p id="v19"><sup><small>19</small></sup>  Iar vrăjmașii mei trăiesc și s-au întărit mai mult decât mine și s-au înmulțit cei ce mă urăsc pe nedrept. </p>
<p id="v20"><sup><small>20</small></sup>  Cei ce îmi răsplătesc rele pentru bune, mă defăimau, că urmam bunătatea. </p>
<p id="v21"><sup><small>21</small></sup>  Nu mă lăsa, Doamne Dumnezeul meu, nu Te depărta de la mine; </p>
<p id="v22"><sup><small>22</small></sup>  Ia aminte spre ajutorul meu, Doamne al mântuirii mele. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/37">
          <span class="mdi mdi-arrow-left-drop-circle"></span><span class="pl-2">Psalmii - Capitol 37</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/39">
          <span class="pr-2">Psalmii - Capitol 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 38:1-2 <i>Săgețile Atotputernicului</i>: <a href="/ro/The_Urantia_Book/90#p3_8">CU 90:3.8</a>. </li>
</ol>
</div>
