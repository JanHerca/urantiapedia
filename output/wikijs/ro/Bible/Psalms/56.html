<!--
title: Psalmii - Capitol 56
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/55">Psalmii - Capitol 55</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/57">Psalmii - Capitol 57</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților, pentru poporul ce se depărtase de la cele sfinte. Când l-au prins pe el cei de alt neam în Gat.) Mântuiește-mă, Doamne, că m-a necăjit omul; toată ziua războindu-se m-a necăjit. </p>
<p id="v2"><sup><small>2</small></sup>  Călcatu-m-au vrăjmașii mei toată ziua, că mulți sunt cei ce se luptă cu mine, din înălțime. </p>
<p id="v3"><sup><small>3</small></sup>  Ziua când mă voi teme, voi nădăjdui în Tine. </p>
<p id="v4"><sup><small>4</small></sup>  În Dumnezeu voi lăuda toate cuvintele mele toată ziua; în Dumnezeu am nădăjduit, nu mă voi teme: Ce-mi va face mie omul? </p>
<p id="v5"><sup><small>5</small></sup>  Toată ziua cuvintele mele au urât, împotriva mea toate gândurile lor sunt spre rău. </p>
<p id="v6"><sup><small>6</small></sup>  Locui-vor lângă mine și se vor ascunde; ei vor păzi călcâiul meu, ca și cum ar căuta sufletul meu. </p>
<p id="v7"><sup><small>7</small></sup>  Pentru nimic nu-i vei mântui pe ei; în mânie popoare vei sfărâma, Dumnezeule. </p>
<p id="v8"><sup><small>8</small></sup>  Viața mea am spus-o ție; pune lacrimile mele înaintea Ta, după făgăduința Ta. </p>
<p id="v9"><sup><small>9</small></sup>  Întoarce-se-vor vrăjmașii mei înapoi, în orice zi Te voi chema. Iată, am cunoscut că Dumnezeul meu ești Tu. </p>
<p id="v10"><sup><small>10</small></sup>  În Dumnezeu voi lăuda graiul, în Dumnezeu voi lăuda cuvântul; </p>
<p id="v11"><sup><small>11</small></sup>  În Dumnezeu am nădăjduit, nu mă voi teme: Ce-mi va face mie omul? </p>
<p id="v12"><sup><small>12</small></sup>  În mine sunt, Dumnezeule,  făgăduințele pe care le voi aduce laudei Tale, </p>
<p id="v13"><sup><small>13</small></sup>  Că ai izbăvit sufletul meu de la moarte, picioarele mele de alunecare, ca bine să plac înaintea lui Dumnezeu, în lumina celor vii. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/55">Psalmii - Capitol 55</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/57">Psalmii - Capitol 57</a></td>
      </tr>
    </tbody>
  </table>
</figure>
