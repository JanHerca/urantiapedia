<!--
title: "KAPITOLA 163. VYSVĚCENÍ SEDMDESÁTI V MAGADANU"
description: 
published: true
date: 2025-11-1T11:10:30Z
tags: the urantia book—papers
editor: ckeditor
dateCreated: 2022-8-9T18:13:26Z
-->

<p class="v-card v-sheet theme--light grey lighten-3 px-2 mb-4">© 2019 Nadace Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/162">
          <span class="mdi mdi-arrow-left-drop-circle"></span><span class="pl-2">Kapitola 162. Na slavnosti stánků</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/163">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/164">
          <span class="pr-2">Kapitola 164. Na slavnosti posvěcení</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/cs/The_Urantia_Book/163#p0_1">163:0.1</a></small></sup>  NĚKOLIK dnů po příchodu Ježíše a dvanácti apoštolů do Magadanu z Jerusalerma, přišli z Betléma Abnér a skupina asi padesáti učedníků. V tu dobu se tady, v Magadanském táboře, také nacházel sbor evangelistů a ženský sbor a kolem sto padesáti dalších opravdových a prověřených učedníků ze všech částí Palestiny. Po několika dnech navštěvování a reorganizování tábora Ježíš a dvanáct apoštolů začali s intenzivní výukou této ojedinělé skupiny věřících a z tohoto dobře vyškoleného a zkušeného uskupení učedníků Učitel potom vybral sedmdesát učitelů a poslal je hlásat evangelium království<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>. Tato systematická výuka začala v pátek, 4. listopadu a trvala do soboty, 19. listopadu.</p>
<p id="p0_2"><sup><small><a href="/cs/The_Urantia_Book/163#p0_2">163:0.2</a></small></sup>  Ježíš promlouval k této skupině každé ráno. Petr je učil metodám kázání na veřejnosti; Natanael je informoval o umění učení; Tomáš jim vysvětlil, jak odpovídat na otázky; zatímco Matouš jim dal instrukce o organizování financí jejich skupiny. Ostatní apoštolové se také zúčastnili této výuky podle svých specifických zkušeností a přirozených schopností.</p>
<h2 id="p1" class="toc-header"><a href="#p1" class="toc-anchor">¶</a> 1. VYSVĚCENÍ SEDMDESÁTI </h2>
<p id="p1_1"><sup><small><a href="/cs/The_Urantia_Book/163#p1_1">163:1.1</a></small></sup>  Sedmdesát evangelistů bylo vysvěceno Ježíšem v Magadanském táboře v sobotu odpoledne, 19. listopadu a Abnér byl jmenován hlavou těchto kazatelů a učitelů evangelia. Do tohoto sboru sedmdesáti lidí patřil Abnér a deset bývalých apoštolů Jana, padesát jedna dřívějších evangelistů a osm dalších učedníků, kteří vynikali ve své službě království.</p>
<p id="p1_2"><sup><small><a href="/cs/The_Urantia_Book/163#p1_2">163:1.2</a></small></sup>  Kolem druhé hodiny tohoto sobotního odpoledne, v přestávkách mezi dešťovými přeháňkami, přišla skupina věřících s Davidem a většina z jeho sboru poslů, takže se na břehu Galilejského jezera shromáždilo přes čtyři sta lidí, aby byli svědky vysvěcení sedmdesáti.</p>
<p id="p1_3"><sup><small><a href="/cs/The_Urantia_Book/163#p1_3">163:1.3</a></small></sup>  Předtím, než Ježíš položil ruce na hlavy sedmdesáti vybraných a tím je vyčlenil jako posly evangelia, se k nim Ježíš obrátil slovy: „Úroda je velmi bohatá, ale dělníků je málo; proto se modlete k Hospodinu úrody, aby poslal ještě další dělníky na svá pole<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b2"><a href="#fn_b2">[2]</a></sup><sup id="cite_b3"><a href="#fn_b3">[3]</a></sup>. Chystám se vás vyčlenit jako posly království; chystám se vás poslat k židům a bezvěrcům jako ovce k vlkům<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b4"><a href="#fn_b4">[4]</a></sup>. Když se vydáte ve dvou na cestu, neberte si s sebou ani peníze, ani náhradní oděv, protože vaše první mise bude krátká<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b5"><a href="#fn_b5">[5]</a></sup>. Na cestě se s nikým nehostěte, věnujte se pouze své práci. Kdykoliv se budete chystat pobývat u někoho v domě, nejdříve řekněte: „Pokoj tomuto domu. Jestli jeho obyvatelé milují mír, zůstaňte tam; když ne, odejděte. A jestli se pro tento dům rozhodnete, zůstaňte tam po dobu vašeho pobytu v tom městě; jezte a pijte cokoliv vám předloží<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b6"><a href="#fn_b6">[6]</a></sup>. A dělejte to proto, že dělník si své jídlo zaslouží. Nestěhujte se z domu do domu jen proto, že vám někde jinde nabízejí lepší ubytování. Pamatujte si, že na své cestě hlásání míru na zemi a dobré vůle mezi lidmi se setkáte se nenávistnými a zmatenými nepřáteli; proto buďte chytří jako hadi a současně nevinní jako holubice<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b7"><a href="#fn_b7">[7]</a></sup><sup id="cite_b8"><a href="#fn_b8">[8]</a></sup>.</p>
<p id="p1_4"><sup><small><a href="/cs/The_Urantia_Book/163#p1_4">163:1.4</a></small></sup>  A kamkoliv půjdete kázat, říkejte: „Království nebeské se blíží“ a pomáhejte všem, kteří jsou nemocní na duši nebo na těle<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b9"><a href="#fn_b9">[9]</a></sup><sup id="cite_b10"><a href="#fn_b10">[10]</a></sup>. Darem jste dostali radostné zprávy království, darem je dávejte<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b11"><a href="#fn_b11">[11]</a></sup>. Jestli vejdete do města a lidé vás přijmou, do široka se jim otvírá vchod do království Otce; ale jestli obyvatelé jakéhokoliv města odmítnou přijmout toto evangelium, tak vy přesto prohlásíte své poselství při odchodu z této nevěřící komunity. Řeknete těm, kteří odmítají vaše učení: „I když odmítáte pravdu, království Boží se k vám přiblížilo“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b12"><a href="#fn_b12">[12]</a></sup>. Ten, kdo slyší vás, slyší mě<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b13"><a href="#fn_b13">[13]</a></sup>. A ten, kdo slyší mě, slyší Jeho, který mne poslal. Ten, kdo odmítá vaše poselství evangelia, odmítá mě. A ten, kdo odmítá mě, odmítá Jeho, který mne poslal.“</p>
<p id="p1_5"><sup><small><a href="/cs/The_Urantia_Book/163#p1_5">163:1.5</a></small></sup>  Když Ježíš skončil svůj proslov k sedmdesáti vysvěceným, nejdříva přistoupil k Abnérovi, a potom, jak seděli v kruhu kolem něho, položil své ruce na hlavu každého z nich.</p>
<p id="p1_6"><sup><small><a href="/cs/The_Urantia_Book/163#p1_6">163:1.6</a></small></sup>  Časně ráno následujícího dne Abnér poslal sedmdesát poslů do všech měst Galileje, Samaří a Judeji. A těchto třicet pět dvojic kázalo a učilo po dobu asi šesti týdnů. V pátek, 30. prosince, se všichni vrátili do nového tábora nedaleko Pelly v Pereji.<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b14"><a href="#fn_b14">[14]</a></sup></p>
<h2 id="p2" class="toc-header"><a href="#p2" class="toc-anchor">¶</a> 2. BOHATÝ MLADÝ MUŽ A OSTATNÍ </h2>
<p id="p2_1"><sup><small><a href="/cs/The_Urantia_Book/163#p2_1">163:2.1</a></small></sup>  Přes padesát učedníků, kteří usilovali o vysvěcení a začlenění do vybrané sedmdesátky, bylo odmítnuto komisí, vytvořenou Ježíšem za účelem výběru kandidátů. Tuto komisi tvořili Ondřej, Abnér a výkonný vedoucí sboru evangelistů. V těch případech, kdy se tato trojčlenná komise jednomyslně neshodla, přivedla kandidáta k Ježíšovi a přestože Učitel nikdy nevyřadil jediného člověka, toužícího po vysvěcení jako posla evangelia, našlo se více než deset takových, kteří po rozhovoru s Ježíšem si již nepřáli stát se hlasateli evangelia.</p>
<p id="p2_2"><sup><small><a href="/cs/The_Urantia_Book/163#p2_2">163:2.2</a></small></sup>  Jeden horlivý učedník přišel za Ježíšem a řekl: „Učiteli, chtěl bych se stát jedním z tvých nových apoštolů, ale můj otec je velmi starý a blízko smrti; bude mně dovoleno vrátit se domů ho pohřbít?“ Ježíš tomuto muži odpověděl: „Můj synu, lišky mají nory a ptáci nebes hnízda, ale Syn Člověka nemá kam by hlavu složil<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b15"><a href="#fn_b15">[15]</a></sup>. Jsi věrný učedník a můžeš jím zůstat i po návratu domů, abys pečoval o své milované, ale takoví moji poslové evangelia nejsou. Oni se vzdali všeho, aby mne následovali a hlásali království. Jestli budeš vysvěceným učitelem, musíš jiné nechat pohřbít mrtvé a sám jít vpřed a hlásat radostné zprávy.“ A tento člověk odešel v hlubokém zklamání.</p>
<p id="p2_3"><sup><small><a href="/cs/The_Urantia_Book/163#p2_3">163:2.3</a></small></sup>  Jiný učedník přišel za Ježíšem a řekl: „Přál bych si stát se vysvěceným poslem, ale chtěl bych jít na krátkou dobu domů, abych uklidnil svoji rodinu<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b16"><a href="#fn_b16">[16]</a></sup>.“ A Ježíš odpověděl: „Jestli si přeješ být vysvěcen, musíš být připraven vzdát se všeho. Poslové evangelia nemohou být rozerváváni svými city. Každý, kdo položí svoji ruku na pluh a začne orat brázdu a pak se po ní vrátí zpět, není hoden stát se poslem království.“</p>
<p id="p2_4"><sup><small><a href="/cs/The_Urantia_Book/163#p2_4">163:2.4</a></small></sup>  Potom Ondřej přivedl k Ježíšovi jednoho bohatého mladého muže, který byl oddaným věřícím a který toužil po vysvěcení. Tento mladík, Matadormus, který byl členem Vysoké rady v Jerusalemu, slyšel Ježíše učit a následně ho Petr a další apoštolové seznámili s evangeliem království<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b17"><a href="#fn_b17">[17]</a></sup>. Ježíš mluvil s Matadormem o požadavcích vysvěcení a řekl mu, aby své rozhodnutí nedělal hned, ale aby si to důkladně rozmyslel. Časně ráno následujícího dne, když se Ježíš chystal na procházku, tento mladý muž ho oslovil a řekl: „Učiteli, chtěl bych od tebe slyšet, zdali si mohu být jist věčným životem? Jelikož od svého dětství dodržuji všechna přikázání, chtěl bych vědět, co mám ještě dělat, abych získal věčný život?“ V odpovědi na jeho otázku, Ježíš řekl: „Jestli dodržuješ všechna přikázání─necizoložíš, nezabíjíš, nekradeš, nesvědčíš falešně, nepodvádíš, ctíš své rodiče─děláš dobře, ale spasení je odměna za víru, nejenom za práci. Věříš v toto evangelium království?“ A Matadormus odpověděl: „Ano, Učiteli, věřím všemu, co ty a tvoji apoštolové jste mne učili<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b18"><a href="#fn_b18">[18]</a></sup>.“ A Ježíš řekl: „V tom případě jsi opravdu mým učedníkem a dítětem království“.</p>
<figure id="Figure_163_2_4" class="image urantiapedia">
  <img src="/image/The_Urantia_Book/Jesus_life/paintings/The_Rich_Young_Man_Went_Away_Sorrowful.jpg">
  <figcaption>
    <em>Bohatý mladý muž odešel smutný</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Rich_Young_Man_Went_Away_Sorrowful_(Le_jeune_homme_riche_s'en_alla_triste)_-_James_Tissot_-_overall.jpg" target="_blank">Wikimedia</a>
  </figcaption>
</figure>
<p id="p2_5"><sup><small><a href="/cs/The_Urantia_Book/163#p2_5">163:2.5</a></small></sup>  Potom mladý muž řekl: „Ale, Učiteli, pro mě je málo být tvým učedníkem; já bych chtěl být jedním z tvých nových poslů.“ Když Ježíš tato slova uslyšel, podíval se na něho s velkou láskou a řekl: „Udělám tě jedním z mých poslů, jestli budeš ochoten za to zaplatit cenu─udělat jednu věc, která je pro tuto činnost zásadní.“ Matadormus odpověděl: „Učiteli, udělám cokoliv, aby mně bylo dovoleno tě následovat.“ Políbiv klečícího mladého muže na čelo, Ježíš řekl: „Jestli chceš být mým poslem, jdi a prodej všechno co máš a až rozdáš výtěžek chudým, nebo svým bratrům, přijď a následuj mne a budeš mít bohatství v království nebeském<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b19"><a href="#fn_b19">[19]</a></sup>.“</p>
<p id="p2_6"><sup><small><a href="/cs/The_Urantia_Book/163#p2_6">163:2.6</a></small></sup>  Když to Matadormus uslyšel, nadšení ho opustilo. Vstal a odešel smutný, protože měl velký majetek. Tento mladý bohatý farizej byl vychován ve víře, že bohatství je znakem Boží přízně. Ježíš věděl, že se tento mladík neoprostil od lásky k sobě a svému bohatství. Učitel ho chtěl vysvobodit od <i>lásky</i> k bohatství a ne nutně od bohatství<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b20"><a href="#fn_b20">[20]</a></sup>. Zatímco učedníci Ježíše nerozdali všechny své světské statky, apoštolové a sedmdesátka vysvěcených ano. Matadormus toužil stát se jedním ze sedmdesáti nových poslů a to byl důvod, proč Ježíš po něm vyžadoval, aby rozdal všechen svůj světský majetek.</p>
<p id="p2_7"><sup><small><a href="/cs/The_Urantia_Book/163#p2_7">163:2.7</a></small></sup>  Prakticky každý člověk má nějaký zlozvyk, na kterém lpí a jehož zbavení je nezbytné jako část ceny za vstup do království nebeského. Kdyby se Matadormus rozloučil se svým bohatstvím, pravděpodobně by bylo vloženo hned zpět do jeho rukou, aby s ním hospodařil jako pokladník sedmdesáti; neboť později, po založení církve v Jerusalemu, uposlechl výzvy Ježíše a i když bylo již příliš pozdě stát se členem sedmdesáti, stal se pokladníkem jerusalemské církve, kterou řídil Jakub, bratr Ježíše v těle.</p>
<p id="p2_8"><sup><small><a href="/cs/The_Urantia_Book/163#p2_8">163:2.8</a></small></sup>  Proto vždy bylo a vždy bude pravdou: člověk musí dospět ke svému vlastnímu rozhodnutí. Existuje určitý rozsah svobody volby, kterou smrtelníci mají. Síly duchovního světa nebudou člověka nutit; umožní mu jít cestou svého vlastního výběru.</p>
<p id="p2_9"><sup><small><a href="/cs/The_Urantia_Book/163#p2_9">163:2.9</a></small></sup>  Ježíš předvídal, že Matadormus, s jeho bohatstvím, se nemůže stát vysvěceným společníkem lidí, kteří se všeho vzdali pro evangelium; ale současně viděl, že bez svého majetku, by se stal jejich nejvyšším vůdcem. Ale, podobně jako vlastní bratři Ježíše, se nikdy nestal významným v království, protože se sám připravil o to důvěrné a osobní spojení s Učitelem, které by mohlo být jeho zkušeností, kdyby v tu dobu udělal stejnou věc, o kterou ho Ježíš požádal a kterou stejně udělal o několik let později.</p>
<p id="p2_10"><sup><small><a href="/cs/The_Urantia_Book/163#p2_10">163:2.10</a></small></sup>  Bohatství nemá žádný bezprostřední vliv na vstup do království nebeského, <i>ale láska k bohatství má<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b21"><a href="#fn_b21">[21]</a></sup>.</i> Duchovní oddanost království se neslučuje s otrockou poddaností materiálnímu mamonu. Člověk nemůže sdílet svoji nejvyšší oddanost duchovnímu ideálu s oddaností materiálním hodnotám.</p>
<p id="p2_11"><sup><small><a href="/cs/The_Urantia_Book/163#p2_11">163:2.11</a></small></sup>  Ježíš nikdy neučil, že mít bohatství je špatné. Pouze požadoval, aby dvanáct apoštolů a sedmdesát vysvěcených poslů věnovali všechen svůj světský majetek společné věci. Ale i v takových případech dovolil, aby uskutečněný prodej jejich majetku přinesl výnos, tak jako v případě apoštola Matouše. Ježíš mnohokrát dával svým majetným učedníkům rady, které od něho dostal římský boháč. Učitel považoval rozumnou investici nepoužitého výdělku za legitimní formu zajištění proti budoucím nepředvídatelným nepřízním osudu. Když v apoštolské pokladně byl nadbytek, Jidáš peníze uložil, aby je potom použil, když se jim závažně snížil příjem. Toto Jidáš dělal po konzultaci s Ondřejem. Ježíš osobně neměl nikdy nic co do činění s apoštolskými financemi, s výjimkou rozdávání almužen. Ale jeden druh ekonomického nešvaru mnohokrát odsoudil a to bylo nepoctivé zneužívání slabých, nevědomých a méně úspěšných lidí jejich silnými, chytrými a vzdělanějšími druhy. Ježíš prohlásil, že takové nelidské zacházení s muži, ženami a dětmi je neslučitelné s ideály bratrství nebeského království.</p>
<h2 id="p3" class="toc-header"><a href="#p3" class="toc-anchor">¶</a> 3. DEBATA O MAJETKU </h2>
<p id="p3_1"><sup><small><a href="/cs/The_Urantia_Book/163#p3_1">163:3.1</a></small></sup>  Ke konci rozhovoru Ježíše s Matadormem k nim přišel Petr a několik apoštolů a obstoupili je. Když bohatý mladík odcházel pryč, Ježíš se otočil čelem k apoštolům a řekl: „Vidíte, jak je to těžké pro ty, kteří mají bohatství, vstoupit plně do království Boha!“ Duchovní oddanost není možno sdílet s materiálním zaujetím; nikdo nemůže sloužit dvěma pánům. Vy máte rčení, že je „snadnější pro velblouda projít uchem jehly, než pro pohana dostat věčný život<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b22"><a href="#fn_b22">[22]</a></sup>.“ A já prohlašuji, že je stejně snadné pro velblouda projít uchem jehly, jako pro tyto samolibé boháče vstoupit do království nebeského.“</p>
<p id="p3_2"><sup><small><a href="/cs/The_Urantia_Book/163#p3_2">163:3.2</a></small></sup>  Když Petr a apoštolové uslyšeli tato slova, byli natolik zaskočeni, že Petr řekl: „Kdo tedy, Pane, bude spasen? Znamená to, že všichni bohatí nebudou vpuštěni do království?“ Ježíš odpověděl: „Ne, Petře, ale všichni ti, kteří spoléhají na bohatství, stěží vstoupí do duchovního života, který vede k věčnému růstu. Ale i v takovém případě platí, co je nemožné pro člověka, není neuskutečnitelné pro nebeského Otce; raději uznejme, že pro Boha není nic nemožné<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b23"><a href="#fn_b23">[23]</a></sup>.“</p>
<p id="p3_3"><sup><small><a href="/cs/The_Urantia_Book/163#p3_3">163:3.3</a></small></sup>  Až pak společně odcházeli, Ježíš byl zarmoucen tím, že Matadormus s nimi nezůstal, poněvadž ho měl moc rád. A když přišli k jezeru, posadili se u vody a Petr, mluvící za dvanáctku (v tu dobu již byli všichni přítomni), řekl: „Nedávají nám klid tvá slova k tomuto bohatému mladému muži. Máme požadovat po těch, kteří tě chtějí následovat, aby se vzdali všeho svého světského majetku?“ Ježíš odpověděl: „Ne, Petře, pouze ti, kteří se chtějí stát apoštoly a ti, kteří touží žít se mnou jako vy─jako jedna rodina. Ale Otec vyžaduje od svých dětí, aby jejich láska byla čistá a nerozdělená. Když jakákoliv věc či osoba stojí mezi vámi a láskou k pravdám království, musí ustoupit. Jestli bohatství nenarušuje duši, nemá žádný vliv v duchovním životě těch, kteří si přejí vstoupit do království.“</p>
<p id="p3_4"><sup><small><a href="/cs/The_Urantia_Book/163#p3_4">163:3.4</a></small></sup>  A potom Petr řekl: „Ale, Učiteli, my jsme všechno opustili, abychom tě následovali, co tedy potom budeme mít?“ A Ježíš se obrátil ke všem dvanácti: „Opravdu, opravdu vám říkám, že není člověka, který opustil své bohatství, dům, ženu, rodiče nebo děti kvůli mně a kvůli království nebeskému, aby nedostal v tomto životě mnohokrát více ─pravděpodobně s určitými těžkostmi─a ve světě věčného života<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b24"><a href="#fn_b24">[24]</a></sup>. Ale mnoho těch, kteří jsou první, budou poslední, zatímco poslední budou často první<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b25"><a href="#fn_b25">[25]</a></sup>. Otec jedná se svými tvory podle jejich potřeb a v souladu se svými spravedlivými zákony soucitné a láskyplné péče o blaho vesmíru.</p>
<p id="p3_5"><sup><small><a href="/cs/The_Urantia_Book/163#p3_5">163:3.5</a></small></sup>  Království nebeské se podobá hospodáři, který dával práci velkému počtu lidí a který vyšel časně ráno najmout dělníky pro práci na své vinici. Když se s nimi dohodl na platu denár za den, poslal je do vinice. Kolem deváté šel opět ven a na tržišti uviděl jiné, stojící nečinně a řekl jim: „Jděte i vy pracovat do mé vinice a já vám spravedlivě zaplatím.“ A oni šli ihned pracovat. Kolem dvanácté hodiny opět vyšel ven a pak to ještě udělal kolem třetí hodiny. A když přišel na tržiště kolem páté odpoledne, ještě tam našel další nečinně stojící a zeptal se jich: „Proč tady stojíte nečinně celý den?“ A ti mu odpověděli: „Protože si nás nikdo nenajal“. Tak jim hospodář řekl: „Jděte také pracovat do mé vinice a zaplatím vám co vám náleží.“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b26"><a href="#fn_b26">[26]</a></sup></p>
<p id="p3_6"><sup><small><a href="/cs/The_Urantia_Book/163#p3_6">163:3.6</a></small></sup>  Když přišel večer, tento majitel vinice řekl svému správci: „Svolej dělníky a vyplať jim jejich mzdu. Začni s posledními najatými a skonči prvními“. Když přišli ti, kteří byli najati kolem páté hodiny, tak každý dostal denár a ten dostali i ti ostatní dělníci. Když ti, kteří byli najati na počátku dne viděli jak byli zaplaceni pozdější příchozí, očekávali, že dostanou víc, než bylo původně dohodnuto. Ale každý z nich dostal jako všichni ostatní jeden denár. A když všichni dostali zaplaceno, šli si ztěžovat hospodáři: „Ti lidé, kteří byli najati jako poslední, pracovali jenom jednu hodinu a přesto dostali zaplaceno stejně jako my, kteří jsme dřeli celý den pod spalujícím sluncem.“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b27"><a href="#fn_b27">[27]</a></sup></p>
<p id="p3_7"><sup><small><a href="/cs/The_Urantia_Book/163#p3_7">163:3.7</a></small></sup>  Nato hospodář odpověděl: „Přátelé moji, já jsem vám neukřivdil. Nesouhlasili jste s tím, že budete pracovat za jeden denár za den? Vezměte nyní to, co vám náleží a jděte svojí cestou, poněvadž je to moje vůle dát těm, kteří přišli pozdě, stejně jako jsem dal vám. Je nezákonné, abych udělal s mými vlastními prostředky co si já přeji? Anebo závidíte, že jsem chtěl být dobrý a soucitný?“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b28"><a href="#fn_b28">[28]</a></sup></p>
<h2 id="p4" class="toc-header"><a href="#p4" class="toc-anchor">¶</a> 4. ROZLOUČENÍ SE SEDMDESÁTI </h2>
<p id="p4_1"><sup><small><a href="/cs/The_Urantia_Book/163#p4_1">163:4.1</a></small></sup>  Byl to rušný den v životě Magadanského tábora, když se sedmdesát evangelistů vydalo na cestu za svojí první misí. Brzy ráno toho dne Ježíš ve svém posledním rozhovoru se sedmdesátkou zdůraznil následující:</p>
<p id="p4_2"><sup><small><a href="/cs/The_Urantia_Book/163#p4_2">163:4.2</a></small></sup>  1. Evangelium království musí být zvěstováno celému světu, a to jak jinověrcům, tak i židům.</p>
<p id="p4_3"><sup><small><a href="/cs/The_Urantia_Book/163#p4_3">163:4.3</a></small></sup>  2. Při pomáhání nemocným, učte je nespoléhat se na zázraky.</p>
<p id="p4_4"><sup><small><a href="/cs/The_Urantia_Book/163#p4_4">163:4.4</a></small></sup>  3. Provolávejte duchovní bratrství synů Božích a ne hmotné království světové moci a materiální slávy.</p>
<p id="p4_5"><sup><small><a href="/cs/The_Urantia_Book/163#p4_5">163:4.5</a></small></sup>  4. Neztrácejte čas zbytečně dlouhými společenskými návštěvami a jinými malichernostmi, které mohou odvrátit vaši pozornost od plného zaujetí kázat evangelium.</p>
<p id="p4_6"><sup><small><a href="/cs/The_Urantia_Book/163#p4_6">163:4.6</a></small></sup>  5. Jestli se první dům, který si vyberete za hlavní stanoviště, ukáže jako vhodný, zůstaňte v něm po celou dobu vašeho pobytu v tom městě.</p>
<p id="p4_7"><sup><small><a href="/cs/The_Urantia_Book/163#p4_7">163:4.7</a></small></sup>  6. Vysvětlete všem loajálním věřícím, že nastal čas pro otevřený střet s náboženskými vůdci židů v Jerusalemu.</p>
<p id="p4_8"><sup><small><a href="/cs/The_Urantia_Book/163#p4_8">163:4.8</a></small></sup>  7. Učte lidi, že veškerá povinnost člověka je obsažena v tomto jednom přikázání: Miluj Hospodina, Boha tvého, celou svojí myslí a duší a bližního svého jako sebe samého<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b29"><a href="#fn_b29">[29]</a></sup><sup id="cite_b30"><a href="#fn_b30">[30]</a></sup>. (Toto měli učit jako veškerou povinnost člověka namísto 613 pravidel života, vykládaných farizeji.)¨</p>
<p id="p4_9"><sup><small><a href="/cs/The_Urantia_Book/163#p4_9">163:4.9</a></small></sup>  Po tomto rozhovoru Ježíše se sedmdesátkou vysvěcených v přítomnosti všech apoštolů a učedníků je Šimon Petr vzal stranou a pronesl k nim řeč, která byla podrobným rozvinutím slov Ježíše v den jejich vysvěcení, když na ně pokládal své ruce a vyčlenil je jako posly království. Petr nabádal sedmdesátku k tomu, aby ve své činnosti dodržovali následující ctnosti:</p>
<p id="p4_10"><sup><small><a href="/cs/The_Urantia_Book/163#p4_10">163:4.10</a></small></sup>  1. <i>Posvátnou oddanost</i>. Stále se modlete za to, aby vám bylo posláno více dělníků na evangelickou sklizeň. Vysvětlil jim, že při takové modlitbě člověk s větší pravděpodobností řekne: „Já jsem tady; pošli mně<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b31"><a href="#fn_b31">[31]</a></sup>.“ Připomínal jim, aby nevynechali každodenní poctu Otci.</p>
<p id="p4_11"><sup><small><a href="/cs/The_Urantia_Book/163#p4_11">163:4.11</a></small></sup>  2. <i>Opravdovou odvahu</i>. Varoval je, že se setkají s nepřátelstvím a že je určitě čeká pronásledování. Petr jim řekl, že jejich mise není pro zbabělce a vyzval ty, kteří tu odvahu nemají, aby odešli z jejich řad. Ale žádný neodešel.</p>
<p id="p4_12"><sup><small><a href="/cs/The_Urantia_Book/163#p4_12">163:4.12</a></small></sup>  3. <i>Víru a důvěru</i>. Musejí se vypravit na svoji první misi bez jakéhokoliv vybavení; musejí zcela důvěřovat Otci v zajištění jídla a přístřeší a všech ostatních nezbytných věcí.</p>
<p id="p4_13"><sup><small><a href="/cs/The_Urantia_Book/163#p4_13">163:4.13</a></small></sup>  4. <i>Nadšení a iniciativu</i>. Musejí mít nadšení a uvážené zanícení; musejí se plně věnovat dílu Učitele. Orientální pozdravení byl zdlouhavý a komplikovaný obřad; proto dostali pokyn „nikoho nezdravit“─což byl běžný způsob nabádání, aby člověk dělal svoji práci a neztrácel čas<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b32"><a href="#fn_b32">[32]</a></sup>. To nemělo nic společného s přátelským pozdravem.</p>
<p id="p4_14"><sup><small><a href="/cs/The_Urantia_Book/163#p4_14">163:4.14</a></small></sup>  5. <i>Laskavost a zdvořilost</i>. Učitel je učil vyvarovat se zbytečnému plýtvání časem při společenských slavnostech, ale vybízel je ke zdvořilosti ke všem, se kterými se setkají. Měli se chovat laskavě k těm, kteří je přijmou ve svých domech. Byli důrazně varováni neodcházet ze skromného domu, aby bydleli v pohodlnějším či významnějším domě.</p>
<p id="p4_15"><sup><small><a href="/cs/The_Urantia_Book/163#p4_15">163:4.15</a></small></sup>  6. <i>Péče o nemocné</i>. Sedmdesátka dostala od Petra příkaz vyhledávat ty, kteří jsou nemocní na duši i na těle a udělat všechno v jejich silách, aby jim ulehčili jejich úděl, anebo vyléčili jejich neduhy.</p>
<p id="p4_16"><sup><small><a href="/cs/The_Urantia_Book/163#p4_16">163:4.16</a></small></sup>  Po obdržení těchto příkazů a pokynů se vydali ve dvojicích na svoji misi v Galileji, Samaří a Judeji.</p>
<p id="p4_17"><sup><small><a href="/cs/The_Urantia_Book/163#p4_17">163:4.17</a></small></sup>  Ačkoliv židé měli svérázný vztah k číslu sedmdesát, protože se dříve domnívali, že pohanských národů je sedmdesát a i když těchto sedmdesát poslů mělo přinést evangelium ke všem národům, my si přesto myslíme, že to byla pouze shoda okolností, že tato skupina měla přesně sedmdesát členů. Je jisté, že Ježíš by přijal ještě nejméně pět dalších, ale ti nebyli ochotni zaplatit cenu vzdání se majetku a rodin.</p>
<h2 id="p5" class="toc-header"><a href="#p5" class="toc-anchor">¶</a> 5. PŘESTĚHOVÁNÍ TÁBORA DO PELLY </h2>
<p id="p5_1"><sup><small><a href="/cs/The_Urantia_Book/163#p5_1">163:5.1</a></small></sup>  Ježíš a dvanáctka se nyní připravovali na založení svého posledního stanoviště v Pereji, nedaleko Pelly, kde byl Učitel pokřtěn v Jordánu. Posledních deset listopadových dnů bylo věnováno poradám a v úterý, 6. Prosince, se celá skupina téměř tři sta lidí vydala za svítání se všemi osobními věcmi, aby tu noc přenocovali u řeky blízko Pelly. Bylo to stejné místo u pramene, kde měl před několika lety tábor Jan Křtitel.</p>
<p id="p5_2"><sup><small><a href="/cs/The_Urantia_Book/163#p5_2">163:5.2</a></small></sup>  Po zrušení Magadanského tábora se David Zebedeus vrátil do Betsaidy a ihned začal omezovat kurýrskou službu. Království stoupilo do nové fáze. Denně přicházeli poutníci ze všech částí Palestiny a také ze vzdálených oblastí římského impéria. Občas přišli věřící z Mezopotámie a ze zemí východně od řeky Tigris. Proto v neděli, 18. prosince, David s pomocí svého sboru poslů naložil na soumary táborové vybavení, které bylo uskladněno v domě jeho otce a které bylo předtím použito pro vybudování tábora u jezera v Betsaidě. Rozloučiv se dočasně s Betsaidou, vydal se na jih po břehu jezera a podél Jordánu k místu, které leželo necelý kilometr severně od tábora apoštolů; a ani ne za týden byl připraven nabídnout pohostinství téměř patnácti stům poutníkům. Tábor apoštolů mohl ubytovat zhruba pět set lidí. V tuto dobu bylo v Palestině období dešťů a tyto tábory musely být schopny přijmout neustále se zvyšující počet zvídavých lidí, většinou upřímných, kteří přišli do Pereje, aby uviděli Ježíše a uslyšeli jeho učení.</p>
<p id="p5_3"><sup><small><a href="/cs/The_Urantia_Book/163#p5_3">163:5.3</a></small></sup>  David to všechno udělal o své vlastní iniciativě, i když se o tom poradil s Filipem a Matoušem v Magadanu. Při stavění tábora využil větší část svého bývalého sboru poslů; v tu dobu pravidelnou kurýrskou službu vykonávalo necelých dvacet lidí. Ke konci prosince a před návratem sedmdesáti vyslanců bylo kolem Učitele shromážděno téměř osm set návštěvníků a ti byli ubytováni v táboře Davida.</p>
<h2 id="p6" class="toc-header"><a href="#p6" class="toc-anchor">¶</a> 6. NÁVRAT SEDMDESÁTI </h2>
<p id="p6_1"><sup><small><a href="/cs/The_Urantia_Book/163#p6_1">163:6.1</a></small></sup>  V pátek, 30<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b33"><a href="#fn_b33">[33]</a></sup>. prosince, když byl Ježíš pryč v nedalekých horách s Petrem, Jakubem a Janem, sedmdesát poslů začalo přicházet po dvojicích do tábora v Pelle v doprovodu četných věřících. Když se Ježíš vrátil do tábora, kolem páté hodiny, všech sedmdesát bylo shromážděno v místě, kde Ježíš obvykle učil. Večeře se posunula o více než hodinu, protože tito nadšenci pro evangelium království vyprávěli své zážitky. Davidovi poslové apoštolům přinášeli v průběhu předchozích týdnů zprávy o činnosti evangelistů, ale bylo to opravdu velmi inspirující slyšet tyto nově vysvěcené učitele evangelia osobně vyprávět o tom, jak jejich poselství bylo přijato lačnými židy a jinověrci. Konečně mohl Ježíš vidět, jak lidé šíří radostné zprávy bez jeho osobní přítomnosti. Učitel teď věděl, že může opustit tento svět, aniž vážně zpomalí rozvoj království.</p>
<p id="p6_2"><sup><small><a href="/cs/The_Urantia_Book/163#p6_2">163:6.2</a></small></sup>  Když sedmdesátka vyprávěla o tom, jak „dokonce i ďáblové jim byli podřízeni“, měli na mysli případy zázračných vyléčení obětí nervových poruch<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b34"><a href="#fn_b34">[34]</a></sup>. Nicméně, tito pastýři dokázali pomoc pouze v několika případech opravdové posedlosti ďáblem a ke kterým Ježíš řekl: „Nebuďte udiveni, že tito, odmítající poslušnost menší duchové se vám podřídili, jelikož jsem viděl Satana padajícího jako blesk s nebe. Ale příliš se nad tímto neradujte, protože já vám prohlašuji, že jakmile se vrátím k mému Otci, pošleme naše duchy do všech lidských myslí, aby již nikdy nemohlo těchto několik ztracených duchů vstoupit do myslí nešťastných smrtelníků. Společně s vámi jsem rád tomu, že jste schopni působit na lidi, ale nenechávejte se tímto unést a raději se radujte z toho, že vaše jména jsou zapsána v nebeských archívech, což znamená, že půjdete vpřed po nekonečné cestě duchovních vítězství.“</p>
<p id="p6_3"><sup><small><a href="/cs/The_Urantia_Book/163#p6_3">163:6.3</a></small></sup>  A právě v tuto chvíli, těsně před odchodem k večeři, prožil Ježíš jeden z těch vzácných momentů emocionálního rozrušení, kterého jeho stoupenci byli občas svědky. Řekl: „Děkuji ti můj Otče, Pane nebes a země, že přestože toto nádherné evangelium bylo ukryto před vychytralými a licoměrnými, duchovní blaha byla duchem odhalena těmto dětem království<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b35"><a href="#fn_b35">[35]</a></sup>. Ano, můj Otče, ty musíš mít radost vidět tyto úspěchy a já se raduji z toho, že radostné zprávy se budou šířit po celém světě i poté, až se vrátím k tobě a k práci, kterou jsi mně dal, abych konal. Jsem hluboce dojat pomyšlením na to, že brzy mně předáš veškerou moc do mých rukou, že pouze ty mne opravdu znáš a že pouze já opravdu znám tebe a ty, kterým jsem tebe odhalil. A až dokončím toto odhalení mým bratrům v těle, budu v něm pokračovat tvým nebeským tvorům.“</p>
<p id="p6_4"><sup><small><a href="/cs/The_Urantia_Book/163#p6_4">163:6.4</a></small></sup>  Po těchto slovech ke svému Otci se Ježíš otočil ke svým apoštolům a vyslancům a řekl: „Požehnané jsou oči, které vidí a uši, které slyší tyto věci. Dovolte, abych vám řekl, že mnoho proroků a mnoho velkých mužů minulých věků toužilo spatřit to, co vidíte nyní vy, ale nebylo jim to umožněno. A mnoho následujících generací světla když uslyší o těchto věcech, budou vám závidět, že jste je viděli a slyšeli<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b36"><a href="#fn_b36">[36]</a></sup>.“</p>
<p id="p6_5"><sup><small><a href="/cs/The_Urantia_Book/163#p6_5">163:6.5</a></small></sup>  Potom promluvil ke všem učedníkům: „Slyšeli jste, jak mnoho měst a vesnic přijalo radostné zprávy o království a jak moji vyslanci a učitelé byli přijati židy a jinověrci. Opravdu požehnané jsou tyto komunity, které se rozhodly přijmout evangelium království. Ale běda těm světlo odmítajícím obyvatelům Chorazinu, Betsaidy-Julii a Kafarnaumu, městům, která špatně přijala tyto posly<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b37"><a href="#fn_b37">[37]</a></sup><sup id="cite_b38"><a href="#fn_b38">[38]</a></sup>. Já prohlašuji, že kdyby tyto pozoruhodné činy, které byly udělány v těchto městech, byly udělány v Týru a Sidónu, obyvatelé těchto takzvaných pohanských měst, by se již dávno lítostivě káli. Opravdu, v den soudu bude pohlíženo na Týr a Sidón shovívavě.“</p>
<p id="p6_6"><sup><small><a href="/cs/The_Urantia_Book/163#p6_6">163:6.6</a></small></sup>  Poněvadž následující den byla sobota, Ježíš odešel se sedmdesátkou do ústraní a řekl jim: „Já jsem se skutečně s vámi radoval když jste se vrátili s dobrou zprávou o přijetí evangelia království takovým velkým počtem lidí po celé Galileji, Samaří a Judeji. Ale proč vás to tak překvapilo a povzneslo? Cožpak jste neočekávali, že vaše poselství bude mít v sobě takovou sílu? Vydali jste se na cestu s tak malou vírou v toto evangelium, že jste potom byli překvapeni jeho působivostí? A nyní, aniž bych potlačil vaši radost, vás důrazně varuji před zákeřností pýchy─duchovní pýchy. Jestli byste dokázali pochopit pád Lucifera, zlotřilce, nutně byste se vystříhali všem formám duchovní pýchy.</p>
<p id="p6_7"><sup><small><a href="/cs/The_Urantia_Book/163#p6_7">163:6.7</a></small></sup>  Započali jste tuto významnou práci učení smrtelného člověka o tom, že je synem Božím. Já jsem vám ukázal cestu; jděte konat svoji povinnost a neunavte se konáním dobra<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b39"><a href="#fn_b39">[39]</a></sup>. Vám a všem těm, kteří půjdou ve vašich stopách v dalších epochách, chci říci: „Já vždy budu vedle vás a mé zvací volání je a vždy bude: přijďte ke mně všichni vy, kteří pracujete a jste značně vytíženi a já vám dám odpočinek<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b40"><a href="#fn_b40">[40]</a></sup>. Vezměte mé jařmo na sebe a učte se u mne, protože já jsem spolehlivý a věrný a naleznete duchovní klid pro vaše duše.“</p>
<p id="p6_8"><sup><small><a href="/cs/The_Urantia_Book/163#p6_8">163:6.8</a></small></sup>  A oni poznali pravdivost Učitelových slov, když jeho sliby podrobili zkoušce. A od toho dne nespočetné množství lidí také vyzkoušelo a ověřilo spolehlivost těchto slibů.</p>
<h2 id="p7" class="toc-header"><a href="#p7" class="toc-anchor">¶</a> 7. PŘÍPRAVA NA POSLEDNÍ MISI </h2>
<p id="p7_1"><sup><small><a href="/cs/The_Urantia_Book/163#p7_1">163:7.1</a></small></sup>  Několik dalších dnů v táboře u Pelly bylo velmi rušných; dokončovaly se přípravy pro misi v Pereji. Ježíš a jeho druhové se chystali zahájit jejich poslední misi─tříměsíční putování po celé Pereji, které skončilo až Učitelovým vstupem do Jerusalema a završilo jeho pozemskou práci. Po celou tuto dobu hlavním stanovištěm Ježíše a dvanácti apoštolů byl tábor u Pelly.</p>
<p id="p7_2"><sup><small><a href="/cs/The_Urantia_Book/163#p7_2">163:7.2</a></small></sup>  Ježíš již nemusel cestovat a učit lidi. Nyní oni přicházeli k němu ve stále vzrůstajících počtech každý týden a ze všech krajin, ne jenom z Palestiny, ale z celého římského světa a Blízkého Východu. I když se Učitel osobně zúčastnil se sedmdesáti putování po Pereji, hodně svého času strávil v táboře u Pelly učením zástupů lidí a výukou dvanáctky. Během tohoto tříměsíčního období zůstávalo s Ježíšem vždy nejméně deset apoštolů.</p>
<p id="p7_3"><sup><small><a href="/cs/The_Urantia_Book/163#p7_3">163:7.3</a></small></sup>  Společně se sedmdesáti se na cestu připravoval také ženský sbor, aby pracoval ve dvojicích ve větších městech Pereji. Tato původně dvanáctičlenná skupina žen nedávno vyškolila větší sbor padesáti žen, aby navštěvovaly domy a pomáhaly nemocným a trpícím. Perpetua, manželka Šimona Petra, se stala členkou této nové sekce ženského sboru a bylo ji svěřeno řízení rozšířené práce žen pod Abnérem. Po Pentekosté zůstala u svého slavného manžela a doprovázela ho na všech jeho misionářských misích; a v den, kdy Petr byl v Římě ukřižován, ona byla hozena divokým šelmám v aréně. Mezi členkami tohoto nového ženského sboru byly také manželky Filipa a Matouše a matka Jakuba a Jana.</p>
<p id="p7_4"><sup><small><a href="/cs/The_Urantia_Book/163#p7_4">163:7.4</a></small></sup>  Nyní, pod osobním vedením Ježíše, byla práce pro království připravena vstoupit do své závěrečné fáze. A tato nynější fáze byla etapou duchovní hloubky na rozdíl od období popularity v Galileji, během kterého davy lidí následovaly Ježíše, aby byly svědky zázraků a neobvyklých divů. Nicméně, i nyní byl mezi jeho stoupenci ještě určitý počet lidí, kteří měli materiální úmysly a kteří nebyli schopni pochopit pravdu o tom, že království nebeské je duchovní bratrství lidí, založené na věčné pravdě univerzálního otcovství Boha.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/162">
          <span class="mdi mdi-arrow-left-drop-circle"></span><span class="pl-2">Kapitola 162. Na slavnosti stánků</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/163">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/164">
          <span class="pr-2">Kapitola 164. Na slavnosti posvěcení</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Bible</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">163:0.1</small></a> <i>Výcvik sedmdesáti</i>: <a href="/cs/Bible/Luke/10#v1a">Lk 10:1a</a>. </li>
  <li><a href="#cite_b2">↑ <small id="fn_b2">163:1.3</small></a> <i>Pokyny pro sedmdesát</i>: <a href="/cs/Bible/Luke/10#v1b">Lk 10:1b-7</a>. </li>
  <li><a href="#cite_b3">↑ <small id="fn_b3">163:1.3</small></a> <i>Úroda je hojná, dělníků málo</i>: <a href="/cs/Bible/Matthew/9#v37">Mt 9:37</a>; <a href="/cs/Bible/John/4#v35">Jan 4:35</a>. </li>
  <li><a href="#cite_b4">↑ <small id="fn_b4">163:1.3</small></a> <i>Vypusťte jako beránky mezi vlky</i>: <a href="/cs/Bible/Matthew/7#v15">Mt 7:15</a>; <a href="/cs/Bible/Matthew/10#v16a">Mt 10:16a</a>. </li>
  <li><a href="#cite_b5">↑ <small id="fn_b5">163:1.3</small></a> <i>Neberte si žádný měšec ani oděv</i>: <a href="/cs/Bible/Matthew/10#v9">Mt 10:9-10a</a>; <a href="/cs/Bible/Mark/6#v8">Mk 6:8-9</a>; <a href="/cs/Bible/Luke/9#v3">Lk 9:3</a>. </li>
  <li><a href="#cite_b6">↑ <small id="fn_b6">163:1.3</small></a> <i>Zůstaňte na stejném místě</i>: <a href="/cs/Bible/Matthew/10#v11">Mt 10:11-13</a>; <a href="/cs/Bible/Mark/6#v10">Mk 6:10</a>; <a href="/cs/Bible/Luke/9#v4">Lk 9:4</a>. </li>
  <li><a href="#cite_b7">↑ <small id="fn_b7">163:1.3</small></a> <i>Hlásejte mír, dobrou vůli lidem</i>: <a href="/cs/Bible/Luke/2#v14b">Lk 2:14b</a>. </li>
  <li><a href="#cite_b8">↑ <small id="fn_b8">163:1.3</small></a> <i>Buďte moudří jako hadi, neškodní</i>: <a href="/cs/Bible/Matthew/10#v16">Mt 10:16</a>. </li>
  <li><a href="#cite_b9">↑ <small id="fn_b9">163:1.4</small></a> <i>Království Boží/nebe se přiblížilo</i>: <a href="/cs/Bible/Matthew/3#v2">Mt 3:2</a>; <a href="/cs/Bible/Matthew/4#v17">Mt 4:17</a>; <a href="/cs/Bible/Matthew/10#v7">Mt 10:7</a>; <a href="/cs/Bible/Mark/1#v15">Mk 1:15</a>; <a href="/cs/Bible/Luke/21#v31">Lk 21:31</a>. </li>
  <li><a href="#cite_b10">↑ <small id="fn_b10">163:1.4</small></a> <i>Sloužit nemocným</i>: <a href="/cs/Bible/Matthew/10#v1">Mt 10:1,8</a>; <a href="/cs/Bible/Mark/3#v15">Mk 3:15</a>; <a href="/cs/Bible/Luke/9#v2">Lk 9:2</a>. </li>
  <li><a href="#cite_b11">↑ <small id="fn_b11">163:1.4</small></a> <i>Dobré zadarmo přijaté, zadarmo dávejte</i>: <a href="/cs/Bible/Matthew/10#v8b">Mt 10:8b</a>. </li>
  <li><a href="#cite_b12">↑ <small id="fn_b12">163:1.4</small></a> <i>Plány na přijetí, odmítnutí</i>: <a href="/cs/Bible/Matthew/10#v11">Mt 10:11-14</a>; <a href="/cs/Bible/Mark/6#v11">Mk 6:11</a>; <a href="/cs/Bible/Luke/9#v5">Lk 9:5</a>. </li>
  <li><a href="#cite_b13">↑ <small id="fn_b13">163:1.4</small></a> <i>Slyšet vás, slyšet mě, slyšet odesílatele</i>: <a href="/cs/Bible/Matthew/10#v40">Mt 10:40</a>; <a href="/cs/Bible/Luke/10#v16">Lk 10:16</a>; <a href="/cs/Bible/John/13#v20">Jan 13:20</a>. </li>
  <li><a href="#cite_b14">↑ <small id="fn_b14">163:1.6</small></a> <i>Sedmdesát odešlo a vrátilo se</i>: <a href="/cs/Bible/Luke/10#v1">Lk 10:1</a>. </li>
  <li><a href="#cite_b15">↑ <small id="fn_b15">163:2.2</small></a> <i>Pohřběte otce, než půjdete za Ježíšem</i>: <a href="/cs/Bible/Matthew/8#v19">Mt 8:19-22</a>; <a href="/cs/Bible/Luke/9#v57">Lk 9:57-60</a>. </li>
  <li><a href="#cite_b16">↑ <small id="fn_b16">163:2.3</small></a> <i>Utěšit rodinu, než následovat Ježíše</i>: <a href="/cs/Bible/Luke/9#v61">Lk 9:61-62</a>. </li>
  <li><a href="#cite_b17">↑ <small id="fn_b17">163:2.4</small></a> <i>Bohatý mladý vladař</i>: <a href="/cs/Bible/Matthew/19#v16">Mt 19:16-20a</a>; <a href="/cs/Bible/Mark/10#v17">Mk 10:17,19-20</a>; <a href="/cs/Bible/Luke/18#v18">Lk 18:18,20-21</a>. </li>
  <li><a href="#cite_b18">↑ <small id="fn_b18">163:2.4</small></a> <i>Zachovávejte všechna přikázání</i>: <a href="/cs/Bible/Exodus/20#v3">Ex 20:3-17</a>; <a href="/cs/Bible/Deuteronomy/5#v7">Dt 5:7-21</a>. </li>
  <li><a href="#cite_b19">↑ <small id="fn_b19">163:2.5</small></a> <i>Překážka: láska k bohatství</i>: <a href="/cs/Bible/Matthew/19#v20b">Mt 19:20b-21</a>; <a href="/cs/Bible/Mark/10#v21">Mk 10:21</a>; <a href="/cs/Bible/Luke/18#v22">Lk 18:22</a>. </li>
  <li><a href="#cite_b20">↑ <small id="fn_b20">163:2.6</small></a> <i>Volba (bohatství)</i>: <a href="/cs/Bible/Matthew/19#v22">Mt 19:22</a>; <a href="/cs/Bible/Mark/10#v22">Mk 10:22</a>; <a href="/cs/Bible/Luke/18#v23">Lk 18:23</a>. </li>
  <li><a href="#cite_b21">↑ <small id="fn_b21">163:2.10</small></a> <i>Láska k bohatství</i>: <a href="/cs/Bible/Matthew/6#v24">Mt 6:24</a>; <a href="/cs/Bible/Matthew/19#v24">Mt 19:24</a>; <a href="/cs/Bible/Mark/10#v25">Mk 10:25</a>; <a href="/cs/Bible/Luke/18#v25">Lk 18:25</a>; <a href="/cs/Bible/Luke/19#v24">Lk 19:24</a>. </li>
  <li><a href="#cite_b22">↑ <small id="fn_b22">163:3.1</small></a> <i>Velbloud projde uchem jehly</i>: <a href="/cs/Bible/Matthew/19#v23">Mt 19:23-24</a>; <a href="/cs/Bible/Mark/10#v23">Mk 10:23-25</a>; <a href="/cs/Bible/Luke/18#v24">Lk 18:24-25</a>. </li>
  <li><a href="#cite_b23">↑ <small id="fn_b23">163:3.2</small></a> <i>U Boha není nic nemožné</i>: <a href="/cs/Bible/Genesis/18#v14">Gn 18:14</a>; <a href="/cs/Bible/Jeremiah/32#v27">Jer 32:27</a>; <a href="/cs/Bible/Matthew/19#v26">Mt 19:26</a>; <a href="/cs/Bible/Mark/10#v27">Mk 10:27</a>; <a href="/cs/Bible/Mark/14#v36">Mk 14:36</a>; <a href="/cs/Bible/Luke/1#v37">Lk 1:37</a>; <a href="/cs/Bible/Luke/18#v27">Lk 18:27</a>. </li>
  <li><a href="#cite_b24">↑ <small id="fn_b24">163:3.4</small></a> <i>Odměna za službu</i>: <a href="/cs/Bible/Matthew/19#v27">Mt 19:27-29</a>; <a href="/cs/Bible/Mark/10#v28">Mk 10:28-30</a>; <a href="/cs/Bible/Luke/18#v28">Lk 18:28-30</a>. </li>
  <li><a href="#cite_b25">↑ <small id="fn_b25">163:3.4</small></a> <i>Mnozí, kteří jsou první, budou poslední</i>: <a href="/cs/Bible/Matthew/19#v30">Mt 19:30</a>; <a href="/cs/Bible/Matthew/20#v16">Mt 20:16</a>; <a href="/cs/Bible/Mark/9#v35">Mk 9:35</a>; <a href="/cs/Bible/Mark/10#v31">Mk 10:31</a>; <a href="/cs/Bible/Luke/13#v30">Lk 13:30</a>. </li>
  <li><a href="#cite_b26">↑ <small id="fn_b26">163:3.5</small></a> <i>Podobenství o hospodáři</i>: <a href="/cs/Bible/Matthew/20#v1">Mt 20:1-7</a>. </li>
  <li><a href="#cite_b27">↑ <small id="fn_b27">163:3.6</small></a> <i>Podobenství o hospodáři (pokračování)</i>: <a href="/cs/Bible/Matthew/20#v8">Mt 20:8-12</a>. </li>
  <li><a href="#cite_b28">↑ <small id="fn_b28">163:3.7</small></a> <i>Podobenství o hospodáři (pokračování)</i>: <a href="/cs/Bible/Matthew/20#v13">Mt 20:13-15</a>. </li>
  <li><a href="#cite_b29">↑ <small id="fn_b29">163:4.8</small></a> <i>Miluj Boha celým svým srdcem</i>: <a href="/cs/Bible/Deuteronomy/6#v4">Dt 6:4-5</a>; <a href="/cs/Bible/Deuteronomy/10#v12">Dt 10:12</a>; <a href="/cs/Bible/Deuteronomy/11#v1">Dt 11:1,13,22</a>; <a href="/cs/Bible/Deuteronomy/13#v3">Dt 13:3</a>; <a href="/cs/Bible/Deuteronomy/19#v9">Dt 19:9</a>; <a href="/cs/Bible/Deuteronomy/30#v6">Dt 30:6,16,20</a>; <a href="/cs/Bible/Matthew/22#v37">Mt 22:37</a>; <a href="/cs/Bible/Mark/12#v30">Mk 12:30</a>; <a href="/cs/Bible/Luke/10#v27">Lk 10:27</a>; <a href="/cs/Bible/Romans/8#v28">Řím 8:28</a>; <a href="/cs/Bible/Joshua/22#v5">Joz 22:5</a>; <a href="/cs/Bible/Joshua/23#v11">Joz 23:11</a>. </li>
  <li><a href="#cite_b30">↑ <small id="fn_b30">163:4.8</small></a> <i>Miluj bližního jako sebe sama</i>: <a href="/cs/Bible/Leviticus/19#v18">Lv 19:18,34</a>; <a href="/cs/Bible/Matthew/5#v43">Mt 5:43-44</a>; <a href="/cs/Bible/Matthew/19#v19b">Mt 19:19b</a>; <a href="/cs/Bible/Matthew/22#v39">Mt 22:39</a>; <a href="/cs/Bible/Mark/12#v31">Mk 12:31,33</a>; <a href="/cs/Bible/Luke/10#v27">Lk 10:27</a>; <a href="/cs/Bible/Romans/13#v9b">Řím 13:9b</a>; <a href="/cs/Bible/Galatians/5#v14">Gal 5:14</a>; <a href="/cs/Bible/James/2#v8">Jak 2:8</a>. </li>
  <li><a href="#cite_b31">↑ <small id="fn_b31">163:4.10</small></a> <i>Zde jsem, pošli mě</i>: <a href="/cs/Bible/Isaiah/6#v8">Iz 6:8</a>. </li>
  <li><a href="#cite_b32">↑ <small id="fn_b32">163:4.13</small></a> <i>Nezdravte nikoho cestou</i>: <a href="/cs/Bible/Luke/10#v4">Lk 10:4</a>. </li>
  <li><a href="#cite_b33">↑ <small id="fn_b33">163:6.1</small></a> <i>Sedmdesát se vrací</i>: <a href="/cs/Bible/Luke/10#v17a">Lk 10:17a</a>. </li>
  <li><a href="#cite_b34">↑ <small id="fn_b34">163:6.2</small></a> <i>Přemáhání ďáblů</i>: <a href="/cs/Bible/Luke/10#v17b">Lk 10:17b-18,20</a>. </li>
  <li><a href="#cite_b35">↑ <small id="fn_b35">163:6.3</small></a> <i>Díky Otci</i>: <a href="/cs/Bible/Matthew/11#v25">Mt 11:25-26</a>; <a href="/cs/Bible/Luke/10#v21">Lk 10:21-22</a>. </li>
  <li><a href="#cite_b36">↑ <small id="fn_b36">163:6.4</small></a> <i>Hodnocení misie</i>: <a href="/cs/Bible/Matthew/13#v16">Mt 13:16-17</a>; <a href="/cs/Bible/Luke/10#v23">Lk 10:23-24</a>; <a href="/cs/Bible/John/8#v56">Jan 8:56</a>. </li>
  <li><a href="#cite_b37">↑ <small id="fn_b37">163:6.5</small></a> <i>Smutek za města bez víry</i>: <a href="/cs/Bible/Matthew/11#v20">Mt 11:20-23a</a>; <a href="/cs/Bible/Luke/10#v13">Lk 10:13-15</a>. </li>
  <li><a href="#cite_b38">↑ <small id="fn_b38">163:6.5</small></a> <i>Žíně a popel</i>: <a href="/cs/Bible/Esther/4#v1">Est 4:1,3</a>; <a href="/cs/Bible/Job/42#v6">Job 42:6</a>; <a href="/cs/Bible/Jonah/3#v6">Jon 3:6</a>; <a href="/cs/Bible/Matthew/11#v21">Mt 11:21</a>; <a href="/cs/Bible/Luke/10#v13">Lk 10:13</a>. </li>
  <li><a href="#cite_b39">↑ <small id="fn_b39">163:6.7</small></a> <i>Nebuď unavený v dobrém konání</i>: <a href="/cs/Bible/Galatians/6#v9a">Gal 6:9a</a>; <a href="/cs/Bible/2_Thessalonians/3#v13">2 Sol 3:13</a>. </li>
  <li><a href="#cite_b40">↑ <small id="fn_b40">163:6.7</small></a> <i>Pojďte ke mně všichni, kdo pracujete</i>: <a href="/cs/Bible/Matthew/11#v28">Mt 11:28-29</a>. </li>
</ol>
</div>
