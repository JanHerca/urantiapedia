<!--
title: "KAPITOLA 183. ZRADA A ZATČENÍ JEŽÍŠE"
description: 
published: true
date: 2025-11-1T11:10:30Z
tags: the urantia book—papers
editor: ckeditor
dateCreated: 2022-8-9T18:13:26Z
-->

<p class="v-card v-sheet theme--light grey lighten-3 px-2 mb-4">© 2019 Nadace Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/182">
          <span class="mdi mdi-arrow-left-drop-circle"></span><span class="pl-2">Kapitola 182. V Getsemane</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/183">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/184">
          <span class="pr-2">Kapitola 184. Před Velkou radou</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/cs/The_Urantia_Book/183#p0_1">183:0.1</a></small></sup>  KDYŽ Ježíš konečně probudil Petra, Jakuba a Jana, navrhl jim, aby šli do svých stanů a pokusili se usnout a připravit na zítřejší povinnosti. Ale v tuto dobu byli tito tři apoštolové již plně probuzeni; osvěžili se krátkými zadřímnutími a kromě toho je vzrušil a zburcoval příchod dvou vzrušených poslů, kteří se ptali po Davidovi Zebedeovi a ihned ho začali hledat, když jim Petr řekl, kde drží stráž.</p>
<p id="p0_2"><sup><small><a href="/cs/The_Urantia_Book/183#p0_2">183:0.2</a></small></sup>  I když osm apoštolů spalo hlubokým spánkem, Řekové, kteří tábořili vedle nich, se mnohem více obávali potíží, a proto postavili svoji vlastní stráž, aby jim dala znamení, kdyby se objevilo nebezpečí. Když tito dva poslové přiběhli do tábora, řecký strážce ihned probudil své krajany, kteří vyběhli ze svých stanů v plném oblečení a plné zbroji. Celý tábor byl nyní probuzen, kromě osmi apoštolů. Petr chtěl své druhy probudit, ale Ježíš mu to ostře zakázal. Učitel všechny vlídně požádal, aby se vrátili do svých stanů, ale oni se však zdráhali vyplnit jeho prosbu.</p>
<p id="p0_3"><sup><small><a href="/cs/The_Urantia_Book/183#p0_3">183:0.3</a></small></sup>  Když se mu nepodařilo poslat své stoupence zpět do jejich stanů, Učitel je tam zanechal a šel dolů k olivovému lisu, který stál nedaleko od vchodu do Getsemanské zahrady. Přestože tři apoštolové, Řekové a další obyvatelé tábora váhali, zdali mají jít hned za ním, Jan Marek hbitě proběhl mezi olivovníky a skryl se v malé boudě kousek od olivového lisu<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>. Ježíš odešel z tábora a od svých přátel, aby ho vojáci, když přijdou, mohli zatknout, aniž by vyrušili jeho apoštoly. Učitel nechtěl probudit své apoštoly, aby byli svědky jeho zatčení a byli ušetřeni pohledu na Jidášovu zradu, což by v nich mohlo vyvolat takovou zlost, že by zaútočili na vojáky a nakonec by byli vzati do zajetí s ním. Bál se, že kdyby byli s ním zatčeni, mohli by s ním také zemřít.</p>
<p id="p0_4"><sup><small><a href="/cs/The_Urantia_Book/183#p0_4">183:0.4</a></small></sup>  Ačkoliv Ježíš věděl, že plán jeho smrti se zrodil v radách židovských vládců, byl si také vědom toho, že všechny tyto hanebné intriky měly plný souhlas Lucifera, Satana a Kaligastii<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b2"><a href="#fn_b2">[2]</a></sup>. A dobře věděl, že tito rebelové světů by byli také rádi, když by s ním byli zabiti všichni apoštolové.</p>
<p id="p0_5"><sup><small><a href="/cs/The_Urantia_Book/183#p0_5">183:0.5</a></small></sup>  Ježíš se posadil, zcela sám, na olivový lis, kde čekal na příchod zrádce a v tu dobu ho viděl pouze Jan Marek a nespočitatelná armáda nebeských pozorovatelů.</p>
<h2 id="p1" class="toc-header"><a href="#p1" class="toc-anchor">¶</a> 1. OTCOVA VŮLE </h2>
<p id="p1_1"><sup><small><a href="/cs/The_Urantia_Book/183#p1_1">183:1.1</a></small></sup>  Hrozí velké nebezpečí nesprávného pochopení významu velkého množství výroků a početných událostí, spojených s ukončením Učitelova života v těle. Kruté zacházení primitivních přisluhovačů a necitlivých vojáků s Ježíšem, nespravedlivé vedení jeho výslechů a bezcitného postoje samozvaných náboženských vůdců, nesmějí být zaměněny za skutečnost, že Ježíš, trpělivě se podrobující všemu tomuto utrpení a ponižování, tímto oddaně vykonával vůli Rajského Otce<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b3"><a href="#fn_b3">[3]</a></sup>. Byla to vskutku a vpravdě vůle Otce, aby jeho Syn vypil plný pohár smrtelné zkušenosti, od narození do smrti, ale nebeský Otce neměl v žádném případě naprosto nic do činění s vyvoláním barbarského jednání těch domněle civilizovaných lidských bytostí, které tak brutálně mučily Učitele a takovým odporným způsobem nakupily tolik potupy na jeho neodporující osobnost. Tyto nelidské a otřesné zkušenosti, které byl Ježíš vyzván podstoupit v posledních hodinách svého smrtelného života, nebyly v žádném případě součástí božské vůle Otce, kterou lidská podstata Ježíše tak vítězoslavně slíbila vykonat při konečném podřízení člověka Bohu, o čemž svědčí jeho trojdílná modlitba, kterou pronesl v zahradě v době, kdy tam jeho vyčerpaní apoštolové spali hlubokým spánkem.</p>
<p id="p1_2"><sup><small><a href="/cs/The_Urantia_Book/183#p1_2">183:1.2</a></small></sup>  Nebeský Otec si přál, aby jeho poskytnutý Syn ukončil svoji pozemskou cestu <i>přirozeně</i>, stejně, jako všichni ostatní smrtelníci ukončí své životy na zemi a v těle. Obyčejní muži a ženy nemohou očekávat, že jejich poslední hodiny na zemi a následující epizoda smrti jim budou usnadněny mimořádným povolením. Proto se Ježíš rozhodl položit svůj život v těle v souladu s přirozeným vývojem událostí a vytrvale odmítal vyprostit se z krutých drápů hanebného spiknutí─nelidských výjevů, které s děsivou jistotou vedly k jeho neuvěřitelnému ponížení a potupné smrti. A každý okamžik celého tohoto ohromujícího projevu nenávisti a tohoto nevídaného projevu krutosti byla práce zlých a hanebných lidí. Otec nebeský si toto nepřál a ani úhlavní nepřátelé Ježíše to takto neplánovali, přestože oni udělali hodně pro to, aby nemyslící a zlí smrtelníci zavrhli poskytnutého syna tímto způsobem. Dokonce i otec hříchu odvrátil svoji tvář od nesnesitelné hrůzy scény ukřižování.</p>
<h2 id="p2" class="toc-header"><a href="#p2" class="toc-anchor">¶</a> 2. JIDÁŠ VE MĚSTĚ </h2>
<p id="p2_1"><sup><small><a href="/cs/The_Urantia_Book/183#p2_1">183:2.1</a></small></sup>  Poté, kdy Jidáš tak kvapně vstal od stolu a odešel od Poslední Večeře, vydal se přímo do domu svého bratrance a ti dva šli potom rovnou za kapitánem chrámové stráže. Jidáš požádal velitele, aby shromáždil stráže a sdělil mu, že je připraven odvést je k Ježíšovi. Jelikož Jidáš přišel o něco dříve, než byl očekáván, došlo k malému zdržení předtím, než vyšli k domu Marka, kde Jidáš předpokládal, že najde ještě Ježíše v rozhovoru s apoštoly. Učitel a jedenáct apoštolů odešlo z domu Eliáše Marka celých patnáct minut před příchodem zrádce a stráže. V době, kdy Jidáš a vojáci dorazili do Markova domu, Ježíš a jedenáctka byli již daleko za hradbami města a na cestě do tábora v Olivové zahradě.</p>
<p id="p2_2"><sup><small><a href="/cs/The_Urantia_Book/183#p2_2">183:2.2</a></small></sup>  Jidáš byl značně znepokojen svým neúspěchem, že nenašli Ježíše v Markově domě ve společnosti s jedenácti lidmi, z nichž pouze dva byli ozbrojeni a připraveni klást odpor. On se v to odpoledne náhodou dozvěděl, když odešli z tábora, že jenom Šimon Petr a Šimon Zélóta byli opásáni meči; Jidáš doufal, že Ježíše zatknou v době, kdy město je tiché a kdy se dalo očekávat, že odpor bude málo pravděpodobný. Zrádce se bál, že kdyby čekal na jejich návrat do tábora, museli by čelit více než šedesáti oddaným učedníkům a věděl také, že Šimon Zélóta má u sebe vydatnou zásobu zbraní. Jidáš začínal být stále více nervózní, přemýšleje o tom, jak ho jedenáct apoštolů bude nenávidět a bál se, že všichni se ho budou snažit zabít. On nebyl jenom neloajální, ale byl v hloubi své duše i opravdovým zbabělcem.</p>
<p id="p2_3"><sup><small><a href="/cs/The_Urantia_Book/183#p2_3">183:2.3</a></small></sup>  Když nenašli Ježíše v horním pokoji, Jidáš řekl kapitánovi stráže, aby se vrátili do chrámu. V tu dobu se vládcové začali scházet v domě velekněze, aby se připravili na příchod Ježíše, vědomi si toho, že jejich dohoda se zrádcem vyžadovala Ježíšovo zatčení do půlnoci tohoto dne. Jidáš vysvětlil svým spolupachatelům, že Ježíše v domě Marka nezastihli a že ho bude nutné jít zatknout do Getsemanské zahrady<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b4"><a href="#fn_b4">[4]</a></sup>. Zrádce pak pokračoval a řekl jim, že v táboře je s Ježíšem přes šedesát jeho oddaných stoupenců a že všichni jsou ozbrojeni. Židovští vládcové Jidášovi připomněli, že Ježíš vždy hlásal neodporování, ale Jidáš jim odpověděl, že se nemohou spoléhat na to, že všichni Ježíšovi stoupenci uposlechnou jeho učení. On se o sebe opravdu bál a proto se odvážil požádat o oddíl čtyřiceti ozbrojených vojáků. Poněvadž židovské správní orgány neměly takový oddíl ozbrojených mužů ve své pravomoci, ihned odešli do pevnosti Antonia a požádali římského velitele, aby jim tyto vojáky dal; ale, když ten se dozvěděl, že mají v úmyslu zatknout Ježíše, okamžitě odmítl přistoupit na jejich požadavek a odkázal je na svého nadřízeného. A to přecházení od jednoho orgánu k druhému zabralo více než hodinu, až nakonec byli nuceni jít za samotným Pilátem, aby jim dal svolení použít ozbrojené římské vojáky. Bylo již pozdě, když přišli do Pilátova domu a ten již odpočíval se svojí ženou v ložnici. Zdráhal se mít co do činění s touto akcí a to i to více, jelikož jeho žena ho požádala, aby této žádosti nevyhověl. Ale vzhledem k tomu, že přišel sám představený židovské Velké rady a osobně požádal o tuto pomoc, místodržitel si myslel, že bude rozumné vyhovět této žádosti, uvažujíc, že může později napravit jakékoliv zlo, které oni mohou napáchat..</p>
<p id="p2_4"><sup><small><a href="/cs/The_Urantia_Book/183#p2_4">183:2.4</a></small></sup>  Proto, když Jidáš Iškariotský vyšel kolem půl dvanácté z chrámu, byl doprovázen více než šedesáti lidmi─chrámovou stráží, římskými vojáky a zvědavými služebníky veleknězů a vládců.</p>
<h2 id="p3" class="toc-header"><a href="#p3" class="toc-anchor">¶</a> 3. ZATČENÍ UČITELE </h2>
<p id="p3_1"><sup><small><a href="/cs/The_Urantia_Book/183#p3_1">183:3.1</a></small></sup>  Když se tato skupina ozbrojených vojáků a strážců s pochodněmi a lucernami přiblížila k zahradě, Jidáš poodešel na dostatečnou vzdálenost před ně, aby byl připraven rychle poznat Ježíše a vojáci ho mohli hned zatknout, než by se jeho druhové shromáždili na jeho obranu<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b5"><a href="#fn_b5">[5]</a></sup>. A Jidáš měl ještě další důvod pro své rozhodnutí být daleko před nepřáteli Učitele: on si myslel, že když přijde do tábora před vojáky, apoštolové a ostatní lidé kolem Ježíše ho nebudou přímo spojovat s ozbrojenými strážemi, jdoucímu v patách. Jidáš dokonce uvažoval o tom, že by se choval tak, aby to vypadalo, že spěchá varovat je o příchodu vojáků, ale tento záměr byl zmařen slovy, kterými Ježíš zrádce přivítal. Přestože Učitel mluvil k Jidášovi vlídně, uvítal ho jako zrádce.</p>
<p id="p3_2"><sup><small><a href="/cs/The_Urantia_Book/183#p3_2">183:3.2</a></small></sup>  Jakmile Petr, Jakub a Jan a přibližně třicet jejich spolutáborníků uviděli ozbrojený oddíl s pochodněmi přecházející přes vrchol kopce, věděli, že tito vojáci přicházejí zatknout Ježíše a všichni se rozběhli dolů k olivovému lisu, kde v měsíčním světle seděl osamocen Učitel. Když se oddíl vojáků přiblížil z jedné strany, tři apoštolové a jejich druhové se přiblížili ze strany druhé. Když Jidáš kráčel dlouhým krokem k Ježíšovi, ty dvě skupiny stály nehybně s Ježíšem mezi nimi a Jidáš se chystal vtisknout polibek zrádce na čelo Učitele.</p>
<figure id="Figure_183_3_2" class="image urantiapedia">
  <img src="/image/The_Urantia_Book/Jesus_life/paintings/The_Procession_of_Judas.jpg">
  <figcaption>
    <em>Jidášův průvod</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Procession_of_Judas_(Le_cortège_de_Judas)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_3"><sup><small><a href="/cs/The_Urantia_Book/183#p3_3">183:3.3</a></small></sup>  Zrádce doufal, že by mohl, až přivede vojáky do getsemanské zahrady, vojákům jenom na Ježíše ukázat, anebo nanejvýš splnit slib, že ho pozdraví polibkem a pak rychle zmizí ze scény<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b6"><a href="#fn_b6">[6]</a></sup>. Jidáš se nesmírně bál toho, že tam budou přítomni všichni apoštolové a že zaměří svůj útok proti němu v odvetu za jeho troufalost zradit jejich milovaného učitele. Ale když ho Ježíš pozdravil jako zrádce, byl natolik zmaten, že se ani nepokusil o útěk.</p>
<p id="p3_4"><sup><small><a href="/cs/The_Urantia_Book/183#p3_4">183:3.4</a></small></sup>  Ježíš udělal ještě poslední pokus zachránit Jidáše od faktického činu zrady tím, že předtím, než zrádce k němu přistoupil, odstoupil stranou a oslovil prvního vojáka zleva, kapitána Římanů, slovy: „Koho hledáte?“ Kapitán mu odpověděl: „Ježíše Nazaretského.“ Nato Ježíš předstoupil před kapitána a stojíc tam v tiché vznešenosti Boha všeho tvoření, řekl: „To jsem já<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b7"><a href="#fn_b7">[7]</a></sup>.“ Mnozí vojáci z tohoto ozbrojeného oddílu slyšeli Ježíše kázat v chrámu a jiní slyšeli o jeho pozoruhodných činech a když uslyšeli jeho odvážné potvrzení jeho totožnosti, ti, co stáli v prvních řadách náhle couvli a padli na zem. Byli zachváceni překvapením z jeho klidného a vznešeného oznámení své totožnosti. Proto neměl Jidáš žádný důvod uskutečnit svůj původní plán zrady. Učitel se sám statečně odhalil svým nepřátelům a ti ho mohli zatknout bez přispění Jidáše. Ale zrádce musel udělat něco, aby vysvětlil svoji přítomnost s tímto ozbrojeným oddílem a kromě toho, chtěl prokázat svojí účastí na zatčení Ježíše, že si zaslouží od židovských vládců velkou odměnu a pocty, o kterých doufal, že se na něho povalí jako odměna za jeho slib vydání Ježíše do jejich rukou.</p>
<figure id="Figure_183_3_4" class="image urantiapedia">
  <img src="/image/The_Urantia_Book/Jesus_life/paintings/The_Guards_Falling_Backwards.jpg">
  <figcaption>
    <em>Stráže padají dozadu</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Guards_Falling_Backwards_(Les_gardes_tombant_à_la_renverse)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_5"><sup><small><a href="/cs/The_Urantia_Book/183#p3_5">183:3.5</a></small></sup>  Když se vojáci vzpamatovali ze svého prvního zaváhání při pohledu na Ježíše a při zvuku jeho neobyčejného hlasu a když apoštolové a učedníci se k nim začali přibližovat, Jidáš přistoupil k Ježíšovi, políbil ho na čelo a řekl: „Buď pozdraven, Pane a Učiteli.“ A když Jidáš takto objal svého Učitele, Ježíš řekl: „Příteli, cožpak již toho není dost! Ty dokonce zradíš Syna Člověka polibkem?“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b8"><a href="#fn_b8">[8]</a></sup></p>
<figure id="Figure_183_3_5" class="image urantiapedia">
  <img src="/image/The_Urantia_Book/Jesus_life/paintings/The_Kiss_of_Judas.jpg">
  <figcaption>
    <em>Jidášův polibek</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Kiss_of_Judas_(Le_baiser_de_Judas)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_6"><sup><small><a href="/cs/The_Urantia_Book/183#p3_6">183:3.6</a></small></sup>  Apoštolové a učedníci byli doslova omráčeni tím, co viděli. Chvíli se nikdo z nich ani nepohnul. Potom Ježíš, vyprošťujíc se ze zrádcovského objetí Jidáše, si stoupl před stráže a vojáky a znovu se zeptal: „Koho hledáte?“ A kapitán znovu řekl: „Ježíše Nazaretského.“ A Ježíš opět odpověděl: „Již jsem vám řekl, že to jsem já. Jestli hledáte mne, nechte ostatní odejít<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b9"><a href="#fn_b9">[9]</a></sup>. Jsem připraven jít s vámi.“</p>
<p id="p3_7"><sup><small><a href="/cs/The_Urantia_Book/183#p3_7">183:3.7</a></small></sup>  Ježíš byl připraven jít zpátky do Jerusalema se strážemi a kapitán vojáků byl celkem ochotný nechat tři apoštoly a jejich druhy odejít v pokoji. Ale dříve, než byli schopni vykročit a když tam Ježíš stál čekaje na kapitánovy rozkazy, jakýsi Malchos, syrský osobní strážce velekněze, přistoupil k Ježíšovi a chystal se mu svázat ruce za záda, přestože římský kapitán nedal příkaz, aby Ježíš byl takto svázán<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b10"><a href="#fn_b10">[10]</a></sup>. Když Petr a jeho druhové viděli svého Učitele jak je potupován, nebyli schopni se již déle udržet. Petr vytasil meč a s ostatními se rozběhl na Malchose, aby mu zasadil úder. Ale ještě dříve, než vojáci mohli přijít na obranu veleknězova sluhy, Ježíš zastavil Petra pozvednutím ruky a ostrým hlasem řekl: „Petře, schovej ten meč do pochvy. Ti, kdo s mečem zachází, s mečem zahynou<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b11"><a href="#fn_b11">[11]</a></sup>. Nerozumíš, že je to vůle Otce, abych vypil tento pohár? A ty také nevíš, že bych mohl teď dát rozkaz dvanácti legiím andělů a jejich druhům, kteří by mne vysvobodili z rukou těchto několika mužů?“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b12"><a href="#fn_b12">[12]</a></sup><sup id="cite_b13"><a href="#fn_b13">[13]</a></sup></p>
<figure id="Figure_183_3_7" class="image urantiapedia">
  <img src="/image/The_Urantia_Book/Jesus_life/paintings/The_Healing_of_Malchus.jpg">
  <figcaption>
    <em>Malchovo uzdravení</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Healing_of_Malchus_(La_guérison_de_Malchus)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_8"><sup><small><a href="/cs/The_Urantia_Book/183#p3_8">183:3.8</a></small></sup>  Ačkoliv Ježíš tímto způsobem zastavil fyzický odpor svých stoupenců, stačilo to na vyvolání strachu kapitána stráží, kteří nyní, s pomocí jeho vojáků, se prudce vrhli na Ježíše a rychle ho spoutali. A když mu svázali ruce silným provazem, Ježíš jim řekl: „Proč přicházíte na mne s meči a holemi, jakoby jste zatýkali banditu? Každý den jsem byl s vámi v chrámu, veřejně jsem učil lid a vy jste se nepokusili mne zatknout<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b14"><a href="#fn_b14">[14]</a></sup><sup id="cite_b15"><a href="#fn_b15">[15]</a></sup>.“</p>
<figure id="Figure_183_3_8" class="image urantiapedia image-style-align-right">
  <img src="/image/The_Urantia_Book/Jesus_life/paintings/The_Flight_of_the_Apostles.jpg">
  <figcaption>
    <em>Let apoštolů</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Flight_of_the_Apostles_(La_fuite_des_Apôtres)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_9"><sup><small><a href="/cs/The_Urantia_Book/183#p3_9">183:3.9</a></small></sup>  Když byl Ježíš spoután, kapitán, obávajíc se toho, že stoupenci Učitele by se mohli pokusit ho vysvobodit, dal vojákům rozkaz je zatknout; ale vojáci nebyli dostatečně rychlí, protože, když Ježíšovi přívrženci uslyšeli kapitánovy rozkazy, kvapně uprchli zpět do rokle<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b16"><a href="#fn_b16">[16]</a></sup>. Po celou tuto dobu byl Jan Marek schován v blízké boudě. Když se stráže vydali s Ježíšem na cestu zpět do Jerusalema, Jan Marek se pokusil vyplížit se z boudy, aby dostihl prchající apoštoly a učedníky, ale jakmile se vynořil, jeden z posledních vracejících se vojáků, kteří marně pronásledovali utíkající učedníky, procházel kolem a uviděl tohoto mladíka ve lněném plášti. Rozběhl se za ním a téměř ho chytil<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b17"><a href="#fn_b17">[17]</a></sup>. Vlastně se k Janovi dostal tak blízko, že ho chytil za plášť, ale mladík se z pláště vyprostil, prchajíc obnažený, zatímco voják zůstal stát s prázdným pláštěm. Jan Marek pak velkou rychlostí vyběhl za Davidem Zebedem na horní stezku. Když řekl Davidovi co se stalo, oba rychle běželi zpět ke stanům spících apoštolů a informovali všech osm o vyzrazení a zatčení Ježíše.</p>
<p id="p3_10"><sup><small><a href="/cs/The_Urantia_Book/183#p3_10">183:3.10</a></small></sup>  Přibližně v době, kdy osm apoštolů bylo probuzeno, ti, kteří utekli do rokle, se nyní vraceli a všichni se shromáždili u olivového lisu, aby se poradili, co udělat. Mezitím Šimon Petr a Jan Zebedeus, kteří se skrývali mezi olivovníky, se vydali za zástupem vojáků, strážců a služebníků, kteří teď vedli Ježíše zpět do Jerusalema jakoby vedli nebezpečného zločince. Jan šel těsně za nimi, ale Petr je následoval zpovzdálí<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b18"><a href="#fn_b18">[18]</a></sup><sup id="cite_b19"><a href="#fn_b19">[19]</a></sup>. Když se Jan Marek vyprostil z vojákova sevření, oblékl si plášť, který našel ve stanu Šimona Petra a Jana Zebedea<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b20"><a href="#fn_b20">[20]</a></sup>. Předpokládal, že stráže vedou Ježíše do domu Annáše, emeritnímu veleknězi; proklouzl přes olivové sady a dostal se tak před zástup a ukryl se kousek od vchodových vrat veleknězova paláce.</p>
<h2 id="p4" class="toc-header"><a href="#p4" class="toc-anchor">¶</a> 4. ROZHOVOR U OLIVOVÉHO LISU </h2>
<p id="p4_1"><sup><small><a href="/cs/The_Urantia_Book/183#p4_1">183:4.1</a></small></sup>  Jakub Zebedeus zjistil, že se oddělil od Šimona Petra a svého bratra Jana a proto se připojil k ostatním apoštolům a dalším obyvatelům tábora u olivového lisu, aby se poradili, co dělat ve spojení s Ježíšovým zatčením.</p>
<p id="p4_2"><sup><small><a href="/cs/The_Urantia_Book/183#p4_2">183:4.2</a></small></sup>  Ondřej byl již zbaven veškeré odpovědnosti za vedení skupiny svých druhů-apoštolů; proto se v této největší krizi v jejich životech zdržel slova a mlčel. Po krátké neformální diskuzi si Šimon Petr stoupl na kamennou stěnu olivového lisu a pronesl vášnivou prosbu, vyzývající k věrnosti Učiteli a věci království a vyzval své apoštolské druhy a ostatní učedníky k okamžitému pronásledování skupiny vojáků a strážců a k pokusu osvobodit Ježíše. Většina přítomných byla připravena uposlechnout jeho výzvu k útoku, kdyby nebylo Natanaela, který ve chvíli, kdy Šimon skončil svůj projev, zaujal jeho místo a připomněl jim Ježíšovo často opakované učení o neodporování. Dále jim připomněl, že Ježíš je ještě této noci nabádal, aby zachovali své životy na dobu, kdy půjdou do světa hlásat radostné zprávy evangelia nebeského království. A Natanaela podpořil v tomto názoru Jakub Zebedeus, který jim teď řekl, jak Petr a další vytasili své meče na obranu Ježíše před zatčením a že Ježíš přikázal Šimonovi Petrovi a jeho spolubojovníkům zasunout meče zpět do pochvy. Matouš a Filip také promluvili, ale nic konkrétního tato debata nepřinesla, až si vzal slovo Tomáš, který upozornil na skutečnost, že Ježíš poradil Lazarovi, aby se vyhnul smrti a poukázal na to, že oni nemohou udělat nic pro záchranu svého Učitele, poněvadž on zakázal svým přátelům ho bránit, jelikož vytrvale odmítal použít své božské schopnosti pro zmaření plánů jeho lidských nepřátel. Tomáš je přemluvil, aby se rozešli, aby každý šel po svém s tím, že David Zebedeus zůstane v táboře a bude udržovat spojení skupiny a kurýrskou službu. Kolem půl třetí hodiny toho rána byl tábor prázdný; pouze David a tři či čtyři poslové tady zůstali po ruce, ostatní byli posláni zjistit informace o tom, kam byl odveden Ježíš a co se s ním stane.</p>
<p id="p4_3"><sup><small><a href="/cs/The_Urantia_Book/183#p4_3">183:4.3</a></small></sup>  Pět apoštolů, Natanael, Matouš, Filip a dvojčata, se odešli ukrýt do Betfage a Betanie. Tomáš, Ondřej, Jakub a Šimon Zélóta se skryli ve městě. Šimon Petr a Jan Zebedeus šli za skupinou vojáků k domu Annáše.</p>
<p id="p4_4"><sup><small><a href="/cs/The_Urantia_Book/183#p4_4">183:4.4</a></small></sup>  Brzy po svítání se Šimon Petr vrátil zpět do tábora v Getsemane a představoval obraz zlomeného člověka s hlubokou beznadějí. David ho poslal v doprovodu posla za jeho bratrem Ondřejem, který byl v domě Nikodéma v Jerusalemu.</p>
<p id="p4_5"><sup><small><a href="/cs/The_Urantia_Book/183#p4_5">183:4.5</a></small></sup>  Až do samého ukončení ukřižování Jan Zebedeus, tak, jak mu Ježíš přikázal, se vždy pohyboval v jeho blízkosti a byl to on, kdo dodával Davidovým poslům informace z hodiny na hodinu, které oni pak přinášeli Davidovi do tábora v zahradě a které bylynásledně předány skrývajícím se apoštolům a rodině Ježíše.</p>
<p id="p4_6"><sup><small><a href="/cs/The_Urantia_Book/183#p4_6">183:4.6</a></small></sup>  Skutečně, pastýř je poražen a ovce rozběhnuty! Přestože si všichni jen matně uvědomovali, že Ježíš je o této dané situaci předem varoval, byli příliš krutě zasaženi Učitelovým náhlým zmizením, aby byli schopni normálně myslet<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b21"><a href="#fn_b21">[21]</a></sup>.</p>
<p id="p4_7"><sup><small><a href="/cs/The_Urantia_Book/183#p4_7">183:4.7</a></small></sup>  Bylo krátce po úsvitu a poté, kdy Petr byl poslán ke svému bratrovi, když Juda, bratr Ježíše v těle, přišel do tábora, sotva dechu popadající a v předstihu před zbytkem Ježíšovy rodiny, jenom, aby se dozvěděl, že Učitel byl již zatčen; a rychle běžel zpět po cestě do Jericha oznámit tuto novinu své matce, bratrům a sestrám. David Zebedeus poslal po Judovi Ježíšově rodině zprávu, aby odešli do domu Marty a Marie a tam čekali na další zprávy, které jim jeho poslové budou pravidelně přinášet.</p>
<p id="p4_8"><sup><small><a href="/cs/The_Urantia_Book/183#p4_8">183:4.8</a></small></sup>  Taková byla situace apoštolů, vůdčích učedníků a pozemské rodiny Ježíše v průběhu druhé poloviny noci ve čtvrtek a v ranních pátečních hodinách. A všechny tyto skupiny a jednotlivci udržovaly mezi sebou spojení prostřednictvím kurýrské služby, kterou David Zebedeus i nadále provozoval ze svého hlavního stanoviště v getsemanském táboře.</p>
<h2 id="p5" class="toc-header"><a href="#p5" class="toc-anchor">¶</a> 5. NA CESTĚ DO PALÁCE VELEKNĚZE </h2>
<p id="p5_1"><sup><small><a href="/cs/The_Urantia_Book/183#p5_1">183:5.1</a></small></sup>  Předtím, než se s Ježíšem vydali na cestu ze zahrady, mezi židovským kapitánem chrámových stráží a římským kapitánem oddílu vojáků vznikl spor o tom, kam by Ježíš měl být odveden. Kapitán chrámových stráží dal rozkazy, že by měl být předveden ke Kaifášovi, úřadujícímu veleknězi. Kapitán římských vojáků přikázal, aby Ježíš byl odveden do paláce Annáše, bývalého velekněze a tcháne Kaifáše. A to tak rozhodl, protože Římané měli ve zvyku jednat přímo s Annášem ve všech záležitostech, týkajících se uplatňování židovských církevních zákonů. A rozkazy římského kapitána byly uposlechnuty; odvedli Ježíše do domu Annáše pro předběžný výslech<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b22"><a href="#fn_b22">[22]</a></sup>.</p>
<figure id="Figure_183_5_1" class="image urantiapedia image-style-align-right">
  <img src="/image/The_Urantia_Book/Jesus_life/paintings/The_Bridge_of_Kedron.jpg">
  <figcaption>
    <em>Kedronský most</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Bridge_of_Kedron_(Le_pont_de_Cédron)_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_2"><sup><small><a href="/cs/The_Urantia_Book/183#p5_2">183:5.2</a></small></sup>  Jidáš šel vedle kapitánů a slyšel všechno, o čem mluvili, ale do jejich sporu nezasáhl, poněvadž ani židovský kapitán, ani římský oficír by se zrádcem nemluvili─tak moc s ním opovrhovali.</p>
<p id="p5_3"><sup><small><a href="/cs/The_Urantia_Book/183#p5_3">183:5.3</a></small></sup>  Přibližně v této době Jan Zebedeus, pamatujíc si pokyny Ježíše, aby byl vždy po ruce, se přiblížil těsně k Ježíšovi, který šel mezi dvěma kapitány. Když velitel chrámových stráží uviděl, že Jan jde vedle nich, řekl svému podřízenému: „Chopte se toho muže a spoutejte ho. Je to jeden ze stoupenců tohoto člověka.“ Ale, když to uslyšel římský kapitán a rozhlédl se a uviděl Jana, dal rozkaz, aby apoštol přišel k němu a aby ho nikdo neobtěžoval. Potom římský kapitán řekl židovskému kapitánovi: „Tento muž není ani zrádce a ani zbabělec. Viděl jsem ho v zahradě a on nevytasil meč proti nám. Má odvahu přijít, aby byl se svým Učitelem a nikdo na něho nesmí položit ruku. Římský zákon dovoluje, že každý vězeň může mít alespoň jednoho přítele, který s ním předstoupí před soudní tribunál a proto tomuto muži nesmí být bráněno stát vedle svého zatčeného Učitele.“ A když toto uslyšel Jidáš, cítil se tak zahanben a ponížen, že zůstal vzadu za skupinou, která se již blížila k paláci Annáše.</p>
<figure id="Figure_183_5_3" class="image urantiapedia">
  <img src="/image/The_Urantia_Book/Jesus_life/paintings/Saint_Peter_and_Saint_John_Follow_from_Afar.jpg">
  <figcaption>
    <em>Svatý Petr a svatý Jan následují z dálky</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Saint_Peter_and_Saint_John_Follow_from_Afar_(Saint_Pierre_et_Saint_Jean_suivent_de_loin)_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_4"><sup><small><a href="/cs/The_Urantia_Book/183#p5_4">183:5.4</a></small></sup>  A toto vysvětluje, proč Janu Zebedeovi bylo dovoleno zůstat v blízkosti Ježíše po celou dobu této vyčerpávající zkušenosti této noci a následujícího dne<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b23"><a href="#fn_b23">[23]</a></sup>. Židé měli strach něco Janovi říci či ho nějakým způsobem obtěžovat, poněvadž měl něco jako status římského právního poradce, určeného jako pozorovatele postupů židovského církevního soudu. Janova privilegovaná pozice byla ještě více upevněna, když při předávání Ježíše kapitánovi chrámových stráží u vrat Annášova paláce římský kapitán řekl svému pobočníkovi: „Jdi s tímto vězněm a dohlédni na to, že židé ho nezabijí bez Pilátova souhlasu. Dávej pozor na to, aby ho nepopravili a postarej se, aby tomuto Galilejci bylo dovoleno s ním zůstat a pozorovat všechno dění.“ A tak Jan mohl být Ježíšovi nablízku až do jeho smrti na kříži, ačkoliv ostatních deset apoštolů bylo nuceno se skrývat. Jan jednal pod záštitou Říma a židé se neodvážili na něho vztáhnout ruku až do doby po smrti Učitele.</p>
<p id="p5_5"><sup><small><a href="/cs/The_Urantia_Book/183#p5_5">183:5.5</a></small></sup>  Po celou dobu cesty do paláce Annáše Ježíš mlčel<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b24"><a href="#fn_b24">[24]</a></sup>. Od chvíle svého zatčení až do předstoupení před Annáše, Syn Člověka nepromluvil ani slovo.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/182">
          <span class="mdi mdi-arrow-left-drop-circle"></span><span class="pl-2">Kapitola 182. V Getsemane</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/183">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/184">
          <span class="pr-2">Kapitola 184. Před Velkou radou</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Bible</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">183:0.3</small></a> <i>Místo zrady</i>: <a href="/cs/Bible/John/18#v1">Jan 18:1</a>. </li>
  <li><a href="#cite_b2">↑ <small id="fn_b2">183:0.4</small></a> <i>Satanova touha</i>: <a href="/cs/Bible/Luke/22#v31">Lk 22:31</a>. </li>
  <li><a href="#cite_b3">↑ <small id="fn_b3">183:1.1</small></a> <i>Ježíš plnil Otcovu vůli</i>: <a href="/cs/Bible/Matthew/26#v39">Mt 26:39,42,44</a>; <a href="/cs/Bible/Mark/14#v36">Mk 14:36,39</a>; <a href="/cs/Bible/Luke/22#v42">Lk 22:42</a>; <a href="/cs/Bible/John/4#v34">Jan 4:34</a>; <a href="/cs/Bible/John/5#v30">Jan 5:30</a>; <a href="/cs/Bible/John/6#v38">Jan 6:38-40</a>; <a href="/cs/Bible/John/15#v10">Jan 15:10</a>; <a href="/cs/Bible/John/17#v4">Jan 17:4</a>. </li>
  <li><a href="#cite_b4">↑ <small id="fn_b4">183:2.3</small></a> <i>Jidáš znal místa, kam Ježíš chodil</i>: <a href="/cs/Bible/John/18#v2">Jan 18:2</a>. </li>
  <li><a href="#cite_b5">↑ <small id="fn_b5">183:3.1</small></a> <i>Jidáš se připravuje na zradu Ježíše</i>: <a href="/cs/Bible/Luke/22#v47">Lk 22:47</a>. </li>
  <li><a href="#cite_b6">↑ <small id="fn_b6">183:3.3</small></a> <i>Plán</i>: <a href="/cs/Bible/Matthew/26#v48">Mt 26:48</a>; <a href="/cs/Bible/Mark/14#v44">Mk 14:44</a>. </li>
  <li><a href="#cite_b7">↑ <small id="fn_b7">183:3.4</small></a> <i>Koho hledáte? Já jsem to.</i>: <a href="/cs/Bible/John/18#v4">Jan 18:4-6</a>. </li>
  <li><a href="#cite_b8">↑ <small id="fn_b8">183:3.5</small></a> <i>Ježíš zrazen polibkem</i>: <a href="/cs/Bible/Matthew/26#v49">Mt 26:49-50a</a>; <a href="/cs/Bible/Mark/14#v45">Mk 14:45</a>; <a href="/cs/Bible/Luke/22#v47b">Lk 22:47b-48</a>. </li>
  <li><a href="#cite_b9">↑ <small id="fn_b9">183:3.6</small></a> <i>„Nechte je jít jejich cestou“</i>: <a href="/cs/Bible/John/18#v7">Jan 18:7-8</a>. </li>
  <li><a href="#cite_b10">↑ <small id="fn_b10">183:3.7</small></a> <i>Útok na Malcus</i>: <a href="/cs/Bible/Matthew/26#v51">Mt 26:51</a>; <a href="/cs/Bible/Mark/14#v46">Mk 14:46-47</a>; <a href="/cs/Bible/Luke/22#v49">Lk 22:49-51</a>; <a href="/cs/Bible/John/18#v10">Jan 18:10</a>. </li>
  <li><a href="#cite_b11">↑ <small id="fn_b11">183:3.7</small></a> <i>Ježíš kárá Petra</i>: <a href="/cs/Bible/Matthew/26#v52">Mt 26:52</a>; <a href="/cs/Bible/John/18#v11a">Jan 18:11a</a>. </li>
  <li><a href="#cite_b12">↑ <small id="fn_b12">183:3.7</small></a> <i>Otec si přeje, abych pil kalich</i>: <a href="/cs/Bible/John/18#v11b">Jan 18:11b</a>. </li>
  <li><a href="#cite_b13">↑ <small id="fn_b13">183:3.7</small></a> <i>Nebeská armáda</i>: <a href="/cs/Bible/Matthew/26#v53">Mt 26:53</a>. </li>
  <li><a href="#cite_b14">↑ <small id="fn_b14">183:3.8</small></a> <i>Ježíš spoután a odveden</i>: <a href="/cs/Bible/John/18#v12">Jan 18:12</a>. </li>
  <li><a href="#cite_b15">↑ <small id="fn_b15">183:3.8</small></a> <i>Proč mě sem vedou?</i>: <a href="/cs/Bible/Matthew/26#v55">Mt 26:55</a>; <a href="/cs/Bible/Mark/14#v48">Mk 14:48-49</a>; <a href="/cs/Bible/Luke/22#v52">Lk 22:52-53</a>. </li>
  <li><a href="#cite_b16">↑ <small id="fn_b16">183:3.9</small></a> <i>Následovníci utíkají</i>: <a href="/cs/Bible/Matthew/26#v56b">Mt 26:56b</a>; <a href="/cs/Bible/Mark/14#v50">Mk 14:50</a>. </li>
  <li><a href="#cite_b17">↑ <small id="fn_b17">183:3.9</small></a> <i>Nahý chlapec</i>: <a href="/cs/Bible/Mark/14#v51">Mk 14:51-52</a>. </li>
  <li><a href="#cite_b18">↑ <small id="fn_b18">183:3.10</small></a> <i>John následuje zblízka</i>: <a href="/cs/Bible/John/18#v15b">Jan 18:15b</a>. </li>
  <li><a href="#cite_b19">↑ <small id="fn_b19">183:3.10</small></a> <i>Petr následuje zdaleka</i>: <a href="/cs/Bible/Matthew/26#v58">Mt 26:58</a>; <a href="/cs/Bible/Mark/14#v54">Mk 14:54</a>; <a href="/cs/Bible/Luke/22#v54">Lk 22:54</a>; <a href="/cs/Bible/John/18#v15a">Jan 18:15a</a>. </li>
  <li><a href="#cite_b20">↑ <small id="fn_b20">183:3.10</small></a> <i>Jan Marek dostane plášť</i>: <a href="/cs/Bible/Mark/14#v51">Mk 14:51-52</a>. </li>
  <li><a href="#cite_b21">↑ <small id="fn_b21">183:4.6</small></a> <i>Pastýř zasažen a stádo se rozprchne</i>: <a href="/cs/Bible/Zechariah/13#v7">Zach 13:7</a>; <a href="/cs/Bible/Matthew/26#v31">Mt 26:31</a>; <a href="/cs/Bible/Mark/14#v27">Mk 14:27</a>. </li>
  <li><a href="#cite_b22">↑ <small id="fn_b22">183:5.1</small></a> <i>Ježíš odveden k Annášovi</i>: <a href="/cs/Bible/John/18#v13">Jan 18:13</a>. </li>
  <li><a href="#cite_b23">↑ <small id="fn_b23">183:5.4</small></a> <i>Jan smí zůstat</i>: <a href="/cs/Bible/John/18#v15">Jan 18:15</a>; <a href="/cs/Bible/John/19#v26">Jan 19:26-27</a>. </li>
  <li><a href="#cite_b24">↑ <small id="fn_b24">183:5.5</small></a> <i>Ježíš mlčel po cestě</i>: <a href="/cs/Bible/Isaiah/53#v7">Iz 53:7</a>; <a href="/cs/Bible/Acts_of_the_Apostles/8#v32">Sk 8:32</a>. </li>
</ol>
</div>
