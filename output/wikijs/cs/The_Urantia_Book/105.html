<!--
title: "KAPITOLA 105. BOŽSTVO A REALITA"
description: 
published: true
date: 2025-11-1T11:10:30Z
tags: the urantia book—papers
editor: ckeditor
dateCreated: 2022-8-9T18:13:26Z
-->

<p class="v-card v-sheet theme--light grey lighten-3 px-2 mb-4">© 2019 Nadace Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/104">
          <span class="mdi mdi-arrow-left-drop-circle"></span><span class="pl-2">Kapitola 104. Růst koncepce Trojice</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/105">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/106">
          <span class="pr-2">Kapitola 106. Vesmírné úrovně reality</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/cs/The_Urantia_Book/105#p0_1">105:0.1</a></small></sup>  DOKONCE i pro vysoké řády vesmírných inteligencí je nekonečnost pochopitelná jen částečně a konečnost reality srozumitelná pouze relativně. Lidská mysl, tak jak se snaží proniknout do tajemství původu a osudu všeho, co je nazýváno <i>reálným,</i> si může pomoci při řešení tohoto problému tím, že bude vnímat věčnost-nekonečnost jako téměř neohraničenou elipsu, která je vytvořena jednou absolutní příčinou a která působí v celém tomto vesmírném okruhu ustavičného obměňování─neustálého hledání nějakého absolutna a nekonečného potenciálu osudu.</p>
<p id="p0_2"><sup><small><a href="/cs/The_Urantia_Book/105#p0_2">105:0.2</a></small></sup>  Když se smrtelný intelekt snaží pochopit koncepci totální reality, taková konečná mysl stojí tváří v tvář k nekonečnosti-realitě, kdy totální realita <i>je</i> nekonečnost a proto nemůže být nikdy plně pochopena žádnou myslí, jejíž schopnost koncepčního chápání je subnekonečná.</p>
<p id="p0_3"><sup><small><a href="/cs/The_Urantia_Book/105#p0_3">105:0.3</a></small></sup>  Lidská mysl stěží může vytvořit adekvátní představu o věčných existencích a bez takového vnímání je také nemožné vylíčit naše koncepce totální reality. Nicméně, my se můžeme o takové zobrazení pokusit, i když jsme si plně vědomi, že naše koncepce musí být v procesu překladatelských úprav zcela změněny a upraveny na úroveň vnímání smrtelné mysli.</p>
<h2 id="p1" class="toc-header"><a href="#p1" class="toc-anchor">¶</a> 1. FILOZOFICKÁ KONCEPCE „JÁ JSEM“ </h2>
<p id="p1_1"><sup><small><a href="/cs/The_Urantia_Book/105#p1_1">105:1.1</a></small></sup>  Absolutní prvotní příčinnost v nekonečnosti přisuzují filozofové vesmírů Vesmírnému Otci, působícího jako nekonečné, věčné a absolutní JÁ JSEM<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>.</p>
<p id="p1_2"><sup><small><a href="/cs/The_Urantia_Book/105#p1_2">105:1.2</a></small></sup>  Existují mnohá nebezpečí spojená s vylíčením této ideje nekonečného JÁ JSEM smrtelnému intelektu, protože tato koncepce je natolik vzdálená lidskému empirickému chápání, že může způsobit vážná zkreslení významů a špatné pochopení hodnot. Nicméně, filozofická koncepce JÁ JSEM poskytuje konečným bytostem určitý základ ve snaze dosáhnout částečného pochopení absolutních původů a nekonečných osudů. Ale musíme si ujasnit, že ve všech našich pokusech ozřejmit vznik a dosažení reality je tato koncepce JÁ JSEM, ve všech významech a hodnotách osobnosti, synonymem pro První Osobu Božstva─Vesmírného Otce všech osobností. Ale tato zásada o JÁ JSEM není již tak čistě identifikovatelná v nebožských oblastech všeobecné reality.</p>
<p id="p1_3"><sup><small><a href="/cs/The_Urantia_Book/105#p1_3">105:1.3</a></small></sup>  <i>JÁ JSEM je Nekonečným; JÁ JSEM je také nekonečnost.</i> Z pohledu postupnosti, času, celá realita má svůj původ v nekonečném JÁ JSEM, jehož ojedinělá existence v uplynulé nekonečné věčnosti musí být první filozofickou zásadou pro konečného tvora. Koncepce JÁ JSEM znamená <i>neomezenou věčnost─</i>nerozlišitelnou realitu všeho, co se kdy může objevit v celé nekonečné věčnosti.</p>
<p id="p1_4"><sup><small><a href="/cs/The_Urantia_Book/105#p1_4">105:1.4</a></small></sup>  Jako existenciální koncepce JÁ JSEM není ani zbožštěním, ani nezbožštěním, není ani aktuálním a ani potenciálním, není ani osobním a ani neosobním, není ani statickým a ani dynamickým. Žádné pojmenování nemůže být použito pro Nekonečného, kromě konstatování, že JÁ JSEM <i>existuje</i>. Filozofická zásada o JÁ JSEM je jedinou vesmírnou koncepcí, která je poněkud obtížnější na pochopení než koncepce Neomezeného Absolutna.</p>
<p id="p1_5"><sup><small><a href="/cs/The_Urantia_Book/105#p1_5">105:1.5</a></small></sup>  Konečná mysl nutně musí mít začátek a přestože nikdy nebyl u reality skutečný začátek, existují určité vztahy příčinnosti, kterými je realita spojena s nekonečností. Předrealitu─prvotní, věčnou situaci─si je možno představit jako něco takového: v nějaké nekonečné dálce, hypotetický moment věčné minulosti, JÁ JSEM, může být chápán současně jako podstata a ne-podstata, jako příčina a důsledek, jako projev vůle a reakce. V tomto hypotetickém věčnostním momentu není nikde v celé nekonečnosti rozdílnost. Nekonečnost je naplněna nekonečným; Nekonečný obsahuje nekonečnost. Toto je hypotetický statický moment věčnosti; reality jsou ještě skryty ve svých potenciálech a potenciály se ještě neobjevily v nekonečnosti JÁ JSEM. Ale i v takové domnělé situaci musíme předpokládat existování možnosti osobní vůle.</p>
<p id="p1_6"><sup><small><a href="/cs/The_Urantia_Book/105#p1_6">105:1.6</a></small></sup>  Stále si pamatujte, že lidské chápání Vesmírného Otce je osobní zkušeností. Bůh, jako váš duchovní Otec, je dostupný vašemu vnímání a vnímání všech ostatních smrtelníků, <i>ale vaše empirická důstojná představa o Vesmírném Otci musí být vždy menší než vaše filozofické stanovisko k Prvotnímu Zdroji a Středu, JÁ JSEM.</i> Když my mluvíme o Otci, myslíme tím Boha, který může být pochopitelný jeho tvory, jak vysokými tak i nízkými, ale v Božstvu je mnohem více, což je nepochopitelné pro vesmírné tvory. Bůh, váš Otec a můj Otec, je ten aspekt Nekonečného, který my vnímáme v našich osobnostech jako aktivní empirickou realitu, ale JÁ JSEM navždy zůstává naší hypotézou o všem, co cítíme jako nepoznatelné o Prvotním Zdroji a Středu. A dokonce tato hypotéza je pravděpodobně hodně vzdálená od nevysvětlitelné nekonečnosti původní reality.</p>
<p id="p1_7"><sup><small><a href="/cs/The_Urantia_Book/105#p1_7">105:1.7</a></small></sup>  Vesmír vesmírů, se svým nespočetným množstvím bydlících osobností, je obrovským a složitým organismem, ale Prvotní Zdroj a Střed je nekonečně složitější než vesmíry a osobnosti, které se stávají reálnými v reakci na jeho záměrné pokyny. Když stojíte v úžase nad velikostí hlavního vesmíru, zapřemýšlejte o tom, že dokonce takové nepředstavitelné tvoření může být pouze částečným odhalením Nekonečného.</p>
<p id="p1_8"><sup><small><a href="/cs/The_Urantia_Book/105#p1_8">105:1.8</a></small></sup>  Nekonečnost je opravdu vzdálena úrovni empirického chápání smrtelníka, ale také v této epoše Urantie vaše představy o nekonečnosti vzrůstají a budou vzrůstat po celou dobu vašich nekonečných osudů, směřujících do nekonečné budoucnosti. Pro konečného tvora nemá neomezená nekonečnost význam, ale nekonečnost je schopna vlastního omezení a projevu reality na všech úrovních vesmírných existencí. A tvář, kterou Nekonečný obrací ke všem vesmírným osobnostem je tvář Otce─Vesmírného Otce lásky.</p>
<h2 id="p2" class="toc-header"><a href="#p2" class="toc-anchor">¶</a> 2. JÁ JSEM─TROJJEDINÝ A SEDMIDÍLNÝ </h2>
<p id="p2_1"><sup><small><a href="/cs/The_Urantia_Book/105#p2_1">105:2.1</a></small></sup>  Při přemýšlení o původu reality mějte vždy na paměti, že celá absolutní realita je z věčnosti a že u ní neexistuje začátek existence. Když hovoříme o absolutní realitě, zmiňujeme se o třech existenciálních osobách Božstva, Ostrovu Ráj a tří Absoluten. Těchto sedm realit je koordinovaně věčné, bez ohledu na to, že my používáme časoprostorový jazyk při představování jejich postupných původů lidským bytostem.</p>
<p id="p2_2"><sup><small><a href="/cs/The_Urantia_Book/105#p2_2">105:2.2</a></small></sup>  Při sledování chronologického popisu původů reality musí být stanoven teoretický moment „prvního“ volního projevu a „první“ zpětné reakce v mezích JÁ JSEM. V našich pokusech popsat vznik a vývoj reality může dané stadium být představeno jako samo-odlišení <i>Nekonečného</i> od <i>Nekonečnosti</i>, ale postulování tohoto dvojného vztahu se musí vždy rozšiřovat do trojné koncepce skrze přiznání kontinuity <i>Nekonečnosti</i>, JÁ JSEM.</p>
<p id="p2_3"><sup><small><a href="/cs/The_Urantia_Book/105#p2_3">105:2.3</a></small></sup>  Tato samoproměna JÁ JSEM kulminuje v mnohačetných rozdílnostech zbožštěné a nezbožštěné reality, potenciální a aktuální reality a některých jiných realit, které mohou stěží být takto klasifikovány. Tyto rozdílnosti teoretického jediného JÁ JSEM jsou věčně sjednoceny souběžnými vztahy, vznikající v mezích JÁ JSEM─předpotenciální, předaktuální, předosobní, monotetická předrealita, která i když je nekonečná, se odkrývá jako absolutní v přítomnosti Prvotního Zdroje a Středu a jako osobnost v bezmezné lásce Vesmírného Otce.</p>
<p id="p2_4"><sup><small><a href="/cs/The_Urantia_Book/105#p2_4">105:2.4</a></small></sup>  Těmito vnitřními proměnami JÁ JSEM vytváří základ pro sedmidílný samovztah. Filozofická (časová) koncepce ojedinělého JÁ JSEM a přechodná (časová) koncepce JÁ JSEM jako trojjediného mohou být nyní zvětšeny, aby obsahovaly JÁ JSEM jako sedmidílného. Tento sedmidílný─nebo sedmistupňový─charakter je možno nejlépe představit ve vztahu k Sedmi Absolutnům Nekonečnosti:</p>
<p id="p2_5"><sup><small><a href="/cs/The_Urantia_Book/105#p2_5">105:2.5</a></small></sup>  1. <i>Vesmírný Otec</i>. JÁ JSEM jako otec Věčného Syna. Toto je původní osobnostní vztah aktuálních okolností. Absolutní osobnost Syna dělá absolutním fakt otcovství Boha a vytváří status potenciálního synovství všech osobností. Tento vztah ustanovuje osobnost Nekonečného a završuje jeho duchovní odhalení v osobnosti Prvorozeného Syna. Tento aspekt JÁ JSEM je částečně poznatelný na duchovních úrovních také ve zkušenosti smrtelníků, kteří ještě v těle mohou ctít našeho Otce.</p>
<p id="p2_6"><sup><small><a href="/cs/The_Urantia_Book/105#p2_6">105:2.6</a></small></sup>  2. <i>Vesmírný Správce</i>. JÁ JSEM jako příčina věčného Ráje. Toto je původní neosobní vztah aktuálních událostí, prvotní neduchovní spojení. Vesmírný Otec je Bůh-jako-láska; Vesmírný Správce je Bůh-jako-model. Tento vztah ustanovuje potenciál formy─konfiguraci─ a určuje hlavní model neosobního a neduchovního spojení─hlavní model, ze kterého jsou udělány všechny kopie.</p>
<p id="p2_7"><sup><small><a href="/cs/The_Urantia_Book/105#p2_7">105:2.7</a></small></sup>  3. <i>Vesmírný Tvořitel</i>. JÁ JSEM jako jeden s Věčným Synem. Toto spojení Otce a Syna (v přítomnosti Ráje) zahajuje tvořivý cyklus, který vrcholí objevením se sjednocené osobnosti a věčného vesmíru. Z pohledu konečného smrtelníka má realita své skutečné začátky v objevení se věčné Havony. Tento tvořivý čin Božstva je uskutečněn a vykonán Bohem Konání, který je podstatou jednoty Otce-Syna, projevované na všech úrovních ve vztahu ke všem úrovním aktuálních okolností. Proto je božská tvořivost hodnověrně charakterizována jednotou a tato jednota je vnějším odrazem absolutní ojedinělosti dvojitosti Otce-Syna a Trojice─Otce-Syna-Ducha.</p>
<p id="p2_8"><sup><small><a href="/cs/The_Urantia_Book/105#p2_8">105:2.8</a></small></sup>  4. <i>Nekonečný Podporovatel</i>. JÁ JSEM jako samoasociativní. Toto je prvotní spojení statických a potenciálních vlastností reality. V tomto vztahu jsou všechny podmíněnosti a nepodmíněnosti kompenzovány. Tento aspekt JÁ JSEM je nejlépe chápán jako Univerzální Absolutno─sjednotitel Božstva a Neomezených Absoluten.</p>
<p id="p2_9"><sup><small><a href="/cs/The_Urantia_Book/105#p2_9">105:2.9</a></small></sup>  5. <i>Nekonečný Potenciál</i>. JÁ JSEM jako samozpůsobilý. Toto je výstupní hodnota nekonečnosti, sloužící jako věčné svědectví dobrovolného samoomezení JÁ JSEM, díky kterému bylo dosaženo trojdílného sebevyjádření a samozjevení. Tento aspekt JÁ JSEM je obvykle chápán jako Božstvo Absolutní.</p>
<p id="p2_10"><sup><small><a href="/cs/The_Urantia_Book/105#p2_10">105:2.10</a></small></sup>  6. <i>Nekonečná Výkonnost</i>. JÁ JSEM jako staticky-reaktivní. Toto je nekonečná matrix, možnost celého budoucího rozšiřování vesmíru. Tento aspekt JÁ JSEM je pravděpodobně nejlépe vnímán jako supergravitační přítomnost Neomezeného Absolutna.</p>
<p id="p2_11"><sup><small><a href="/cs/The_Urantia_Book/105#p2_11">105:2.11</a></small></sup>  7. <i>Univerzální Nekonečný</i>. JÁ JSEM jako JÁ JSEM. Toto je stáza, nebo vlastní vzájemný vztah Nekonečnosti, věčný fakt reality nekonečnosti a všeobecná pravda o nekonečnosti reality. Do té míry, do jaké je tento vztah rozpoznatelný jako osobnost, je odhalen vesmírům v božském Otci všech osobností─i také absolutní osobnosti. Do té míry, do jaké je tento vztah vyjádřitelný neosobně, jeho spojení s vesmírem se projevuje jako absolutní soudržnost čisté energie a čistého ducha v přítomnosti Vesmírného Otce. Do té míry, do jaké je tento vztah vnímatelný jako absolutní, je odhalen v nadřazenosti Prvotního Zdroje a Středu; v něm my všichni žijeme a pohybujeme se a máme naše bytí, od tvorů prostoru po obyvatele Ráje; a to stejné platí jak o hlavním vesmíru, tak i o ultimatonu<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b2"><a href="#fn_b2">[2]</a></sup>. A to také rovněž platí o tom, co bude, tak jako o tom co je a co bylo.</p>
<h2 id="p3" class="toc-header"><a href="#p3" class="toc-anchor">¶</a> 3. SEDM ABSOLUTEN NEKONEČNOSTI </h2>
<p id="p3_1"><sup><small><a href="/cs/The_Urantia_Book/105#p3_1">105:3.1</a></small></sup>  Sedm původních vztahů v mezích JÁ JSEM se zvěčňuje jako Sedm Absoluten Nekonečnosti. Ale, i když my můžeme popsat původy reality a rozlišení nekonečnosti postupným vyprávěním, ve skutečnosti je všech sedm Absoluten neomezeně a rovnocenně věčných. Pro smrtelné mysli je možná nutné pochopit jejich začátky, ale vždy by tato představa měla být zastíněna uvědoměním, že sedm Absoluten nemělo žádný začátek; jsou věčné a takové vždy byly. Sedm Absoluten jsou předpokladem reality. V těchto pojednáních jsou popsány následujícím způsobem:</p>
<p id="p3_2"><sup><small><a href="/cs/The_Urantia_Book/105#p3_2">105:3.2</a></small></sup>  1. <i>Prvotní Zdroj a Střed</i>. První Osoba Božstva a základní model ne-božskosti, Bůh, Vesmírný Otec, tvořitel, správce a podporovatel; univerzální láska, věčný duch a nekonečná energie; potenciál všech potenciálů a zdroj všeho aktuálního; stabilita veškeré statiky a dynamika všech změn; zdroj modelu a Otec osob. Všech sedm absoluten společně se rovnají nekonečnosti, ale Vesmírný Otec sám je ve skutečnosti nekonečným.</p>
<p id="p3_3"><sup><small><a href="/cs/The_Urantia_Book/105#p3_3">105:3.3</a></small></sup>  2. <i>Druhý Zdroj a Střed.</i> Druhá Osoba Božstva, Věčný a Prvorozený Syn; absolutní osobnost reálnosti JÁ JSEM a základ pro uskutečnění-zjevení „osobnosti JÁ JSEM“. Žádná osobnost nemůže doufat v dosažení Vesmírného Otce bez prostřednictví jeho Věčného Syna; rovněž nemůže žádná osobnost dosáhnout duchovních úrovní existence bez podpory a pomoci tohoto absolutního modelu pro všechny osobnosti. Ve Druhém Zdroji a Středu je duch bezvýhradný, zatímco osobnost je absolutní.</p>
<p id="p3_4"><sup><small><a href="/cs/The_Urantia_Book/105#p3_4">105:3.4</a></small></sup>  3. <i>Rajský Zdroj a Střed</i>. Druhý model ne-božskosti, věčný Ostrov Ráj; podstata pro uskutečnění-zjevení „JÁ JSEM síly“ a základ pro ustanovení gravitačního řízení ve všech vesmírech. Ve vztahu k veškeré aktualizované, neduchovní, neosobní a nevolní realitě je Ráj absolutnem modelů. Tak, jak je duchovní energie spojena s vesmírným Otcem skrze absolutní osobnost Mateřského Syna, tak je veškerá kosmická energie držena v gravitačním dohledu Prvotního Zdroje a Středu prostřednictvím absolutního modelu Ostrova Ráj. Ráj není prostor; prostor existuje ve vztahu k Ráji a chroničnost pohybu je stanovena Rájem. Věčný Ostrov je absolutně nehybný; všechna ostatní organizovaná a organizující energie je ve věčném pohybu; v celém prostoru je nehybná pouze přítomnost Neomezeného Absolutna a Neomezený je rovnocenný Ráji. Ráj existuje ve středu prostoru, Neomezené Absolutno jím prostupuje a všechny vzájemné existence mají své bytí v mezích této sféry.</p>
<p id="p3_5"><sup><small><a href="/cs/The_Urantia_Book/105#p3_5">105:3.5</a></small></sup>  4. <i>Třetí Zdroj a Střed</i>. Třetí Osoba Božstva, Společný Činitel; nekonečný integrátor kosmických energií Ráje s duchovními energiemi Věčného Syna; dokonalý koordinátor motivů vůle a mechaniky síly; sjednotitel veškeré aktuální a činné reality. Skrze službu svých početných dětí nekonečný Duch odkrývá soucit Věčného Syna a současně působí jako nekonečný manipulátor, navždy vplétající model Ráje do energií prostoru. Tentýž Společný Činitel, tento Bůh Činu, Bůh Konání, je dokonalým vyjádřením bezlimitních plánů a záměrů Otce-Syna, zatímco on sám působí jako zdroj mysli a poskytovatel intelektu tvorům rozsáhlého kosmu.</p>
<p id="p3_6"><sup><small><a href="/cs/The_Urantia_Book/105#p3_6">105:3.6</a></small></sup>  5. <i>Božstvo Absolutní</i>. Příčinnost, potenciálně osobní možnosti univerzální reality, totálnost celého potenciálu Božstva. Božstvo Absolutní účelově podmiňuje neomezené, absolutní a nebožské reality. Božstvo Absolutní podmiňuje absolutní a absolutizuje nepodmíněné─zahajovatel osudu.</p>
<p id="p3_7"><sup><small><a href="/cs/The_Urantia_Book/105#p3_7">105:3.7</a></small></sup>  6. <i>Neomezené Absolutno</i>. Statické, reaktivní a nepůsobící Absolutno; neodkrytá kosmická nekonečnost JÁ JSEM; totálnost nezbožštěné reality a konečnost všeho neosobního potenciálu. Působení Neomezeného je ohraničeno prostorem, ale přítomnost Neomezeného je neohraničena, je nekonečná. Existuje koncepční periférie hlavního vesmíru, ale přítomnost Neomezeného je bezmezná; dokonce věčnost nemůže vyčerpat nezměrnou nehybnost nebožského Absolutna.</p>
<p id="p3_8"><sup><small><a href="/cs/The_Urantia_Book/105#p3_8">105:3.8</a></small></sup>  7. <i>Univerzální Absolutno</i>. Sjednotitel zbožštěného a nezbožštěného; harmonizátor absolutního a relativního. Univerzální Absolutno (tím, že je statické, potenciální a asociativní) vyrovnává napětí mezi věčně existujícím a nedokončeným.</p>
<p id="p3_9"><sup><small><a href="/cs/The_Urantia_Book/105#p3_9">105:3.9</a></small></sup>  Sedm Absoluten Nekonečnosti jsou podstatou pro začátky reality. Z pohledu smrtelných myslí se Prvotní Zdroj a Střed jeví jako předchůdce všech absoluten. Ale takové tvrzení, jakkoliv užitečné, je neplatné kvůli koexistenci ve věčnosti Syna, Ducha, tří Absoluten a Ostrova Ráj.</p>
<p id="p3_10"><sup><small><a href="/cs/The_Urantia_Book/105#p3_10">105:3.10</a></small></sup>  Je <i>pravda</i>, že Absolutna jsou projevy JÁ JSEM-prvotního Zdroje a Středu; <i>faktem</i> je, že tato Absolutna neměla nikdy začátek, ale jsou rovnocennými věčnými podstatami s Prvotním Zdrojem a Středem. Vztahy absoluten ve věčnosti nemohou být vždy představeny bez zahrnutí paradoxů časového jazyka a koncepčních modelů prostoru. Ale bez ohledu na jakékoliv zmatek, týkající se původu Sedmi Absoluten Nekonečnosti, je jak faktem, tak i pravdou, že všechna realita je založena na jejich věčné existenci a nekonečnosti jejich vztahů.</p>
<h2 id="p4" class="toc-header"><a href="#p4" class="toc-anchor">¶</a> 4. JEDNOTA, DVOJITOST A TROJJEDINOST </h2>
<p id="p4_1"><sup><small><a href="/cs/The_Urantia_Book/105#p4_1">105:4.1</a></small></sup>  Filozofové vesmíru považují věčnou existenci JÁ JSEM za prvotní zdroj celé reality. A současně s tím předpokládají samo-rozčlenění JÁ JSEM do primárních samovztahů─sedmi aspektů nekonečnosti. A souběžně s touto domněnkou přichází třetí předpoklad─objevení se věčnosti Sedmi Absoluten Nekonečnosti a zvěčnění dvojitého spojení sedmi aspektů JÁ JSEM a těchto sedmi Absoluten.</p>
<p id="p4_2"><sup><small><a href="/cs/The_Urantia_Book/105#p4_2">105:4.2</a></small></sup>  Takto se samo-zjevení JÁ JSEM rozvíjí od statického „já“ přes samo-rozčlenění a samovztah k absolutním vztahům, vztahům se samo-vyplynulými Absolutny. Timto se objevuje dvojitost ve věčném spojení Sedmi Absoluten Nekonečnosti se sedmidílnou nekonečností samo-rozčleněných aspektů samo-zjevujícího se JÁ JSEM. Tyto dvojité vztahy, které se zvěčňují ve vztahu k vesmíru jako sedm Absoluten, zvěčňují výchozí základy pro celou vesmírnou realitu.</p>
<p id="p4_3"><sup><small><a href="/cs/The_Urantia_Book/105#p4_3">105:4.3</a></small></sup>  Několikrát bylo řečeno, že jednota plodí dvojitost, že dvojitost plodí trojjedinost a že trojjedinost je věčným předchůdcem všech věcí. Skutečně existují tři velké typy prvotních vztahů a ty jsou:</p>
<p id="p4_4"><sup><small><a href="/cs/The_Urantia_Book/105#p4_4">105:4.4</a></small></sup>  1. <i>Vztahy jednoty</i>. Vztahy, existující uvnitř JÁ JSEM, jehož jednota je z toho vnímána jako trojdílná a pak jako sedmidílné samo-rozčlenění.</p>
<p id="p4_5"><sup><small><a href="/cs/The_Urantia_Book/105#p4_5">105:4.5</a></small></sup>  2. <i>Vztahy dvojitosti</i>. Vztahy, existující mezi JÁ JSEM jako sedmidílným a Sedmi Absolutny Nekonečnosti.</p>
<p id="p4_6"><sup><small><a href="/cs/The_Urantia_Book/105#p4_6">105:4.6</a></small></sup>  3. <i>Vztahy trojjedinosti</i>. Odtud vycházejí funkční spojení Sedmi Absoluten Nekonečnosti.</p>
<p id="p4_7"><sup><small><a href="/cs/The_Urantia_Book/105#p4_7">105:4.7</a></small></sup>  Vztahy trojjedinosti vznikají ze základů dvojitosti kvůli nevyhnutelnosti vzájemných vztahů Absoluten. Takové trojjediné vztahy zvěčňují potenciál celé reality; obsahují jak zbožštěnou, tak i nezbožštěnou realitu.</p>
<p id="p4_8"><sup><small><a href="/cs/The_Urantia_Book/105#p4_8">105:4.8</a></small></sup>  JÁ JSEM je neomezená nekonečnost jako <i>jednota</i>. Dvojitosti zvěčňují <i>základy</i> reality. Trojjedinosti vedou k realizaci nekonečnosti jako vesmírné <i>funkci</i>.</p>
<p id="p4_9"><sup><small><a href="/cs/The_Urantia_Book/105#p4_9">105:4.9</a></small></sup>  Předexistenční se stává existenčním v sedmi Absolutnech a existenční se stává funkčním v trojjedinostech─základní spojení Absoluten. A současně se zvěčněním trojjediností je připravena vesmírná scéna─existují potenciály a jsou přítomny hodnoty─a úplnost věčnosti je svědkem rozrůznění kosmické energie, rozšiřování Rajského ducha a obdarování myslí, společně s poskytnutím osobnosti, v důsledku čehož všechny tyto odvozeniny Božstva a Ráje se sjednotí ve zkušenosti na úrovni tvora a jinými metodami na vyšších úrovních.</p>
<h2 id="p5" class="toc-header"><a href="#p5" class="toc-anchor">¶</a> 5. ROZŠÍŘENÍ KONEČNÉ REALITY </h2>
<p id="p5_1"><sup><small><a href="/cs/The_Urantia_Book/105#p5_1">105:5.1</a></small></sup>  Tak, jak původní rozčlenění JÁ JSEM musí vycházet z vnitřní a soběstačné vůle, tak také rozšíření konečné reality musí být připsáno volním činům Rajského Božstva a důsledkovým adaptacím funkčních trojjediností.</p>
<p id="p5_2"><sup><small><a href="/cs/The_Urantia_Book/105#p5_2">105:5.2</a></small></sup>  Před zbožštěním konečnosti by se zdálo, že všechno rozrůznění reality se odehrálo na absolutních úrovních; ale volní čin, rozšiřující konečnou realitu, znamená také omezení absolutnosti a předpokládá vznik vztažných podstat.</p>
<p id="p5_3"><sup><small><a href="/cs/The_Urantia_Book/105#p5_3">105:5.3</a></small></sup>  Ačkoliv předkládáme naše vyprávění jako posloupné události a popisujeme historické objevení se konečného jako přímou odvozeninu absolutního, mělo by se brát v úvahu to, že transcendentální existovalo jak před, tak i po všem, co je konečné. Ve vztahu ke konečnému jsou transcendentální meze jak příčinami, tak i završeními.</p>
<p id="p5_4"><sup><small><a href="/cs/The_Urantia_Book/105#p5_4">105:5.4</a></small></sup>  Možnost konečného je obsažena v Nekonečném, ale přeměna možnosti do pravděpodobnosti a nevyhnutelnosti musí být připsána samo-existující svobodné vůli Prvotního Zdroje a Středu, aktivujícího všechna trojdílná spojení. Pouze nekonečnost vůle Otce může tak uzpůsobit absolutní úroveň bytí, aby vedla ke vzniku mezního, nebo vytvořit konečné.</p>
<p id="p5_5"><sup><small><a href="/cs/The_Urantia_Book/105#p5_5">105:5.5</a></small></sup>  S objevením se relativní a podmíněné reality vzniká nový cyklus reality─cyklus růstu─velkolepý sestup z vrcholů nekonečnosti do oblasti konečného, který navěky směřuje do středu k Ráji a Božstvu, neustále hledajíc ty vysoké cíle, odpovídající svému nekonečnému zdroji.</p>
<p id="p5_6"><sup><small><a href="/cs/The_Urantia_Book/105#p5_6">105:5.6</a></small></sup>  Tyto nepředstavitelné procesy značí začátek historie vesmíru, značí vznik samotného času. Pro tvora začátek konečnosti <i>je</i> vznikem reality; z pozice mysli tvora neexistuje před vznikem konečného žádná představitelná skutečnost. Tato nová objevující se konečná realita existuje ve dvou původních fázích:</p>
<p id="p5_7"><sup><small><a href="/cs/The_Urantia_Book/105#p5_7">105:5.7</a></small></sup>  1. <i>Primární maxima─</i>nejvyšší dokonalá realita, havonský typ vesmíru a vytvořených tvorů.</p>
<p id="p5_8"><sup><small><a href="/cs/The_Urantia_Book/105#p5_8">105:5.8</a></small></sup>  2. <i>Druhotná maxima─</i>nejvýše zdokonalená reality, supervesmírný typ vytvořených tvorů a tvoření.</p>
<p id="p5_9"><sup><small><a href="/cs/The_Urantia_Book/105#p5_9">105:5.9</a></small></sup>  A tak jsou potom dva původní typy projevu: konstitutivně dokonalý a evolučně zdokonalený. Ty dva jsou sladěny ve vztazích věčnosti, ale v mezích času jsou zdánlivě rozdílní. Factor času znamená růst pro to, co roste; sekundární koneční rostou; proto, to, co roste, se musí jevit v čase jako nedokončené. Ale tyto rozdílnosti, které jsou tak důležité pro tuto stranu Ráje, neexistují ve věčnosti.</p>
<p id="p5_10"><sup><small><a href="/cs/The_Urantia_Book/105#p5_10">105:5.10</a></small></sup>  My mluvíme o dokonalém a zdokonaleném jako o primárních a sekundárních maximech, ale existuje ještě jiný typ: v důsledku trinitarizování a dalších vztahů mezi primárními a sekundárními vznikají <i>terciární maxima</i>─věci, významy a hodnoty, které nejsou ani dokonalé, ani zdokonalené a přesto jsou sladěny s oběma původními faktory.</p>
<h2 id="p6" class="toc-header"><a href="#p6" class="toc-anchor">¶</a> 6. DŮSLEDKY ROZŠÍŘENÍ KONEČNÉ REALITY </h2>
<p id="p6_1"><sup><small><a href="/cs/The_Urantia_Book/105#p6_1">105:6.1</a></small></sup>  Celé rozšíření konečných existencí představuje přechod od potenciálního k aktuálnímu v rámci absolutních asociací funkční nekonečnosti. Z mnohých důsledků tvořivého aktualizování konečného je možno uvést čtyři:</p>
<p id="p6_2"><sup><small><a href="/cs/The_Urantia_Book/105#p6_2">105:6.2</a></small></sup>  1. <i>Reakce božstva</i>─vznik tří úrovní empirické svrchovanosti: skutečnost svrchovanosti osobního ducha v Havoně, potenciální svrchovanost osobní moci v budoucím velkém vesmíru a schopnost pro určitou neznámou funkci empirické mysli, působící na některé úrovni svrchovanosti v budoucím hlavním vesmíru.</p>
<p id="p6_3"><sup><small><a href="/cs/The_Urantia_Book/105#p6_3">105:6.3</a></small></sup>  2. <i>Reakce vesmíru</i> obsahuje aktivaci stavitelských plánů pro vytvoření prostorové úrovně supervesmírů a tato evoluce stále pokračuje po celou dobu organizování sedmi supervesmírů.</p>
<p id="p6_4"><sup><small><a href="/cs/The_Urantia_Book/105#p6_4">105:6.4</a></small></sup>  3. <i>Důsledky ve sféře tvorů.</i> Následkem rozšíření konečné reality byl vznik dokonalých bytostí, řádu věčných obyvatel Havony, a zdokonalených vzestupných evolučních bytostí ze sedmi supervesmírů. Ale dosažení dokonalosti v evoluční (tvořivě-časové) zkušenosti předpokládá, že výchozím bodem je něco jiného, než dokonalost. Tak se v evolučních tvořeních objevuje nedokonalost. A to je zdroj potenciálního zla. Nepřizpůsobivost, nesoulad a konflikt─to všechno jsou věci, které provázejí evoluční růst, od fyzických vesmírů po individuální tvory.</p>
<p id="p6_5"><sup><small><a href="/cs/The_Urantia_Book/105#p6_5">105:6.5</a></small></sup>  4. <i>Reakce božskosti</i> na nedokonalost, tkvící v časovém prodlení evoluce je odkryta v kompenzující přítomnosti Boha Sedmidílného a pomocí jeho činností je zdokonalující spojeno jak s dokonalým, tak i se zdokonaleným. Tato časová prodleva je neoddělitelná od evoluce, která je tvořivostí v čase. Kvůli tomu a také kvůli dalším příčinám je všemocná energie Nejvyššího založena na úspěších božskosti Boha Sedmidílného. Toto časové prodlení umožňuje tvorům účastnit se božského tvoření─dává možnost osobitým tvorům stát se partnery Božstva v dosažení maximálního rozvoje. Také materiální rozum smrtelného tvora se takto stává partnerem božského Ladiče v uskutečňování dvojitosti nesmrtelné duše. Bůh Sedmidílný také poskytuje vyrovnávací metody pro empirická omezení vrozené dokonalosti, stejně tak jako kompenzuje omezení, spojená s nedokonalostí před vzestupem.</p>
<h2 id="p7" class="toc-header"><a href="#p7" class="toc-anchor">¶</a> 7. VZNIKÁNÍ TRANSCENDENTÁLNÍCH PODSTAT </h2>
<p id="p7_1"><sup><small><a href="/cs/The_Urantia_Book/105#p7_1">105:7.1</a></small></sup>  Transcendentální podstaty jsou subnekonečné a subabsolutní, ale jeví se jako nadkonečnými a nad úrovní tvorů. Transcendentální podstaty vznikají jako integrující úroveň, slaďující nadhodnoty absoluten s maximálními hodnotami konečného. Z pohledu tvora, to, co je transcendentální, vypadá, že vzniklo jako důsledek konečného; z pohledu věčnosti, jako předpoklad konečného; a jsou takoví, kdo považují transcendentální za „před-odezvu“ konečného.</p>
<p id="p7_2"><sup><small><a href="/cs/The_Urantia_Book/105#p7_2">105:7.2</a></small></sup>  To, co je transcendentální není nutně nerozvojové, ale v konečném smyslu je nadevoluční; není ani neempirické, ale je to nadzkušenost, která jako taková je smysluplná tvorům. Nejlepším vysvětlením takového paradoxu je pravděpodobně dokonalost středního vesmíru: on je stěží absolutním, pouze sám Ostrov Ráj je opravdově absolutní v „materializovaném“ smyslu. To není ani konečné evoluční tvoření, ani sedm supervesmírů. Havona je věčná, ale není neměnná ve smyslu, že v tomto vesmíru je možný růst. Je obydlena tvory (původem z Havony), kteří nebyli ve skutečnosti nikdy stvořeni, protože existují věčně. Proto Havona zobrazuje něco, co není přesně konečné a ani ještě absolutní. Havona ještě působí jako ochranný pás mezi absolutním Rájem a konečnými tvořeními, což je ilustrací ještě další funkce transcendentálních podstat. Ale samotná Havona není transcendentální─je to Havona.</p>
<p id="p7_3"><sup><small><a href="/cs/The_Urantia_Book/105#p7_3">105:7.3</a></small></sup>  Tak, jak je Nejvyšší spojen s konečným, tak je Největší ztotožněn s transcendentálním. Ale ačkoliv my takto porovnáváme Nejvyšší a Největší, rozdíl mezi nimi je poněkud větší než stupeň; ten rozdíl je také záležitostí schopnosti. Největší je něco víc než nad-Nejvyšší, promítnutý na transcendentální úrovni. Největší je toto všechno a ještě víc: Největší je vznikání nových realit Božstva, vymezení nových fází toho, co bylo předtím nevymezeno.</p>
<p id="p7_4"><sup><small><a href="/cs/The_Urantia_Book/105#p7_4">105:7.4</a></small></sup>  Mezi těmi realitami, které vytvářejí spojitost s transcendentálními úrovněmi jsou tyto následující reality:</p>
<p id="p7_5"><sup><small><a href="/cs/The_Urantia_Book/105#p7_5">105:7.5</a></small></sup>  1. Božská přítomnost Největšího.</p>
<p id="p7_6"><sup><small><a href="/cs/The_Urantia_Book/105#p7_6">105:7.6</a></small></sup>  2. Koncepce hlavního vesmíru.</p>
<p id="p7_7"><sup><small><a href="/cs/The_Urantia_Book/105#p7_7">105:7.7</a></small></sup>  3. Architekti Hlavního Vesmíru.</p>
<p id="p7_8"><sup><small><a href="/cs/The_Urantia_Book/105#p7_8">105:7.8</a></small></sup>  4. Dva řády Rajských organizátorů sil.</p>
<p id="p7_9"><sup><small><a href="/cs/The_Urantia_Book/105#p7_9">105:7.9</a></small></sup>  5. Určité úpravy v potenciálu prostoru.</p>
<p id="p7_10"><sup><small><a href="/cs/The_Urantia_Book/105#p7_10">105:7.10</a></small></sup>  6. Určité hodnoty ducha.</p>
<p id="p7_11"><sup><small><a href="/cs/The_Urantia_Book/105#p7_11">105:7.11</a></small></sup>  7. Určité významy mysli.</p>
<p id="p7_12"><sup><small><a href="/cs/The_Urantia_Book/105#p7_12">105:7.12</a></small></sup>  8. Absonitní vlastnosti a reality.</p>
<p id="p7_13"><sup><small><a href="/cs/The_Urantia_Book/105#p7_13">105:7.13</a></small></sup>  9. Všemohoucnost, vševědoucnost a všudypřítomnost.</p>
<p id="p7_14"><sup><small><a href="/cs/The_Urantia_Book/105#p7_14">105:7.14</a></small></sup>  10. Prostor.</p>
<p id="p7_15"><sup><small><a href="/cs/The_Urantia_Book/105#p7_15">105:7.15</a></small></sup>  Vesmír, ve kterém my nyní žijeme, si je možno představit jako existující konečné, transcendentální a absolutní úrovně. Toto je kosmická scéna, na které se odehrává nekonečné drama osobitých výkonů a energetických přeměn.</p>
<p id="p7_16"><sup><small><a href="/cs/The_Urantia_Book/105#p7_16">105:7.16</a></small></sup>  A všechny tyto mnohačetné reality jsou sjednoceny <i>absolutně</i> sedmi trojjedinostmi, <i>funkčně</i> Architekty Hlavního Vesmíru a <i>vzájemně</i> Sedmi Hlavními Duchy, podnejvyššími koordinátory božskosti Boha Sedmidílného.</p>
<p id="p7_17"><sup><small><a href="/cs/The_Urantia_Book/105#p7_17">105:7.17</a></small></sup>  Bůh Sedmidílný představuje odkrytí osobnosti a božskosti Vesmírného Otce tvorům jak maximálního, tak pod-maximálního statusu, ale existují ještě jiné sedmidílné vztahy Prvotního Zdroje a Středu, které nenáleží do projevu božské duchovní péče Boha, který je duch.</p>
<p id="p7_18"><sup><small><a href="/cs/The_Urantia_Book/105#p7_18">105:7.18</a></small></sup>  Ve věčnosti minulosti síly Absoluten, duchové Božstev a osobnosti Bohů, se daly do pohybu v odpověď na původní osobní projev vůle samo-existující osobní vůle. V této vesmírné epoše jsme svědky úžasných důsledků rozsáhlého kosmického panoráma subabsolutních projevů neomezených potenciálů všech těchto realit. A je zcela pravděpodobné, že pokračující rozrůzňování původní reality Prvotního Zdroje a Středu může pokračovat vpřed a ven epochu za epochou, pronikat dál a dál do vzdálených a nepředstavitelných rozloh absolutní nekonečnosti.</p>
<p id="p7_19"><sup><small><a href="/cs/The_Urantia_Book/105#p7_19">105:7.19</a></small></sup>  [Představeno Melkísedekem Nebadonu.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/104">
          <span class="mdi mdi-arrow-left-drop-circle"></span><span class="pl-2">Kapitola 104. Růst koncepce Trojice</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/105">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/106">
          <span class="pr-2">Kapitola 106. Vesmírné úrovně reality</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Bible</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">105:1.1</small></a> <i>JÁ JSEM</i>: <a href="/cs/Bible/Exodus/3#v13">Ex 3:13-14</a>. </li>
  <li><a href="#cite_b2">↑ <small id="fn_b2">105:2.11</small></a> <i>Žít, pohybovat se a mít své bytí</i>: <a href="/cs/Bible/Job/12#v10">Job 12:10</a>; <a href="/cs/Bible/Acts_of_the_Apostles/17#v28">Sk 17:28</a>. </li>
</ol>
</div>
