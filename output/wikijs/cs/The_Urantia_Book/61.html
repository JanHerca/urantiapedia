<!--
title: "KAPITOLA 61. ÉRA SAVCŮ NA URANTII"
description: 
published: true
date: 2025-11-1T11:10:30Z
tags: the urantia book—papers
editor: ckeditor
dateCreated: 2022-8-9T18:13:26Z
-->

<p class="v-card v-sheet theme--light grey lighten-3 px-2 mb-4">© 2019 Nadace Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/60">
          <span class="mdi mdi-arrow-left-drop-circle"></span><span class="pl-2">Kapitola 60. Urantia v éře raného suchozemského života</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/61">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/62">
          <span class="pr-2">Kapitola 62. Rané rasy předchůdce člověka</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/cs/The_Urantia_Book/61#p0_1">61:0.1</a></small></sup>  ÉRA savců začíná od doby, kdy se na pevnině objevili placentární savci a trvá do konce doby ledové. Toto období trvalo necelých padesát milionů let.</p>
<p id="p0_2"><sup><small><a href="/cs/The_Urantia_Book/61#p0_2">61:0.2</a></small></sup>  V průběhu této éry, zvané kenozoikum, světová krajina představovala velmi poutavou podívanou─vlnící se pahorky, rozlehlá údolí, široké řeky a rozsáhlé lesy. Dvakrát během tohoto časového úseku se zvedla a poklesla panamská šíje; to samé udělaly pozemní mosty přes Beringovu úžinu. Existovalo mnoho živočišných druhů a byly velmi různorodé. Ve stromech se hemžilo spousta ptáků a celý svět byl rájem pro živočichy, bez ohledu na nepřetržitý boj vyvíjejících se druhů o nadvládu.</p>
<p id="p0_3"><sup><small><a href="/cs/The_Urantia_Book/61#p0_3">61:0.3</a></small></sup>  Nahromaděné usazeniny z pěti fází této padesát milion let trvající éry obsahují zkamenělé záznamy postupných dynastií savců a vedou přímo do období objevení se samotného člověka.</p>
<h2 id="p1" class="toc-header"><a href="#p1" class="toc-anchor">¶</a> 1. ÚDOBÍ NOVÉ KONTINENTÁLNÍ PEVNINY </h2>
<p id="p1_1"><sup><small><a href="/cs/The_Urantia_Book/61#p1_1">61:1.1</a></small></sup>  Před <i>50 000 000</i> lety byly kontinenty většinou nad vodou, nebo jenom málo zaplaveny. Horninové útvary a usazeniny tohoto období jsou jak pozemského, tak i mořského původu, ale většinou pozemského. Po velmi dlouhou dobu se pevnina postupně zvedala, ale byla současně spláchnuta do nižších poloh a směrem k moři.</p>
<p id="p1_2"><sup><small><a href="/cs/The_Urantia_Book/61#p1_2">61:1.2</a></small></sup>  Již na počátku tohoto období se v Severní Americe <i>náhle</i> objevili placentární savci, představující nejdůležitější evoluční událost do této doby. Druhy neplacentárních savců již existovaly dříve, ale tento nový druh se objevil přímo a <i>náhle</i> z dříve existujícího předka plazů, jehož potomci přežili dobu hynutí dinosaurů. Otcem placentárních plazů byl malý, velmi aktivní, masožravý, skákající druh dinosaura.</p>
<figure id="Figure_61_1_2" class="image urantiapedia">
  <img src="/image/The_Urantia_Book/The_Universe/small-dinosaurs-velociraptor.jpg">
  <figcaption>
    Nobu Tamura, <a href="https://www.mundoprimaria.com/dinosaurios/clasificacion-dinosaurios/dinosaurios-pequenos" target="_blank">Link</a>
  </figcaption>
</figure>
<p id="p1_3"><sup><small><a href="/cs/The_Urantia_Book/61#p1_3">61:1.3</a></small></sup>  U těchto primitivních savců se začínaly projevovat základní savčí instinkty. Savci mají oproti jiným formám živočišného života nesmírnou výhodu v boji o přežití v tom, že jsou schopni:</p>
<p id="p1_4"><sup><small><a href="/cs/The_Urantia_Book/61#p1_4">61:1.4</a></small></sup>  1. Plodit relativně zralé a vyvinuté potomky.</p>
<p id="p1_5"><sup><small><a href="/cs/The_Urantia_Book/61#p1_5">61:1.5</a></small></sup>  2. Krmit, vychovávat a chránit svoje potomky s oddanou náklonností.</p>
<p id="p1_6"><sup><small><a href="/cs/The_Urantia_Book/61#p1_6">61:1.6</a></small></sup>  3. Používat svoje vyšší mozkové schopnosti pro vlastní přežití.</p>
<p id="p1_7"><sup><small><a href="/cs/The_Urantia_Book/61#p1_7">61:1.7</a></small></sup>  4. Využívat zvýšenou pohyblivost k útěku před nepřáteli.</p>
<p id="p1_8"><sup><small><a href="/cs/The_Urantia_Book/61#p1_8">61:1.8</a></small></sup>  5. Uplatnit svoji zvýšenou inteligenci pro přizpůsobení a adaptaci na prostředí.</p>
<p id="p1_9"><sup><small><a href="/cs/The_Urantia_Book/61#p1_9">61:1.9</a></small></sup>  Před <i>45 000 000</i> lety se vyzvedly kontinentální hřbety ve spojení s všeobecným klesáním pobřežních linií. Život savců se rozvíjel velmi rychle. Šířil se druh malých plazů kladoucích vajíčka a po Austrálii se potulovali předkové pozdějších klokanů. Brzy se objevili malí koni, lehkonozí nosorožci, tapíři s chobotem, primitivní prasata, veverky, lemuři, vačice a několik čeledí živočichů podobných opicím. Všichni byli malí, primitivní a nejlépe vybaveni pro život v lesích horských oblastí. Vyvinul se velký pták podobný pštrosovi, který byl tři metry vysoký a kladl vejce dvacet tři krát třicet tři centimetry velké. Toto byli předkové pozdějších gigantických dopravních ptáků, kteří byli vysoce inteligentní a kdysi přepravovali vzduchem lidské bytosti.</p>
<p id="p1_10"><sup><small><a href="/cs/The_Urantia_Book/61#p1_10">61:1.10</a></small></sup>  Na počátku období kenozoikum žili savci na souši, pod vodou, ve vzduchu a na stromech. Tito živočichové měli jeden až jedenáct párů prsních žláz a všichni byli pokryti hustou srstí. Tak jako u druhů, které se objevily později, tak i u nich se vyvinuly dvě řady zubů a v porovnání s velikostí těla měli velké mozky. Ale dnešní savci mezi nimi ještě nebyli.</p>
<p id="p1_11"><sup><small><a href="/cs/The_Urantia_Book/61#p1_11">61:1.11</a></small></sup>  Před <i>40 000 000</i> lety se začala zvedat pevnina v oblastech severní polokoule, po čemž následovalo nové rozsáhlé ukládání hornin a další pozemní aktivity, včetně proudění lávy, borcení, utváření jezer a eroze.</p>
<p id="p1_12"><sup><small><a href="/cs/The_Urantia_Book/61#p1_12">61:1.12</a></small></sup>  Většina Evropy byla v průběhu pozdější části této epochy zaplavena. Po malém vyzvednutí pevniny byl kontinent pokryt jezery a zátokami. Severní Ledový oceán se rozprostíral na jih přes Uralskou kotlinu a byl spojen se Středozemním mořem, které se v tu dobu táhlo na sever. Horské pásma Alp, Karpat, Apenin a Pyreneje byly nad vodou jako ostrovy. Vyzvedla se Panamská šíje a oddělila Atlantik od Tichého Oceánu. Severní Amerika byla propojena s Asií pozemním mostem v Beringově úžině a s Evropou byla spojena Grónskem a Islandem. Okruh kontinentální pevniny severní zeměpisné šířky byl přerušen pouze Uralskou úžinou, která spojovala arktická moře se zvětšeným Středozemním mořem.</p>
<p id="p1_13"><sup><small><a href="/cs/The_Urantia_Book/61#p1_13">61:1.13</a></small></sup>  V evropských vodách se vytvořilo velké množství vápnitých sedimentů, vytvořených dírkonožci. Dnes je tato hornina v Alpách vyzvednuta do výšky 3000 metrů, v Himalájích do výšky přes 4800 metrů a v Tibetu do výšky 6000 metrů. Usazeniny křídy této doby se nacházejí podél pobřeží Afriky a Austrálie, na západním pobřeží Jižní Ameriky a v oblasti ostrovů West Indies.</p>
<p id="p1_14"><sup><small><a href="/cs/The_Urantia_Book/61#p1_14">61:1.14</a></small></sup>  V průběhu celého tohoto období, zvaného <i>eocén</i>, pokračovala evoluce savců a ostatních příbuzných forem života prakticky nerušeně. V té době byla Amerika spojena pevninou se všemi kontinenty, kromě Austrálie a svět se postupně zaplňoval primitivními savci různých druhů.</p>
<h2 id="p2" class="toc-header"><a href="#p2" class="toc-anchor">¶</a> 2. NOVODOBÉ ZÁPLAVY </h2>
<p id="p2_1"><sup><small><a href="/cs/The_Urantia_Book/61#p2_1">61:2.1</a></small></sup>  Toto období bylo charakterizováno další a rychlejší evolucí placentárních savců a v jeho průběhu se vyvinuly pokročilejší druhy savců.</p>
<figure id="Figure_61_2_1" class="image urantiapedia">
  <img src="/image/The_Urantia_Book/The_Universe/Morganucodon oehleri. The first known true mammal, a small insectivore that lived in the Triassic.jpg">
  <figcaption>
    FunkMonk (Michael B. H.) - Trabajo propio, 2011, <a href="https://es.wikipedia.org/wiki/Morganucodon#/media/Archivo:Morganucodon.jpg" target="_blank">Link</a>
  </figcaption>
</figure>
<p id="p2_2"><sup><small><a href="/cs/The_Urantia_Book/61#p2_2">61:2.2</a></small></sup>  Přestože první placentární savci pocházeli z masožravých předků, velmi brzy se vyvinuly řády býložravců a zakrátko také vznikly čeledi masožravých savců. Hlavní potravou rychle se množících savců byly krytosemenné rostliny─novodobá suchozemská flóra, včetně většiny dnešních rostlin a stromů, které se objevily během předchozích epoch.</p>
<p id="p2_3"><sup><small><a href="/cs/The_Urantia_Book/61#p2_3">61:2.3</a></small></sup>  Před <i>35 000 000</i> lety začalo období světové nadvlády placentárních savců. Široký jižní pozemní most znovu spojil obrovský antarktický kontinent s Jižní Amerikou, jižní Afrikou a Austrálií. Přestože se ve vysokých zeměpisných šířkách hromadila pevnina, světové podnebí zůstávalo mírné v důsledku enormního rozšíření plochy tropických moří a také proto, že pevnina nebyla dostatečně vysoko, aby se vytvořily ledovce. Rozsáhlé proudění lávy nastalo v Grónsku a na Islandu a mezi těmito vrstvami se vytvořila malá ložiska uhlí.</p>
<p id="p2_4"><sup><small><a href="/cs/The_Urantia_Book/61#p2_4">61:2.4</a></small></sup>  Výrazné změny probíhaly v planetární fauně. Mořský život procházel velkými proměnami; existovala většina současných druhů mořského života a i nadále hráli důležitou roli dírkonožci. Život hmyzu byl stejný jako v předcházející epoše. Florissantské zkamenělé vrstvy v Coloradu patří do pozdější doby této dávné epochy. Většina žijících druhů hmyzu pochází z tohoto období, ale mnoho tehdy existujících druhů vyhynulo, nicméně jejich fosílie setrvávají.</p>
<p id="p2_5"><sup><small><a href="/cs/The_Urantia_Book/61#p2_5">61:2.5</a></small></sup>  Na souši bylo toto období především érou obnovení a rozšíření savců. Z raných a primitivnějších savců vyhynulo před koncem tohoto období více než sto druhů. Také obrovití savci s malým mozkem brzy vymřeli. V rozvoji schopnosti živočichů přežít pancéř a velikost byly nahrazeny inteligencí a pohyblivostí. A při úbytku dinosaurů savci pomalu přebírali nadvládu na zemi, rychle a úplně docházelo k ničení zbytků jejich plazivých předků.</p>
<p id="p2_6"><sup><small><a href="/cs/The_Urantia_Book/61#p2_6">61:2.6</a></small></sup>  Současně s vyhynutím dinosaurů nastaly další a významné změny v různých skupinách čeledi ještěrů. Z raných druhů čeledí plazů přežili do dnešních dnů želvy, hadi a krokodýli, společně s pradávnou žábou, která je jediným pozůstalým zástupcem skupiny raných předků člověka.</p>
<p id="p2_7"><sup><small><a href="/cs/The_Urantia_Book/61#p2_7">61:2.7</a></small></sup>  Různé třídy savců mají svůj původ v unikátním živočichu, nyní již vyhynulém. Tento masožravý tvor byl jakýmsi křížencem mezi kočkou a tuleněm; mohl žít na souši i ve vodě a byl vysoce inteligentní a velmi pohyblivý. V Evropě se vyvinul předek čeledi psů, který dal brzy vzniknout mnoha plemenům malých psů. Přibližně ve stejnou dobu se objevili hlodavci, včetně bobrů, veverek, syslů, myší a zajíců, kteří se brzy stali důležitou formou života a od té doby se v této čeledi změnilo jen velmi málo. Usazeniny z pozdější doby této epochy obsahují zkamenělé zbytky psů, koček, mývalů a lasiček v původní formě.</p>
<p id="p2_8"><sup><small><a href="/cs/The_Urantia_Book/61#p2_8">61:2.8</a></small></sup>  Před <i>30 000 000</i> lety se začaly objevovat současné druhy savců. Předtím savci žili převážně na kopcích, byly to horské druhy; <i>náhle</i> začala evoluce stepních druhů, čili kopytníků─pasoucích se druhů, odlišných od drápovitých masožravců. Tito býložravci vznikli z obecného pětiprstého předka se čtyřiceti čtyřmi zuby, který vyhynul před koncem této epochy. V průběhu celého tohoto období evoluce stavba končetin nepřekročila tři prsty.</p>
<p id="p2_9"><sup><small><a href="/cs/The_Urantia_Book/61#p2_9">61:2.9</a></small></sup>  Kůň, znamenitý příklad evoluce, žil v této epoše jak v Severní Americe, tak i v Evropě, nicméně jeho evoluce byla plně dokončena až v pozdější době ledové. I když se na konci tohoto období objevila čeleď nosorožců, svůj největší rozvoj prodělala později. Vyvinul se také malý tvor podobný praseti, který se stal předkem mnoha druhů vepřů, pekarů a hrochů. Velbloudi a lamy mají svůj původ v Severní Americe a objevily se přibližně ve střední části tohoto období a zamořily západní stepi. Lamy později migrovaly do jižní Ameriky, velbloudi do Evropy a oba druhy brzy vyhynuly v Severní Americe, i když několik málo velbloudů přežilo až do doby ledové.</p>
<figure id="Figure_61_2_9" class="image urantiapedia">
  <img src="/image/The_Urantia_Book/The_Universe/Hyracotherium Eohippus. It is known as the dawn horse.jpg">
  <figcaption>
    Heinrich Harder, 1920, <a href="https://species.wikimedia.org/wiki/Hyracotherium#/media/File:Hyracotherium_Eohippus_hharder.jpg" target="_blank">Link</a>
  </figcaption>
</figure>
<p id="p2_10"><sup><small><a href="/cs/The_Urantia_Book/61#p2_10">61:2.10</a></small></sup>  Přibližně v tuto dobu došlo na západě Severní Ameriky k významné události: poprvé se objevili primitivní předkové pradávných lemurů. Přestože tato čeleď nemůže být považována za opravdové lemury, jejich příchod znamenal vznik rodové linie, ze které se později vyvinuli opravdoví lemuři.</p>
<p id="p2_11"><sup><small><a href="/cs/The_Urantia_Book/61#p2_11">61:2.11</a></small></sup>  Podobně jako suchozemští plazi předcházející epochy, kteří se odebrali do moří, celý rod placentárních savců nyní opustil souši a usadil se v oceánech. A od těch dob v mořích zůstali, zahrnujíc dnešní velryby, delfíny, sviňuchy, tuleně a lachtany.</p>
<p id="p2_12"><sup><small><a href="/cs/The_Urantia_Book/61#p2_12">61:2.12</a></small></sup>  Na planetě pokračoval vývoj ptactva, ale jen s několika málo důležitými evolučními změnami. V tu dobu existovala většina současných ptáků, včetně racků, volavek, plameňáků, krkavců, jestřábů, orlů, sov, křepelek a pštrosů.</p>
<p id="p2_13"><sup><small><a href="/cs/The_Urantia_Book/61#p2_13">61:2.13</a></small></sup>  Na konci tohoto období, zvaného <i>oligocén</i>, který trval deset milionů let, rostlinný život, společně s mořským životem a suchozemskými živočichy se do značné míry vyvinul do stavu, ve kterém existuje dnes. Později se objevilo hodně specializovaných druhů, ale většina původních forem všeho živého existovala již tehdy.</p>
<h2 id="p3" class="toc-header"><a href="#p3" class="toc-anchor">¶</a> 3. STADIA FORMOVÁNÍ SOUČASNÝCH HOR </h2>
<p id="p3_1"><sup><small><a href="/cs/The_Urantia_Book/61#p3_1">61:3.1</a></small></sup>  Zvedání pevniny a rozdělování moří pomalu měnilo světové klima, které se postupně ochlazovalo, ale podnebí zůstávalo i nadále mírné. V Grónsku rostly sekvoje a magnólie, ale subtropické rostliny začínaly migrovat na jih. Ke konci tohoto období tyto teplomilné keře a stromy z velké části zmizely ze severních zeměpisných šířek a jejich místa zabraly houževnatější keře a listnaté stromy.</p>
<p id="p3_2"><sup><small><a href="/cs/The_Urantia_Book/61#p3_2">61:3.2</a></small></sup>  Vyvinulo se velké množství různých nových odrůd trávy a zuby mnoha savců se postupně měnily, až dosáhly podoby současného pasoucího se druhu..</p>
<p id="p3_3"><sup><small><a href="/cs/The_Urantia_Book/61#p3_3">61:3.3</a></small></sup>  Před <i>25 000 000</i> lety došlo po dlouhé epoše zvedání pevniny k jejímu nízkému zaplavení. Skalisté hory zůstaly vysoko nad vodou, takže ukládání erozního materiálu pokračovalo na východ po celém území rovinatých oblastí. Opět se vyzvedlo horské pásmo Sierra; de facto, od těch dob se stále zvedá. Z této doby pochází šest a půl kilometrový vertikální zlom v Kalifornii.</p>
<p id="p3_4"><sup><small><a href="/cs/The_Urantia_Book/61#p3_4">61:3.4</a></small></sup>  Před <i>20 000 000</i> lety to byl opravdu zlatý věk savců. Pozemní most v Beringově úžině umožnil velkému množství savců migrovat z Asie do Severní Ameriky, včetně mastodontů se čtyřmi kly, krátkonohých nosorožců a mnohým různým druhům kočkovitých šelem.</p>
<p id="p3_5"><sup><small><a href="/cs/The_Urantia_Book/61#p3_5">61:3.5</a></small></sup>  Objevili se první jeleni a Severní Amerika byla brzy zamořena přežvýkavci─jeleny, býky, velbloudy, bizony a několika druhy nosorožců─ale gigantická prasata, dosahující výšky téměř dvou metrů, vyhynula.</p>
<p id="p3_6"><sup><small><a href="/cs/The_Urantia_Book/61#p3_6">61:3.6</a></small></sup>  Obrovití sloni této a následujících epoch měli velké mozky a stejně tak i velká těla a brzy zamořili celý svět, s výjimkou Austrálie. Pro jednou dominoval světu obrovský živočich s dostatečně velikým mozkem, aby mu umožnil přežít. V podmínkách vysoce inteligentního života by žádný živočich velikosti slona nemohl přežít, kdyby neměl velký mozek a vyšší schopnosti. Inteligencí a schopností se adaptovat se slonovi blíží pouze kůň a překoná ho jenom sám člověk. Ale přesto z padesáti druhů slonů, žijících na počátku této epochy, přežily pouze dva druhy.</p>
<p id="p3_7"><sup><small><a href="/cs/The_Urantia_Book/61#p3_7">61:3.7</a></small></sup>  Před <i>15 000 000</i> lety se zvedaly horské oblasti Eurasie a v některých místech tam probíhala vulkanická činnost, ale ta se vůbec nemohla srovnávat s prouděním lávy na západní polokouli. Podobné neklidné podmínky převládaly po celém světě.</p>
<p id="p3_8"><sup><small><a href="/cs/The_Urantia_Book/61#p3_8">61:3.8</a></small></sup>  Gibraltarské úžina byla uzavřena a Španělsko bylo spojeno s Afrikou dávným pozemním mostem, ale Středozemní moře se vlévalo do Atlantiku úzkým kanálem, který probíhal přes celou Francii a horské hřebeny a vrcholy vystupovaly nad vodou tohoto pradávného oceánu jako ostrovy. Později začala tato evropská moře ustupovat. Ještě později se Středozemní moře spojilo s Indickým oceánem, zatímco na konci tohoto období byla vyzvednuta oblast Suezu, čímž se Středozemní moře stalo na určitou dobu vnitrozemním slaným jezerem.</p>
<p id="p3_9"><sup><small><a href="/cs/The_Urantia_Book/61#p3_9">61:3.9</a></small></sup>  Islandský pozemní most byl zaplaven a arktické vody se propojily s vodami Atlantického oceánu. Atlantické pobřeží Severní Ameriky se rychle ochladilo, ale pobřeží Tichého oceánu bylo teplejší než je nyní. V činnosti byly velké oceánské proudy a ovlivňovaly vývoj počasí stejně jak to dělají dnes.</p>
<p id="p3_10"><sup><small><a href="/cs/The_Urantia_Book/61#p3_10">61:3.10</a></small></sup>  Pokračovala evoluce savců. Na západních pláních Severní Ameriky se k velbloudům připojila obrovská stáda koní; to bylo opravdu období jak koní, tak i slonů. Mozek koně se svojí kapacitou blíží k mozku slona, ale je v jednom ohledu výrazně horší, poněvadž kůň se nikdy nezbavil hluboce zakořeněné vlastnosti utíkat, když se poleká. Kůň postrádá sloní vlastnost ovládat emoce, zatímco slon je značně handicapován velikostí a malou pohyblivostí. V průběhu tohoto období se vyvinul živočich, který byl něco mezi slonem a koněm, ale byl brzy vyhuben rychle se rozmnožujícími kočkovitými šelmami.</p>
<figure id="Figure_61_3_10" class="image urantiapedia">
  <img src="/image/The_Urantia_Book/The_Universe/Aepycamelus Alticamelus. Es un género extinto de camello.jpg">
  <figcaption>
    Heinrich Harder, 1920, <a href="https://es.wikipedia.org/wiki/Aepycamelus#/media/Archivo:Aepycamelus_Alticamelus_hharder.jpg" target="_blank">Link</a>
  </figcaption>
</figure>
<p id="p3_11"><sup><small><a href="/cs/The_Urantia_Book/61#p3_11">61:3.11</a></small></sup>  Jak se Urania blíží do takzvané „doby bez koní“, měli byste se pozastavit a zamyslet nad tím, co tento živočich znamenal pro vaše předky. Zpočátku člověk používal koně jako potravu, potom k dopravě, později v zemědělství a ve válkách. Kůň sloužil lidstvu po velmi dlouhou dobu a hrál důležitou roli v rozvoji lidské civilizace.</p>
<p id="p3_12"><sup><small><a href="/cs/The_Urantia_Book/61#p3_12">61:3.12</a></small></sup>  Biologický vývoj tohoto období přispěl značnou měrou k vytvoření podmínek pro následné objevení se člověka. Ve střední Asii se vyvinuly pravé typy jak primitivní opice, tak i gorily, které měly společného, nyní vyhynutého, předka. Ale žádný z těchto druhů nepatří do rodové řady živých tvorů, kteří se později stali předky lidské rasy.</p>
<p id="p3_13"><sup><small><a href="/cs/The_Urantia_Book/61#p3_13">61:3.13</a></small></sup>  Čeleď psovitá byla zastoupena několika druhy, především vlky a liškami; kočkovité šelmy byly zastoupeny pantery a tygry s dlouhými špičáky; tito tygři se poprvé objevili v Severní Americe. Po celém světě se značně zvýšil počet dnešních psovitých a kočkovitých čeledí. Ve všech severních zeměpisných šířkách prospívaly a rozvíjely se lasičky, kuny, vydry a mývalové.</p>
<p id="p3_14"><sup><small><a href="/cs/The_Urantia_Book/61#p3_14">61:3.14</a></small></sup>  Pokračovala evoluce ptáků, ačkoliv došlo jen k málo výrazným změnám. Plazi se podobali dnešním druhům─hadům, krokodýlům a želvám.</p>
<p id="p3_15"><sup><small><a href="/cs/The_Urantia_Book/61#p3_15">61:3.15</a></small></sup>  Tak končí velmi důležité a zajímavé období světové historie. Tato éra slona a koně je známa jako <i>miocén</i>.</p>
<h2 id="p4" class="toc-header"><a href="#p4" class="toc-anchor">¶</a> 4. STADIA NOVODOBÉHO VYZVEDNUTÍ KONTINENTŮ </h2>
<p id="p4_1"><sup><small><a href="/cs/The_Urantia_Book/61#p4_1">61:4.1</a></small></sup>  V tomto období probíhá předglaciální dmutí pevniny v Severní Americe, Evropě a Asii. Topografie pevniny se výrazně změnila. Zrodila se horská pásma, vodní toky změnily svoje směry a jednotlivé sopky vybuchovaly po celém světě.</p>
<p id="p4_2"><sup><small><a href="/cs/The_Urantia_Book/61#p4_2">61:4.2</a></small></sup>  Před <i>10 000 000</i> lety začalo období obecně rozšířených lokálních půdních usazenin na nížinách kontinentů, ale většina těchto sedimentů byla později odnesena. Většina Evropy byla v té době ještě pod vodou, včetně oblastí Anglie, Belgie a Francie a Středozemní moře pokrývalo velkou část severní Afriky. V Severní Americe se ukládaly rozsáhlé usazeniny u úpatích hor, v jezerech a ve velkých pozemních kotlinách. Tyto usazeniny měří průměrně pouze zhruba šedesát metrů, jsou více či méně zbarvené a fosílie se v nich vyskytují výjimečně. Na západě Severní Ameriky existovala dvě velká sladkovodní jezera. Pohoří Sierra se zvedalo; svoji existenci začínala pohoří Shasta, Hood a Rainier. Ale svůj pomalý pohyb směrem k Atlantické proláklině začala Severní Amerika až v následující době ledové.</p>
<p id="p4_3"><sup><small><a href="/cs/The_Urantia_Book/61#p4_3">61:4.3</a></small></sup>  Na krátkou dobu byly všechny kontinenty světa opět propojeny, kromě Austrálie a došlo k poslední celosvětové migraci živočichů. Severní Amerika byla spojena jak s Jižní Amerikou, tak i s Asií a živočichové se volně pohybovali v obou směrech. V Severní Americe se objevili asijští lenochodi, pásovci, antilopy a medvědi, zatímco ze Severní Ameriky odešli do Číny velbloudi. Nosorožci migrovali po celém světě, s výjimkou Austrálie a Jižní Ameriky, ale na západní polokouli vymřeli na konci tohoto období.</p>
<p id="p4_4"><sup><small><a href="/cs/The_Urantia_Book/61#p4_4">61:4.4</a></small></sup>  Všeobecně vzato, od předcházející epochy život pokračoval i v tomto období ve svém vývoji a šíření. Živočišnému životu dominovaly kočkovité šelmy a mořský život se téměř neměnil. Mnoho koňských druhů mělo stále tři prsty, ale začaly se objevovat dnešní koňovité čeledi; lamy a velbloudi, podobající se žirafám, které se pásly na pláních společně s koňmi. V Africe se objevila žirafa se stejně dlouhým krkem jako má dnes. V Jižní Americe se vyvinuli lenochodi, pásovci, mravenečníci a jihoamerický druh primitivních opic. Ještě předtím, než se kontinenty s konečnou platností oddělily, mohutní mastodonti migrovali do všech částí světa, kromě Austrálie.</p>
<figure id="Figure_61_4_4" class="image urantiapedia">
  <img src="/image/The_Urantia_Book/The_Universe/Saber-toothed tiger artificially reconstructed by Salvatore Rabito.jpg">
  <figcaption>
    Mastertax (Salvatore Rabito), 2015, <a href="https://es.wikipedia.org/wiki/Smilodon_fatalis#/media/Archivo:Smilodon_Fatalis_by_Salvatore_Rabito.jpg" target="_blank">Link</a>
  </figcaption>
</figure>
<p id="p4_5"><sup><small><a href="/cs/The_Urantia_Book/61#p4_5">61:4.5</a></small></sup>  Před <i>5 000 000</i> lety se vyvinul dnešní druh koně a ze Severní Ameriky se rozšířil po celém světě. Ale kůň vyhynul na svém rodném kontinentě dávno předtím než se tam objevil rudý člověk.</p>
<p id="p4_6"><sup><small><a href="/cs/The_Urantia_Book/61#p4_6">61:4.6</a></small></sup>  Podnebí se stále více ochlazovalo; suchozemské rostliny se pomalu stěhovaly na jih. Nejprve zastavilo migraci živočichů zvýšené chladno nad severními šíjemi a následně se tyto pozemní mosty Severní Ameriky potopily. Brzy poté byl s konečnou platností zaplaven zemní pás, spojující Afriku a Jižní Ameriku a západní polokoule se oddělila přibližně tak, jak ji známe dnes. Od této doby se na východní a západní polokouli začaly vyvíjet rozdílné formy života.</p>
<p id="p4_7"><sup><small><a href="/cs/The_Urantia_Book/61#p4_7">61:4.7</a></small></sup>  A tak končí období, trvající téměř deset milionů let, ale stále se ještě neobjevuje člověk. Tato doba se obvykle nazývá <i>pliocén</i>.</p>
<h2 id="p5" class="toc-header"><a href="#p5" class="toc-anchor">¶</a> 5. ZAČÁTEK DOBY LEDOVÉ </h2>
<p id="p5_1"><sup><small><a href="/cs/The_Urantia_Book/61#p5_1">61:5.1</a></small></sup>  Na konci předchozího období byly pevniny severovýchodní části Severní Ameriky a severní Evropy vysoko vyzdviženy na rozsáhlém území; v Severní Americe se rozlehlé oblasti zvedaly do výšky 9 000 metrů a výš. Dříve v těchto oblastech převládalo mírné podnebí a všechna arktická moře se mohla odpařovat a zůstávala nepokryta ledem až téměř do konce doby ledové.</p>
<p id="p5_2"><sup><small><a href="/cs/The_Urantia_Book/61#p5_2">61:5.2</a></small></sup>  Současně se zvedáním pevniny se posunuly oceánské proudy a sezónní větry změnily svůj směr. Tyto podmínky časem způsobily v severních horách při pohybu silně nasycené atmosféry téměř nepřetržité dešťové srážky. V těchto vysoko položených a tudíž chladných oblastech začal padat sníh a nepřestával padat dokud ho nenapadlo 6 000 metrů. Oblasti s nejvyšší vrstvou sněhu, společně s nadmořskou výškou, stanovily centrální místa následných tlakových pohybů ledovců. A doba ledová trvala tak dlouho, dokud silné srážky nepřestaly pokrývat tyto severní hory takovou obrovskou pokrývkou sněhu, která se brzy přeměnila do ucelené, ale tekoucí, masy ledu.</p>
<p id="p5_3"><sup><small><a href="/cs/The_Urantia_Book/61#p5_3">61:5.3</a></small></sup>  Všechny obrovské ledové plochy tohoto období se vyskytovaly ve vysočinách a ne ve vysokohorských oblastech, kde se nacházejí nyní. Jedna polovina ledové masy byla v Severní Americe, jedna čtvrtina v Eurasii a další jedna čtvrtina na různých místech, hlavně v Antarktidě. Afrika byla ledem zasažena velmi málo, ale Austrálie byla téměř celá pokryta antarktickou ledovou pokrývkou.</p>
<p id="p5_4"><sup><small><a href="/cs/The_Urantia_Book/61#p5_4">61:5.4</a></small></sup>  Severní oblasti tohoto světa prodělaly šest samostatných a odlišných ledových invazí, i když s činností každé jednotlivé ledové vrstvy je spojeno mnoho posunů a ústupů. Ledovec v Severní Americe byl soustředěn do dvou, později do tří center. Grónsko a Island byly pokryty úplně a byly zcela skryty pod pohyblivým ledovcem. V Evropě led pokrýval v různých obdobích Britské ostrovy, kromě jižního pobřeží Anglie a rozšířil se po západní Evropě dolů do Francie.</p>
<p id="p5_5"><sup><small><a href="/cs/The_Urantia_Book/61#p5_5">61:5.5</a></small></sup>  Před <i>2 000 000</i> lety první severoamerický ledovec začal svůj pohyb na jih. Nyní začínala doba ledová a tento ledovec potřeboval milion let na to, aby dokončil svůj posun ze severních tlakových center a zpáteční návrat k nim. Střední ledový pás se táhl na jih až do Kansasu; východní a západní ledová centra nebyla tak rozsáhlá.</p>
<p id="p5_6"><sup><small><a href="/cs/The_Urantia_Book/61#p5_6">61:5.6</a></small></sup>  Před <i>1 500 000</i> lety první velký ledovec ustupoval zpět na sever. Mezitím, ohromné množství sněhu padalo v Grónsku a v severovýchodní oblasti Severní Ameriky a zakrátko začala tato východní obrovská masa sněhu téci na jih. Toto byla druhá invaze ledu.</p>
<p id="p5_7"><sup><small><a href="/cs/The_Urantia_Book/61#p5_7">61:5.7</a></small></sup>  V Eurasii nebyly tyto dvě první invaze ledu rozsáhlé. Na počátku doby ledové byla Severní Amerika zaplněna mastodonty, osrstěnými mamuty, koňmi, velbloudy, jeleny, pižmony, bizony, pozemními lenochody, obrovitými bobry, tygry s dlouhými špičáky, lenochody velikosti slona a množstvím kočkovitých a psích čeledí. Ale v průběhu doby ledové se jejich počty rychle snížily v důsledku zvyšujícího se ochlazování. Ke konci doby ledové většina těchto živočišných druhů v Severní Americe vyhynula.</p>
<p id="p5_8"><sup><small><a href="/cs/The_Urantia_Book/61#p5_8">61:5.8</a></small></sup>  Mimo ledové oblasti se suchozemský a vodní život změnil jen málo. V době mezi ledovými invazemi bylo podnebí skoro tak mírné jako nyní, snad o málo teplejší. Přece jenom, ledovce byly lokální jevy, i když pokrývaly nesmírně rozsáhlé oblasti. Pobřežní klima bylo výrazně rozdílné v době, kdy byly ledovce v nečinnosti a tehdy, když se obrovské ledové hory sesouvaly z pobřeží Maine do Atlantiku, proklouzávaly přes Puget Sound do Tichého oceánu a s ohlušujícím rachotem narážely v Severním moři na norské fjordy.</p>
<h2 id="p6" class="toc-header"><a href="#p6" class="toc-anchor">¶</a> 6. PRIMITIVNÍ ČLOVĚK V DOBĚ LEDOVÉ </h2>
<p id="p6_1"><sup><small><a href="/cs/The_Urantia_Book/61#p6_1">61:6.1</a></small></sup>  Významnou událostí tohoto glaciálního období byla evoluce primitivního člověka<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>. Mírně na západ od Indie, v oblasti, která je dnes pod vodou, se mezi potomky asijských kočovných lemurů staršího severoamerického typu <i>náhle</i> objevili savci, předchůdci člověka. Tito malí živočichové chodili převážně po zadních nohách a měli velké mozky v poměru k jejich velikosti těla a v porovnání s mozky jiných živočichů. V sedmdesáté generaci této vývojové řady se <i>náhle</i> objevila nová a vyšší skupina živočichů. Tito noví přechodoví savci─ dvakrát větší než jejich předkové a s úměrně zvětšenou inteligencí─se usadili až tehdy, když se <i>náhle</i> objevila třetí důležitá mutace, primáti. (Současně, v důsledku zpětného vývoje přechodového druhu savců vznikli předkové opic; a od toho dne do současnosti prošla lidská větev postupnou evolucí, zatímco podřády opic se nezměnily, nebo šly dokonce ve vývoji zpět.)</p>
<figure id="Figure_61_6_1" class="image urantiapedia">
  <img src="/image/The_Urantia_Book/The_Universe/Ida. Complete primate skeleton from the middle Eocene from Messel in Germany.jpg">
  <figcaption>
    Franzen JL, Gingerich PD, Habersetzer J, Hurum JH, von Koenigswald W, Smith BH, 2009, <a href="https://es.wikipedia.org/wiki/Darwinius_masillae#/media/Archivo:Darwinius_masillae_PMO_214.214.jpg" target="_blank">Link</a>
  </figcaption>
</figure>
<p id="p6_2"><sup><small><a href="/cs/The_Urantia_Book/61#p6_2">61:6.2</a></small></sup>  Před <i>1 000 000</i> let byla Urania zaregistrována jako <i>obydlený svět</i>. A mutace v rodu vyvíjejících se <i>primátů</i> dala náhle vzniknout dvěma primitivním lidským bytostem, skutečným předkům lidstva.</p>
<figure id="Figure_61_6_2" class="image urantiapedia">
  <img src="/image/The_Urantia_Book/The_Universe/The first human couple. Andon and Fonta.jpg">
  <figcaption>
    Benny De La Rosa, <a href="https://www.pinterest.es/pin/103512491425214849/" target="_blank">Link</a>
  </figcaption>
</figure>
<p id="p6_3"><sup><small><a href="/cs/The_Urantia_Book/61#p6_3">61:6.3</a></small></sup>  K této události došlo přibližně na počátku třetího ledovcového posunu; proto je zřejmé, že vaši pradávní předkové se rodili a množili ve stimulujícím, posilujícím a náročném prostředí. A jediní přeživší potomci těchto prapůvodních obyvatel Urantie, Eskymáci, dávají i nyní přednost pobytu v drsných severních klimatických podmínkách.</p>
<p id="p6_4"><sup><small><a href="/cs/The_Urantia_Book/61#p6_4">61:6.4</a></small></sup>  Na západní polokouli se lidé objevili až na konci doby ledové. Ale v obdobích mezi ledovými epochami přešli podél Středozemního moře na západ a brzy se rozšířili po celé Evropě. V jeskyních západní Evropy se nacházejí lidské kosti pomíchané s pozůstatky jak tropických, tak i arktických živočichů, svědčící o tom, že člověk žil v těchto oblastech v průběhu pozdějších epoch posouvajících se a vracejících se ledovců.</p>
<h2 id="p7" class="toc-header"><a href="#p7" class="toc-anchor">¶</a> 7. POKRAČOVÁNÍ DOBY LEDOVÉ </h2>
<p id="p7_1"><sup><small><a href="/cs/The_Urantia_Book/61#p7_1">61:7.1</a></small></sup>  V době trvání glaciálního období probíhaly i jiné aktivity, ale působení ledu zastiňuje všechny ostatní jevy v severních zeměpisných šířkách. Žádná jiná pozemní činnost nezanechává takovou charakteristickou evidenci na topografii země. Charakteristické balvany a povrchové trhliny, jako jsou prohlubeniny, jezera, roztroušené kameny a kamenný prášek, nejsou spojeny s ničím jiným, než pouze s tímto přírodním jevem. Led je také odpovědný za mírné vyvýšeniny, neboli zvlněné povrchy, známé jako štěrkové pahorky. A jak se ledovec pohybuje, přemísťuje řeky a mění celý povrch země. Pouze ledovce zanechávají za sebou tyto charakteristické nánosy─svrchní, boční a koncové morény. Tyto nánosy, především svrchní, se v Severní Americe táhnou od východního pobřeží na sever a na západ. Nacházejí se také v Evropě a na Sibiři.</p>
<p id="p7_2"><sup><small><a href="/cs/The_Urantia_Book/61#p7_2">61:7.2</a></small></sup>  Před <i>750 000</i> lety třetí ledová masa, spojení středních a východních ledových polí Severní Ameriky, byla na své cestě na jih; ve svém vrcholu se dostala do jižní části Illinois, posunuvši řeku Mississippi o osmdesát kilometrů na západ a na východě dospěla až k řece Ohio a do střední Pennsylvánie.</p>
<p id="p7_3"><sup><small><a href="/cs/The_Urantia_Book/61#p7_3">61:7.3</a></small></sup>  V Asii sibiřský ledový pás dokončil svoji invazi na jih, zatímco v Evropě se pohyblivá masa ledu zastavila těsně před horskou bariérou Alp.</p>
<p id="p7_4"><sup><small><a href="/cs/The_Urantia_Book/61#p7_4">61:7.4</a></small></sup>  Před <i>500 000</i> lety, během pátého pohybu ledové masy, nový vývoj zrychlil průběh lidské evoluce. <i>Náhle</i> a v jedné generaci mutovalo z prapůvodního lidského rodu šest barevných ras. Tato událost má dvojnásobnou důležitost, protože také znamená příchod Planetárního Prince.</p>
<figure id="Figure_61_7_4" class="image urantiapedia">
  <img src="/image/The_Urantia_Book/The_Universe/urantian races.jpg">
  <figcaption>
    <a href="https://www.pinterest.es/pin/74168725104899619/" target="_blank">Link</a>
  </figcaption>
</figure>
<p id="p7_5"><sup><small><a href="/cs/The_Urantia_Book/61#p7_5">61:7.5</a></small></sup>  V Severní Americe byl postupující pátý ledovec složen ze tří ledových center. Ale východní ledovcové plató se táhlo jen na krátkou vzdálenost pod údolí Svatého Vavřince a západní ledová masa se jen o málo posunula na jih. Ale střední plató doputovalo do jižních oblastí a pokrylo velkou část státu Iowa. V Evropě nebyla tato ledová invaze tak rozsáhlá jako ta předchozí.</p>
<p id="p7_6"><sup><small><a href="/cs/The_Urantia_Book/61#p7_6">61:7.6</a></small></sup>  Před <i>250 000</i> lety začalo šesté a poslední zaledňování. A navzdory tomu, že severní vrchoviny začaly mírně klesat, toto bylo období s největším sněhovým nánosem na severních ledových polích.</p>
<p id="p7_7"><sup><small><a href="/cs/The_Urantia_Book/61#p7_7">61:7.7</a></small></sup>  Při této invazi se tři velká ledovcová plata spojila v jednu obrovskou ledovou masu a do této glaciální aktivity byla zapojena všechna západní pohoří. Ze všech ledovcových invazí v Severní Americe byla tato ta největší; Ledovec se posunul na jih na vzdálenost přes dva tisíce čtyři sta kilometrů od svých tlakových center a Severní Amerika zažila svoje nejnižší teploty.</p>
<p id="p7_8"><sup><small><a href="/cs/The_Urantia_Book/61#p7_8">61:7.8</a></small></sup>  Před <i>200 000</i> lety, během postupu posledního ledovce, došlo k episodě, která měla značný vliv na chod událostí na Urantii─vzpoura Lucifera.</p>
<p id="p7_9"><sup><small><a href="/cs/The_Urantia_Book/61#p7_9">61:7.9</a></small></sup>  Před <i>150 000</i> lety dosáhl šestý a poslední ledovec nejvzdálenějších míst svého posunu na jih: západní ledovcové plató skončilo těsně za kanadskou hranicí, střední dorazilo dolů do Kansasu, Missouri a Illinoi a východní plató postupovalo na jih a pokrývalo větší část Pensylvánie a Ohia.</p>
<p id="p7_10"><sup><small><a href="/cs/The_Urantia_Book/61#p7_10">61:7.10</a></small></sup>  Toto je ledovec, vytvářející mnoho jazyků, nebo splazů, které vykrojily současná jezera, velká i malá. Během ústupu ledovce vznikla severoamerická soustava Velkých jezer. A geologové Urantie velmi přesně rozlišili jednotlivá stadia tohoto procesu a správně se domnívají, že tyto vodní masy, v různých obdobích, se nejdříve vylily do mississippského údolí, potom na východ do Hudsonova údolí a nakonec severním směrem do údolí řeky Svatého Vavřince. Uplynulo třicet sedm tisíc let od doby, kdy se spojená soustava Velkých jezer začala vylévat přes dnešní niagarskou trasu.</p>
<p id="p7_11"><sup><small><a href="/cs/The_Urantia_Book/61#p7_11">61:7.11</a></small></sup>  Před <i>100 000</i> lety, v průběhu ustupování posledního ledovce se začala formovat obrovská polární ledovcová plata a centrum kumulování ledu se posunulo daleko na sever. A pokud budou polární oblasti pokryty ledem je velmi nepravděpodobné, aby nastala další doba ledová, bez ohledu na budoucí zvedání pevniny, nebo na změny v oceánských proudech.</p>
<p id="p7_12"><sup><small><a href="/cs/The_Urantia_Book/61#p7_12">61:7.12</a></small></sup>  Postup tohoto posledního ledovce trval sto tisíc let a stejnou dobu potřeboval na to, aby dokončil svůj návrat na sever. Oblasti s mírným podnebím byly bez ledu více než padesát tisíc let.</p>
<p id="p7_13"><sup><small><a href="/cs/The_Urantia_Book/61#p7_13">61:7.13</a></small></sup>  Kruté období ledovců zahubilo mnoho živočišných druhů a mnoho dalších radikálně změnilo. Mnozí prošli krutým výběrem v procesu migrace z místa na místo, způsobený postupujícím a vracejícím se ledovcem. Takovými živočichy, kteří následovali pohyb ledovce tam a zpět po pevnině, byli medvěd, bizon, sob, pižmoň, mamut a mastodon.</p>
<p id="p7_14"><sup><small><a href="/cs/The_Urantia_Book/61#p7_14">61:7.14</a></small></sup>  Mamut vyhledával otevřené prérie, ale mastodon dával přednost chráněným okrajům zalesněných oblastí. Mamut pobýval až do pozdní doby na území od Mexika do Kanady; sibiřský druh byl pokryt srstí. Mastodon žil v Severní Americe tak dlouho, dokud ho nevyhubil rudý člověk, podobně jako bílý člověk vybíjel bizony.</p>
<p id="p7_15"><sup><small><a href="/cs/The_Urantia_Book/61#p7_15">61:7.15</a></small></sup>  V průběhu posledního zalednění vyhynul v Severní Americe kůň, tapír, lama a tygr s dlouhými špičáky. Místo nich přišli z Jižní Ameriky lenochodi, pásovci a vodní prase.</p>
<p id="p7_16"><sup><small><a href="/cs/The_Urantia_Book/61#p7_16">61:7.16</a></small></sup>  Nucená migrace života před postupujícím ledovcem vedla k neobvyklému směšování rostlin a živočichů a po ústupu poslední ledové invaze mnoho arktických rostlin i živočichů zůstalo vysoko na některých horských vrcholech, kam unikli, aby nebyli zničeni ledovcem. A proto se dnes nacházejí tyto přemístěné rostliny a živočichové vysoko v evropských Alpách a také v Appalačském pohoří v Severní Americe.</p>
<p id="p7_17"><sup><small><a href="/cs/The_Urantia_Book/61#p7_17">61:7.17</a></small></sup>  Doba ledová je posledním uceleným geologickým obdobím, takzvaný <i>pleistocén</i>, které trvalo déle než dva miliony let.</p>
<p id="p7_18"><sup><small><a href="/cs/The_Urantia_Book/61#p7_18">61:7.18</a></small></sup>  Před <i>35 000</i> lety skončila velká doba ledová, s výjimkou polárních oblastí planety. Toto datum je významné také proto, že přibližně v tuto dobu přišli na planetu Materiální Syn a Materiální Dcera a začíná období adamické správy. Časově se to shoduje se začátkem <i>holocénu</i>, čili post-ledovcového období.</p>
<p id="p7_19"><sup><small><a href="/cs/The_Urantia_Book/61#p7_19">61:7.19</a></small></sup>  Toto vyprávění, od období objevení se savců do konce doby ledové a k začátku historické epochy, zahrnuje téměř padesát milionů let. Toto je poslední─současné─geologické období, známé vašim badatelům jako <i>kenozoikum</i>, čili nedávná éra historie země.</p>
<p id="p7_20"><sup><small><a href="/cs/The_Urantia_Book/61#p7_20">61:7.20</a></small></sup>  [Připraveno Nositelem Života, trvale pobývajícím na planetě.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/60">
          <span class="mdi mdi-arrow-left-drop-circle"></span><span class="pl-2">Kapitola 60. Urantia v éře raného suchozemského života</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/61">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/62">
          <span class="pr-2">Kapitola 62. Rané rasy předchůdce člověka</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Bible</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">61:6.1</small></a> <i>Ranní člověk</i>: <a href="/cs/Bible/Genesis/1#v26">Gn 1:26-27</a>; <a href="/cs/Bible/Genesis/2#v7">Gn 2:7</a>. </li>
</ol>
</div>
