<!--
title: KAPITOLA 151. ODPOČÍVÁNÍ A UČENÍ U MOŘE
description: 
published: true
date: 2022-8-9T18:13:26Z
tags: 
editor: ckeditor
dateCreated: 2022-8-9T18:13:26Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/cs/The_Urantia_Book/150">Kapitola 150. Třetí poutní kázání</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/cs/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/cs/The_Urantia_Book/152">Kapitola 152. Události vedoucí ke krizi v Kafarnaumu</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>151:0.1</small></sup>  DO 10. března se všechny skupiny učitelů a kazatelů vrátily zpět do Betsaidy. Ve čtvrtek večer se mnozí z nich vydali rybařit na moře a v sobotu navštívili synagogu, aby si poslechli kázání zestárlého žida z Damašku o slávě otce Abrahama. Ježíš strávil podstatnou část této soboty sám v horách. V ten večer Učitel hovořil déle než hodinu ke shromážděným skupinám o „smyslu nepřízně osudu a duchovní hodnotě zklamání.“ Byla to památná událost a přítomní posluchači nikdy nezapomněli na tuto, jím udělenou, lekci.</p>
<p id="p0_2"><sup><small>151:0.2</small></sup>  Ježíš se ještě plně nezotavil z hořkosti svého nedávného zavržení v Nazaretu; apoštolové si byli vědomi zvláštní vážnosti, prolínající se s jeho obvyklým veselým vystupováním. Po většinu času s ním byli Jakub a Jan, protože Petr měl spoustu práce s novými odpovědnostmi, týkajících se zajištění a řízení nového sboru evangelistů. Během čekání na odchod na svátek Paschi do Jerusalema ženy navštěvovaly dům od domu a učily evangelium a pomáhaly nemocným v Kafarnaumu a v okolních městech a vesnicích.</p>
<h2 id="p1" class="toc-header"> <a href="#p1" class="toc-anchor">¶</a> 1. PODOBENSTVÍ O ROZSÉVAČI </h2>
<p id="p1_1"><sup><small>151:1.1</small></sup>  Přibližně v této době začal Ježíš používat podobenství jako metodu pro učení velkého množství lidí, kteří se často kolem něho shromáždili. Poněvadž Ježíš hovořil s apoštoly a dalšími lidmi dlouho do noci, v neděli ráno jich přišlo ke snídani jen několik; a proto Ježíš odešel sám k moři, kde si sedl do loďky. Tady, ve staré rybářské loďce Ondřeje a Petra, která byla vždy připravena pro jeho použití, přemýšlel o dalším kroku pro rozšíření království. Ale sám tam dlouho nezůstal. Brzy sem začínali přicházet lidé z Kafarnaumu a nedalekých vesnic a kolem desáté hodiny toho rána se kolem Ježíšovy loďky shromáždilo téměř tisíc lidí a křikem si vyžadovali pozornost. V té době byl Petr již vzhůru a na cestě k loďce. Když k ní přišel, zeptal se Ježíše: „Učiteli, mám k nim promluvit?“ Ale Ježíš odpověděl: „Ne, Petře, já jim povím příběh<sup id="cite1"><a href="#fn1">[1]</a></sup>.“ A pak začal Ježíš vyprávět podobenství o rozsévači, jedno z prvních v dlouhé řadě takových podobenstvích, které vyprávěl zástupům, když za ním přicházely. V této loďce bylo vyvýšené sedátko, na které se posadil (protože měl ve zvyku sedět při vyprávění) a mluvil k davu, shromážděném na břehu. Po krátkém uvítacím slově Petra, Ježíš řekl:</p>
<figure id="Figure_151_1_1" class="image urantiapedia image-style-align-right">
<img src="/image/The_Urantia_Book/Jesus_life/paintings/Sower.jpg">
<figcaption>
<em>Rozsévač</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Sower_(Le_semeur)_-_James_Tissot_-_overall.jpg" target="_blank">Wikimedia</a>
</figcaption>
</figure>
<p id="p1_2"><sup><small>151:1.2</small></sup>  „Rozsévač se vydal sít a když rozséval semínka, některá spadla na okraj cesty a byla zašlapána do země a vyzobána ptáky. Jiná semínka spadla na kamenitou půdu, kde bylo málo hlíny a brzy vzklíčila, protože tam byla tenká vrstva půdy, ale jakmile vyšlo slunce, klíčky uvadly, poněvadž neměly kořeny pro zadržení vláhy. Další semínka spadla do trní a když trní vyrostlo, tak je zadusilo a neurodilo se žádné obilí. Ještě další semínka dopadla na dobrou půdu a vyrostla, přinesla úrodu, některá třicetinásobnou, některá šedesátinásobnou a některá stonásobnou<sup id="cite2"><a href="#fn2">[2]</a></sup>.“ A když skončil toto podobenství, řekl davu: „Ten, kdo má uši k slyšení, uslyší.“</p>
<p id="p1_3"><sup><small>151:1.3</small></sup>  Apoštolové a všichni ostatní, kteří tam byli s nimi a slyšeli Ježíše, byli velmi zmateni tímto jeho způsobem učení; a po dlouhých rozhovorech mezi sebou se ten večer v Zebedeově zahradě Matouš Ježíše zeptal: „Učiteli, jaký je smysl nejasného vyprávění, se kterým se obracíš k lidem? Proč mluvíš v podobenstvích k těm, kteří hledají pravdu? A Ježíš odpověděl:<sup id="cite3"><a href="#fn3">[3]</a></sup></p>
<p id="p1_4"><sup><small>151:1.4</small></sup>  „Celou tu dobu jsem vás trpělivě učil. Vám je dáno poznat tajemství království nebeského, ale neprozíravým davům a těm, kteří se snaží nás zničit, od této chvíle budou tajemství království vyjadřována v podobenstvích. A budeme to tak dělat, aby ti, kteří upřímně touží vstoupit do království, mohli poznat smysl učení a tak najít spasení, zatímco ti, kteří poslouchají jen proto, aby nás vlákali do léčky, byli zmateni─budou se dívat a neuvidí, budou naslouchat a neuslyší<sup id="cite4"><a href="#fn4">[4]</a></sup>. Děti moje, vy nechápete zákon ducha, který hlásá, že ten, komu je dáno, ještě dostane a bude mít dostatek; ale tomu, kterému není dáno, je odebráno i to co má<sup id="cite5"><a href="#fn5">[5]</a></sup>. Proto budu nyní hovořit k lidem v podobenstvích za tím účelem, aby naši přátelé a ti, kteří touží poznat pravdu, mohou nalézt to, co hledají, zatímco naši nepřátelé a ti, kteří nemilují pravdu, mohou naslouchat, ale nebudou rozumět. Mnoho těchto lidí nejde cestou pravdy<sup id="cite6"><a href="#fn6">[6]</a></sup>. Všechny takové nevědomé duše dobře popsal prorok, když řekl: „Jelikož tito lidé mají ztvrdlá srdce a jejich uši neslyší a jejich oči jsou zavřené, tak nemohou vidět pravdu a rozumět ji srdcem.“</p>
<p id="p1_5"><sup><small>151:1.5</small></sup>  Apoštolové nechápali plně význam slov Učitele. Potom Ondřej a Tomáš pokračovali v rozhovoru s Ježíšem a Petr s ostatními apoštoly odešli do jiné části zahrady, kde se pustili do vášnivé a dlouhé debaty.</p>
<h2 id="p2" class="toc-header"> <a href="#p2" class="toc-anchor">¶</a> 2. VÝKLAD PODOBENSTVÍ </h2>
<p id="p2_1"><sup><small>151:2.1</small></sup>  Petr a skupina apoštolů kolem něho došla k závěru, že podobenství o rozsévači bylo jinotajem, ve kterém každý jev měl svůj skrytý význam a rozhodli se jít za Ježíšem a požádat ho o vysvětlení. Proto Petr přišel k Učiteli a zeptal se: „My nejsme schopni pochopit smysl tohoto podobenství a chtěli bychom, abys nám to vysvětlil, protože sám říkáš, že nám je dáno poznat tajemství království.“ A když to Ježíš uslyšel, řekl Petrovi: „Můj synu, já nechci před vámi nic tajit, ale nejdříve mně řekni o vaší debatě; jaký je váš výklad tohoto podobenství?“</p>
<p id="p2_2"><sup><small>151:2.2</small></sup>  Po chvíli mlčení Petr řekl: „Učiteli, mluvili jsme dlouze o tomto podobenství a toto je výklad, ke kterému jsem dospěl já: Rozsévač je kazatelem evangelia; semínka jsou slova Boží. Semínka, která spadla na okraj cesty, představují ty, kteří nechápou učení evangelia. Ptáci, kteří sezobali semínka, která dopadla na ztvrdlou půdu, představují Satana, nebo zlého, který krade to, co bylo zaseto do srdcí těchto nevědoucích. Semínka, která dopadla na kamenitá místa a která tak rychle vzklíčila, představují ty povrchní a nemyslící lidi, kteří slyší radostné zprávy, přijímají je s radostí, ale kvůli tomu, že pravda není zakořeněna hluboko v jejich vnímání, jejich oddanost tváří v tvář strastem a pronásledování je krátkodobá. Když přicházejí potíže, tito věřící klopýtají; při pokušení upadnou. Semena, která spadla do trní, představují ty, kteří naslouchají slovu ochotně, ale dovolí, aby životní starosti a nečestnost bohatých potlačily slovo pravdy natolik, že se stává neplodným. A semínka, která dopadla na dobrou půdu a přinesla úrodu, některá třicetinásobnou, některá šedesátinásobnou a některá stonásobnou, představují ty, kteří, když uslyší pravdu, přijmou ji s odlišnou mírou ocenění─v důsledku jejich lišících se intelektuálních schopností─což se projevuje v rozdílné míře náboženské zkušenosti<sup id="cite7"><a href="#fn7">[7]</a></sup>.</p>
<p id="p2_3"><sup><small>151:2.3</small></sup>  Po vyslechnutí Petrova výkladu podobenství se Ježíš zeptal ostatních apoštolů zdali také nemají své vlastní výklady k přednesení. Na to vyzvání zareagoval pouze Natanael a řekl: „Učiteli, i když připouštím, že v Petrově výkladu podobenství je hodně dobrého, plně však s ním nesouhlasím. Já bych toto podobenství vyložil takto: „Semínka představují evangelium království, zatímco rozsévač symbolizuje posly království. Semínka, která spadla na tvrdý okraj cesty, představují ty, kteří slyšeli jen málo o evangeliu a také ty, kteří jsou lhostejní k poselství a mají zatvrzelá srdce. Ptáci, kteří sezobali semínka, která spadla na okraj cesty, znamenají obraz života lidí, pokušení zla a touhy těla. Semínka, která spadla mezi kameny, symbolizují ty emocionální duše, který rychle přijmou nové učení a když se setkají s potížemi a realitami života podle pravdy, rychle se ho vzdají; tito lidé postrádají duchovní vnímání. Semínka, která spadla do trní, představují ty, které přilákaly pravdy evangelia; mají v úmyslu následovat jeho učení, ale brání jim v tom vlastní důležitost, podezíravost, závist a starosti lidské existence. Semínka, která dopadla na dobrou půdu, vyrostla a přinesla úrodu, některá třicetinásobnou, některá šedesátinásobnou a některá stonásobnou, představují rozdílné přirozené schopnosti mužů a žen, v různé míře obdarovaných duchovním osvícením pochopit pravdu a reagovat na její duchovní učení<sup id="cite8"><a href="#fn8">[8]</a></sup>.“</p>
<p id="p2_4"><sup><small>151:2.4</small></sup>  Když Natanael ukončil svůj výklad, apoštolové a jejich druhové se pustili do vážného rozhovoru a rozvinuli upřímnou debatu. Někteří hájili správnost výkladu Petra, zatímco téměř stejný počet se snažil bránit vysvětlení podobenství Natanaelem. Mezitím Petr a Natanael odešli do domu, kde se důrazně a zarytě snažili přesvědčit jeden druhého o své pravdě.</p>
<p id="p2_5"><sup><small>151:2.5</small></sup>  Učitel nechal tuto vřavu názorů dojít do nejvyššího bodu vyjádření; potom zatleskal a zavolal je k sobě. Když se opět všichni kolem něho shromáždili, řekl: „Předtím, než vám povím o tomto podobenství, chce někdo z vás k tomu něco dodat?“ Po chvíli ticha promluvil Tomáš: „Ano, Učiteli, já bych chtěl říct několik slov. Já si pamatuji, že jsi nám jednou řekl, abychom si právě na tuto věc dávali pozor. Učil jsi nás, že když při našem kázání použijeme názorný příklad, měli bychom použít opravdový příběh, ne výmysl a že bychom měli vybrat příběh, který se nejlépe hodí pro objasnění jedné centrální a zásadní pravdy, kterou lidem chceme sdělit, a že když takový příběh použijeme, neměli bychom se snažit o duchovní vysvětlení všech malých detailů, obsažených ve vyprávění toho příběhu. Já mám za to, že jak Petr, tak i Natanael, se mýlí ve svých snahách vyložit toto podobenství. Obdivuji jejich schopnost přednést svoje představy, ale zároveň jsem si jist, že všechny takové pokusy najít ve všech částech obyčejného podobenství duchovní analogie může jenom způsobit zmatek a vážné mylné představy o skutečném účelu takového podobenství. To, že mám pravdu, je plně dokázáno faktem, že ačkoliv jsme všichni měli před hodinou stejný názor, nyní jsme rozděleni do dvou oddělených skupin, které mají rozdílné názory na toto podobenství a obhajují tyto názory tak usilovně, že podle mého mínění omezují naši schopnost plně pochopit velkou pravdu, kterou jsi měl na mysli, když jsi toto podobenství předložil lidem a následně jsi nás požádal o náš výklad.“</p>
<p id="p2_6"><sup><small>151:2.6</small></sup>  Tato Tomášova slova způsobila mezi všemi přítomnými velké ticho. On jim připomněl, čemu je Ježíš dříve učil a než Ježíš začal mluvit, Ondřej vstal a řekl: „Já jsem přesvědčen o tom, že Tomáš má pravdu a chtěl bych, aby nám řekl, jak on vnímá smysl podobenství o rozsévači.“ Ježíš pak pokynul Tomášovi, aby promluvil a ten řekl: „Bratři moji, nechtěl jsem protahovat tuto debatu, ale jestli si to přejete, řeknu vám můj názor na toto podobenství, které nám bylo předneseno za účelem naučit nás jednu velkou pravdu. A tato pravda spočívá v tom, že naše učení evangelia království, bez ohledu na to jak poctivě a dobře vykonáváme naše božská poslání, bude doprovázeno proměnlivými úspěchy; a že všechny takové rozdíly ve výsledcích jsou přímo způsobeny podmínkami, které jsou obsaženy v okolnostech naší služby, podmínkami, nad kterými máme malý, nebo žádný vliv.“</p>
<p id="p2_7"><sup><small>151:2.7</small></sup>  Když Tomáš umlkl, většina jeho druhů-kazatelů byla málem hotova s ním souhlasit, dokonce Petr a Natanael se chystali jít k němu, aby si s ním promluvili, když Ježíš vstal a řekl: „Výborně, Tomáši; rozpoznal jsi skutečný smysl podobenství; ale jak Petr, tak i Natanael vám rovněž přinesli rovnocenný užitek v tom, že v plné míře ukázali nebezpečí, která mohou přinést snahy udělat z mých podobenstvích jinotaje. Ve svých srdcích můžete často prospěšně nechat průchod takovým spekulativním představám, ale děláte chybu, když se snažíte nabídnout takové úsudky jako součást vašeho veřejného učení.“</p>
<p id="p2_8"><sup><small>151:2.8</small></sup>  Nyní, když napětí zmizelo, Petr a Natanael si poblahopřáli jeden druhému za jejich výklady a kromě dvojčat Alfeových se každý z apoštolů pokusil předložit vlastní výklad podobenství o rozsévači předtím, než se odebrali ke spánku. Také Jidáš Iškariotský přednesl velmi přijatelný výklad. Dvanáctka se často mezi sebou pokoušela rozřešit podobenství Ježíše jako jinotaje, ale již nikdy nebrali takové spekulace vážně. Toto byl velmi prospěšný večer pro apoštoly a jejich druhy, hlavně kvůli tomu, že od této doby Ježíš stále častěji používal podobenství při svých veřejných vystoupeních.</p>
<h2 id="p3" class="toc-header"> <a href="#p3" class="toc-anchor">¶</a> 3. VÍCE O PODOBENSTVÍ </h2>
<p id="p3_1"><sup><small>151:3.1</small></sup>  Apoštolové byli natolik plni podobenství, že celý příští večer byl věnován další debatě o podobenstvích. Ježíš zahájil večerní poradu slovy: „Moji drazí, když učíte, musíte vždy dělat rozdíly v učení tak, aby vaše prezentace pravdy byla přizpůsobena myslím a srdcím, které vám naslouchají. Když stojíte před davem lidí s odlišnými intelekty a povahami, nemůžete říkat rozdílná slova každé skupině posluchačů, ale můžete povědět příběh, sdělující smysl vašeho učení; a každá skupina a také každý jedinec bude schopen udělat si svůj vlastní výklad vašeho podobenství v souladu s jeho intelektuálními a duchovními schopnostmi. Ať září vaše světlo, ale dělejte to s moudrostí a rozvážností. Žádný člověk, když zapálí lampu, ji nepřikryje nádobou, anebo ji dá pod postel; postaví ji na stojan, aby všichni měli světlo<sup id="cite9"><a href="#fn9">[9]</a></sup>. Dovolte mi, abych vám řekl, že není nic tajného v království nebeském, aby to nebylo ukázáno; nejsou tam ani žádná tajemství, která nebudou nakonec známa. Časem všechny tyto věci vyjdou na světlo. Nemyslete jenom na ty davy lidí a na to, jak slyší pravdu; ale dávejte také pozor na to, jak slyšíte vy<sup id="cite10"><a href="#fn10">[10]</a></sup>. Vzpomeňte si na to, že jsem vám mnohokrát řekl: ten, komu je dáno, dostane ještě víc, zatímco tomu, komu není dáno, bude odebráno i to, o čem si myslí, že má.“<sup id="cite11"><a href="#fn11">[11]</a></sup></p>
<p id="p3_2"><sup><small>151:3.2</small></sup>  Pokračující debata o podobenstvích a další pokyny k jejich výkladům mohou být shrnuty a vyjádřeny v současné frazeologii následovně:</p>
<p id="p3_3"><sup><small>151:3.3</small></sup>  1. Ježíš radil nepoužívat při učení pravd evangelia ani bajky, ani jinotaje. Doporučil volné použití podobenstvích, především ze života. Zdůraznil význam používání <i>analogie</i>, existující mezi přírodními a duchovními světy, jako prostředek učení pravdy. On se často zmiňoval o přírodním světě jako o „fiktivním a pomíjivém stínu duchovních realit.“</p>
<p id="p3_4"><sup><small>151:3.4</small></sup>  2. Ježíš vyprávěl tři či čtyři podobenství z posvátných hebrejských spisů, upozorňujíc na to, že tato metoda učení není úplně nová. Nicméně, stala se prakticky novou metodou učení v tom, jak ji Ježíš začal od této doby používat.</p>
<p id="p3_5"><sup><small>151:3.5</small></sup>  3.Při vysvětlování významu podobenství Ježíš upozornil na následující aspekty:</p>
<p id="p3_6"><sup><small>151:3.6</small></sup>  Podobenství umožňuje současně působit na nesmírně rozdílné úrovně mysli a ducha. Podobenství podněcuje představivost, vyžaduje bystrý úsudek a vyzývá ke kritickému myšlení; vyvolává účastenství bez vzbuzování nepřátelství.</p>
<p id="p3_7"><sup><small>151:3.7</small></sup>  Podobenství postupuje od známých věcí k rozpoznání neznámého. Podobenství používá materiální a přírodní aspekty jako prostředek pro představení duchovního a nadmateriálního.</p>
<p id="p3_8"><sup><small>151:3.8</small></sup>  Podobenství pomáhají udělat nestranná morální rozhodnutí. Podobenství se vyhýbá řadě předsudků a vkládá novou pravdu jemně do mysli a dělá to všechno s probuzením minimální sebeobrany osobní zášti.</p>
<p id="p3_9"><sup><small>151:3.9</small></sup>  Odmítnutí pravdy, obsažené v metaforické analogii, vyžaduje vědomý intelektuální úkon, který je v přímém rozporu s upřímným úsudkem a čestným rozhodnutím člověka. Podobenství nutí naslouchajícího přemýšlet.</p>
<p id="p3_10"><sup><small>151:3.10</small></sup>  Používání alegorické formy učení umožňuje učiteli představit nové a také překvapující pravdy a současně z velké míry zamezit veškerým sporům a vnějším střetům s tradicí a uznávanými autoritami.</p>
<p id="p3_11"><sup><small>151:3.11</small></sup>  Přednost podobenství spočívá v tom, že upevňuje v paměti pravdu při následném střetnutí s již známými epizodami.</p>
<p id="p3_12"><sup><small>151:3.12</small></sup>  Tímto způsobem se Ježíš snažil seznámit své stoupence s mnoha důvody pro stále častější používání podobenstvích při svém veřejném vyučování.</p>
<p id="p3_13"><sup><small>151:3.13</small></sup>  Ke konci večerní lekce Ježíš vyslovil svoji první poznámku k podobenství o rozsévači. Řekl, že podobenství se vztahuje na dvě věci: zaprvé, bylo to posouzení jeho vlastní služby do této doby a předpověď toho, co ho čeká ve zbytku jeho života na zemi. A za druhé, bylo to také naznačení toho, co apoštolové a ostatní poslové království mohou očekávat v jejich službě postupem času, od generace ke generaci.</p>
<p id="p3_14"><sup><small>151:3.14</small></sup>  Ježíš se rozhodl používat podobenství také jako nejlepší možný způsob vyvrácení promyšlených snah náboženských vůdců v Jerusalemu vštípit lidem, že všechna jeho práce je dělána s pomocí démonů a knížete ďáblů. Odvolání se na přírodu odporovalo tomuto tvrzení, poněvadž v tu dobu lidé považovali všechny přírodní jevy za důsledky přímých zásahů duchovních bytostí a nadpřirozených sil. Kromě toho se odhodlal pro tuto metodu učení kvůli tomu, že mu to umožňovalo hlásat životně důležité pravdy těm, kteří toužili poznat lepší cestu a současně poskytnout svým nepřátelům méně příležitostí pro nalezení příčiny pro přestupek a pro vznesení obvinění proti němu.</p>
<p id="p3_15"><sup><small>151:3.15</small></sup>  Předtím než propustil apoštoly na noc, Ježíš řekl: „Teď se vám naposledy zmíním o podobenství o rozsévači. Ověřím si jak přijmete toto: Království nebeské je jako člověk, který zasel dobré semena do země; a když po nocích spal a ve dne se zabýval svojí prací, semena vzklíčila a vyrostla a přestože nevěděl jak k tomu došlo, rostlina začala dozrávat. Nejdříve se objevilo stéblo, potom klas a pak plné zrno v klase. A když potom zrno dozrálo, vzal srp a bylo po sklizni. Ten, kdo má uši k slyšení, uslyší<sup id="cite12"><a href="#fn12">[12]</a></sup>.“</p>
<p id="p3_16"><sup><small>151:3.16</small></sup>  Mnohokrát apoštolové rozebírali jeho slova ve svých myslích, ale Učitel se již nikdy nevrátil ke své poslední zmínce o podobenství o rozsévači.</p>
<h2 id="p4" class="toc-header"> <a href="#p4" class="toc-anchor">¶</a> 4. NOVÁ PODOBENSTVÍ U MOŘE </h2>
<p id="p4_1"><sup><small>151:4.1</small></sup>  Následují den Ježíš opět učil lidi z člunu a řekl jim: „Království nebeské je jako člověk, který posel dobrým semenem své pole; ale když spal, jeho nepřátelé přišli a zaseli mezi pšenici plevel a utekli pryč. A když vypučela mladá stébla a chystala se přinést plody, objevil se také plevel. Tehdy přišli sluhové tohoto pána za ním a řekli mu: „Pane, neposel jsi své pole dobrým semenem? Odkud se tam potom vzal ten plevel?“ A on jim odpověděl: „Nepřítel to udělal.“ Sluhové se potom svého pána zeptali: „Chceš, abychom šli a ten plevel vytrhali?“ Ale on jim odpověděl: „Ne, protože když ho budete vytrhávat, vyvrátíte z kořínků i pšenici. Raději je nechte růst společně až do doby sklizně, kdy potom řeknu sekáčům, aby nejprve sesbírali plevel, svázali ho do snopů a spálili a potom aby sklidili pšenici a dali ji do mé stodoly.“<sup id="cite13"><a href="#fn13">[13]</a></sup></p>
<figure id="Figure_151_4_1" class="image urantiapedia">
<img src="/image/The_Urantia_Book/Jesus_life/paintings/Jesus_Preaches_in_a_Ship.jpg">
<figcaption>
<em>Ježíš káže na lodi</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Jesus_Preaches_in_a_Ship_(Jésus_prèche_dans_une_barque)_-_James_Tissot_-_overall.jpg" target="_blank">Wikimedia</a>
</figcaption>
</figure>
<p id="p4_2"><sup><small>151:4.2</small></sup>  Když Ježíš odpověděl na několik otázek, řekl pak další podobenství: „Království nebeské je jako hořčičné semeno, které člověk zasel na svém poli. Hořčičné semeno je nejmenší ze všech, semen ale když plně vyroste, je největší ze všech bylin a podobá se stromu, v jehož větvích potom mohou odpočívat nebeští ptáci<sup id="cite14"><a href="#fn14">[14]</a></sup>.“</p>
<p id="p4_3"><sup><small>151:4.3</small></sup>  „Království nebeské je také jako kvasinky, které žena zamísila do tří dávek mouky a tím se stalo, že celé těsto vykynulo<sup id="cite15"><a href="#fn15">[15]</a></sup>.“</p>
<p id="p4_4"><sup><small>151:4.4</small></sup>  „Království nebeské je také jako poklad, zakopaný na poli, který najde člověk. Ve své radosti jde a prodá všechno co měl, aby si koupil to pole<sup id="cite16"><a href="#fn16">[16]</a></sup>.“</p>
<p id="p4_5"><sup><small>151:4.5</small></sup>  „Království nebeské je také jako kupec, hledající pěkné perly a když najde jednu velmi drahocennou, jde a prodá všechno co má, aby si tuto vzácnou perlu mohl koupit<sup id="cite17"><a href="#fn17">[17]</a></sup>.“</p>
<p id="p4_6"><sup><small>151:4.6</small></sup>  „A ještě jednou, království nebeské je jako síť hozená do moře a do ní se chytily všechny druhy ryb. Když se síť naplnila, rybáři ji vytáhli na břeh, kde se posadili a ryby roztřídili, ty dobré dali do nádob a špatné vyhodili<sup id="cite18"><a href="#fn18">[18]</a></sup>.“</p>
<p id="p4_7"><sup><small>151:4.7</small></sup>  Mnoho dalších podobenstvích pověděl Ježíš shromážděným lidem<sup id="cite19"><a href="#fn19">[19]</a></sup>. Vlastně se dá říci, že od této doby učil davy lidí, až na několik výjimek, pouze tímto způsobem. Po svých veřejných vystoupeních, při kterých mluvil k lidem v podobenstvích, během večerního vyučování pak podrobněji a jasněji vyložil svá učení apoštolům a evangelistům.</p>
<h2 id="p5" class="toc-header"> <a href="#p5" class="toc-anchor">¶</a> 5. NÁVŠTĚVA KERESY </h2>
<p id="p5_1"><sup><small>151:5.1</small></sup>  Počet lidí v průběhu týdne stále narůstal. V sobotu Ježíš kvapně odešel do hor, ale v neděli ráno se davy lidí opět vrátily. Ježíš k nim promluvil brzy odpoledne po kázání Petra a když skončil, řekl svým apoštolům: „Jsem unaven z těch zástupů lidí; přeplujme na druhý břeh, abychom si tam den odpočinuli<sup id="cite20"><a href="#fn20">[20]</a></sup>.“</p>
<p id="p5_2"><sup><small>151:5.2</small></sup>  Během cesty přes jezero je potkala jedna z těch prudkých a náhlých větrných smrští, které jsou pro Galilejské moře typické, především v tomto ročním období<sup id="cite21"><a href="#fn21">[21]</a></sup>. Vodní masa jezera je zhruba dvě stě patnáct metrů pod úrovní moře a je obklopena vysokými břehy, hlavně na západní straně. Od jezera vedou k horám strmé rokliny a když se během dne vytvoří nad jezerem kapsy ohřátého vzduchu, po západu slunce proudy chladnoucího vzduchu se často valí roklinami k jezeru. Takové vichřice přicházejí znenadání a někdy stejně tak rychle ustanou.</p>
<p id="p5_3"><sup><small>151:5.3</small></sup>  A právě taková vichřice zachvátila člun, převážející Ježíše na druhý břeh v ten nedělní večer. Tři další čluny s některými z mladších evangelistů pluly vzadu. Tato smršť byla krutá, nicméně řádila jenom v této oblasti jezera a na západním břehu nebyly znát žádné příznaky bouře. Vítr byl tak silný, že vlny se začaly převalovat přes člun. Prudký poryv větru strhl plachtu ještě předtím, než ji apoštolové stačili svinout a byli teď zcela závislí na svých veslech, do kterých se usilovně opírali, aby se dostali na břeh, od kterého byli vzdáleni necelé tři kilometry.</p>
<p id="p5_4"><sup><small>151:5.4</small></sup>  V tu dobu Ježíš spal na zádi lodi pod malým přístřeškem. Učitel byl unavený když odešli z Betsaidy a proto jim nařídil plout na druhý břeh, aby si tam odpočinul. Tito bývalí rybáři byli silnými a zkušenými veslaři, ale toto byla jedna z nejhorších vichřic v jejich životě. Ačkoliv vítr a vlny pohazovaly člunem jakoby to byla lodička na hraní, Ježíš stále pokojně spal. Petr seděl u pravého vesla hned u zádi. Když člun začal nabírat vodu, pustil veslo a vrhl se k Ježíšovi, prudce s ním zatřásl, aby ho probudil a když se probral, Petr mu řekl: „Učiteli, ty nevíš, že jsme se dostali do silné bouře? Jestli nás nezachráníš, všichni zahyneme<sup id="cite22"><a href="#fn22">[22]</a></sup>.“</p>
<p id="p5_5"><sup><small>151:5.5</small></sup>  Ježíš vyšel na déšť, nejdříve se podíval na Petra a potom se upřeně díval do tmy na bojující veslaře, pohlédl zpět na Šimona Petra, který se kvůli svému rozrušení ještě nevrátil ke svému veslu a řekl: „Proč jste všichni tak zachváceni strachem? Kde je vaše víra? Uklidněte se, upokojte se.“ Ježíš nestačil dokončit svoji výtku Petrovi a ostatním apoštolům, stěží řekl Petrovi, aby se snažil najít svoji rozvahu a tím uklidnit svoji zneklidněnou duši, když rozbouřené ovzduší se vrátilo do svého stálého stavu a nastalo velké ticho. Zlověstné vlny téměř v okamžiku ustaly, zatímco černé mraky, ze kterých přišel krátký liják, zmizely a na obloze zářily hvězdy<sup id="cite23"><a href="#fn23">[23]</a></sup>. Pokud my o tom můžeme soudit, byla to všechno čistá náhoda, ale apoštolové, především Šimon Petr, nikdy nepřestali považovat tuto událost za zázrak přírody. V té době lidé snadno uvěřili v přírodní zázraky, poněvadž pevně věřili v to, že všechny přírodní jevy jsou pod přímou kontrolou duchovních sil a nadpřirozených bytostí.</p>
<p id="p5_6"><sup><small>151:5.6</small></sup>  Ježíš jasně vysvětlil dvanáctce, že on promluvil k jejich zneklidněným duším a k jejich strachem zmítaným myslím, a že nepřikázal živlům uposlechnout jeho slovo, ale to vše bylo marné. Stoupenci Ježíše se vždy drželi svých vlastních výkladů všech takových náhodných událostí. Od toho dne trvali na tom, že Učitel má absolutní moc na přírodními živly. Petr se nikdy neunavil opakováním, že „také vítr a vlny ho poslouchají.“</p>
<p id="p5_7"><sup><small>151:5.7</small></sup>  Bylo již pozdě večer, když Ježíš a jeho druhové dorazili na břeh a poněvadž byla tichá a krásná noc, všichni zůstali ve člunech a na břeh vyšli až krátce po východu slunce následujícího dne. Když se všichni shromáždili, bylo jich celkem asi čtyřicet, Ježíš řekl: „Pojďme támhle do hor a několik dní si odpočineme a přitom budeme přemýšlet o problémech království Otce.</p>
<h2 id="p6" class="toc-header"> <a href="#p6" class="toc-anchor">¶</a> 6. DUŠEVNĚ NEMOCNÝ Z KERESY </h2>
<p id="p6_1"><sup><small>151:6.1</small></sup>  Přestože podstatná část východního břehu jezera se mírně zvedala směrem k blízkým kopcům, v tomto konkrétním místě byl prudký svah, přičemž v některých místech břeh klesal přímo dolů<sup id="cite24"><a href="#fn24">[24]</a></sup>. Ukazujíc na nedaleký vrchol, Ježíš řekl: „Půjdeme na tento kopec a připravíme si tam snídani a najdeme nějaký úkryt pro odpočinek a povídání.“</p>
<p id="p6_2"><sup><small>151:6.2</small></sup>  Svah tohoto kopce byl pokryt jeskyněmi, které byly vytesány do skály. Mnoho z těchto výklenků byly starodávné hrobky. Přibližně v polovině kopce na malém, poměrně rovném místě, byl hřbitov malé vesnice Keresa. Když Ježíš a jeho druhové procházeli kolem tohoto pohřebiště, duševně nemocný muž, který tam žil v těchto dutinách, se k nim rozběhl<sup id="cite25"><a href="#fn25">[25]</a></sup>. Tento pomatený člověk byl v těchto částech velmi známý, protože byl kdysi přivázaný okovy a řetězy v jedné jeskyni. Už to bylo dávno, kdy se zbavil svých pout a teď se volně pohyboval mezi hroby a opuštěnými hrobkami<sup id="cite26"><a href="#fn26">[26]</a></sup>.</p>
<p id="p6_3"><sup><small>151:6.3</small></sup>  Tento muž jménem Ámos trpěl častými projevy šílenství. V delších obdobích normálnosti si obstaral nějaké ošacení a vydal se v docela dobrém stavu mezi své spoluobčany. Během jednoho takového jasného období přišel do Betsaidy, kde vyslechl kázání Ježíše a apoštolů a v tu dobu se stal váhavým věřícím evangelia království. Ale brzy přišlo období jeho potíží a utekl do hrobek, kde sténal, naříkal a svým chováním děsil všechny, kteří ho náhodou potkali<sup id="cite27"><a href="#fn27">[27]</a></sup>.</p>
<p id="p6_4"><sup><small>151:6.4</small></sup>  Když Ámos poznal Ježíše, padl k jeho nohám a vykřikl: „Já tě znám, Ježíši, ale jsem posedlý mnoha ďábly a naléhavě tě prosím, abys mne nemučil<sup id="cite28"><a href="#fn28">[28]</a></sup>.“ Tento muž opravdu věřil, že jeho častá mentální trápení jsou způsobena zlými, nebo nečistými duchy, kteří čas od času do něho vstoupí a ovládnou jeho mysl a tělo. Jeho potíže byly hlavně emocionální─jeho mozek nebyl vážně nemocen.</p>
<p id="p6_5"><sup><small>151:6.5</small></sup>  Ježíš, dívajíc se dolů na člověka schouleného jako zvíře u jeho nohou, ho vzal za ruku, postavil ho na nohy a řekl mu: „Ámosi, ty nejsi posedlý ďáblem; už jsi slyšel radostné zprávy, že jsi synem Božím. Přikazuji ti odhodit tyto čáry.“ A když Ámos uslyšel tato Ježíšova slova, nastala v jeho intelektu takové změna, že se mu okamžitě vrátila jeho zdravá mysl a normální kontrola vlastních emocí<sup id="cite29"><a href="#fn29">[29]</a></sup>. V té době se kolem nashromáždilo hodně obyvatel z nedaleké vesnice a tito lidé, ke kterým se přidali pasáci vepřů, kteří přišli s hor nad nimi, se v ohromení dívali na blázna, sedícího s Ježíšem a jeho stoupenci při zdravém rozumu a volně s nimi diskutujícího<sup id="cite30"><a href="#fn30">[30]</a></sup>.</p>
<figure id="Figure_151_6_5" class="image urantiapedia image-style-align-right">
<img src="/image/The_Urantia_Book/Jesus_life/paintings/The_Swine_Driven_into_the_Sea.jpg">
<figcaption>
<em>Svině zahnané do moře</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Swine_Driven_into_the_Sea_(Les_porcs_précipités_dans_la_mer)_-_James_Tissot.jpg" target="_blank">Wikimedia</a>
</figcaption>
</figure>
<p id="p6_6"><sup><small>151:6.6</small></sup>  Když pasáci vepřů běželi do vesnice rozšířit zprávu o vyléčení duševně nemocného, psi napadli malé a nehlídané stádo asi třiceti vepřů a zahnali většinu z nich k útesu, ze kterého popadaly do moře. A právě tato náhodná událost ve spojení s přítomností Ježíše a domnělého zázračného vyléčení duševně nemocného, byla příčinou vytvoření legendy o tom, že Ježíš vyléčil Ámose tím, že z něho vyhnal velký počet ďáblů a že tito ďáblové vstoupili do stáda vepřů a ti se okamžitě střemhlav vrhli s útesu do moře a zabili se. Než ten den skončil, opatrovatelé prasat roznesli zprávu o této události po okolí a celá vesnice tomu uvěřila. Ámos samozřejmě tomu věřil ze všech nejvíc; viděl padající prasata přes okraj útesu krátce poté, kdy se jeho nepokojná mysl uklidnila a nikdy nepřestal věřit tomu, že vepři sebou odnesli ty naprosto stejné zlé duchy, kteří ho tak dlouhou dobu mučili a soužili. A to mělo velký význam pro trvanlivost jeho vyléčení. A rovnou měrou je pravdou to, že všichni apoštolové Ježíše (kromě Tomáše) věřili, že příhoda s vepři měla přímou spojitost s vyléčením Ámose<sup id="cite31"><a href="#fn31">[31]</a></sup>.</p>
<p id="p6_7"><sup><small>151:6.7</small></sup>  Ježíš si neodpočinul tak, jak měl v úmyslu. Po většinu dne byl obklopen těmi, kteří přišli po vyslyšení zprávy, že Ámos byl vyléčen a byli přilákáni příhodou, že démoni vyšli ze šílence do stáda prasat. A tak, pouze po jednom dni odpočinku, v úterý časně zrána byl Ježíš a apoštolové probuzeni delegací jinověrců, zabývající se chovem prasat, kteří přišli s tím, aby od nich ihned odešel. Petrovi a Ondřejovi jejich mluvčí řekl: „Rybáři Galileje, odejděte od nás a vemte svého proroka sebou. My víme, že on je svatý člověk, ale bohové naší země ho neznají a nám hrozí ztráta dalších mnoha prasat. Padl z vás na nás strach a proto se modlíme, abyste odtud odešli.“ A když to Ježíš uslyšel, řekl Ondřejovi: „Vraťme se domů<sup id="cite32"><a href="#fn32">[32]</a></sup>.“</p>
<p id="p6_8"><sup><small>151:6.8</small></sup>  Když se chystali k odchodu, Ámos zapřísahal Ježíše, aby mu dovolil jít s nimi, ale Učitel nesouhlasil. Ježíš Ámosovi řekl: „Nezapomeň na to, že jsi synem Božím. Vrať se ke svým lidem a ukaž jim, jaké velké věci pro tebe udělal Bůh.“ A Ámos šel a začal všude rozšiřovat, že Ježíš vyhnal legii ďáblů z jeho nepokojné duše a že tito ďáblové vstoupili do stáda prasat a okamžitě je vehnali do záhuby. A nepřestal s tím, dokud nenavštívil všechna města Dekapoli, hlásajíc o velkých činech, které pro něho udělal Ježíš<sup id="cite33"><a href="#fn33">[33]</a></sup>.</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/cs/The_Urantia_Book/150">Kapitola 150. Třetí poutní kázání</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/cs/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/cs/The_Urantia_Book/152">Kapitola 152. Události vedoucí ke krizi v Kafarnaumu</a></td>
      </tr>
    </tbody>
  </table>
</figure>
<h2>Reference</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Dav kolem lodi</i>: <a href="/cs/Bible/Matthew/13#v1">Mt 13:1-3</a>; <a href="/cs/Bible/Mark/4#v1">Mk 4:1-2</a>; <a href="/cs/Bible/Luke/8#v4">Lk 8:4</a>. </li>
  <li id="fn2"><a href="#cite2">↑</a> <i>Podobenství o rozsévači</i>: <a href="/cs/Bible/Matthew/13#v3b">Mt 13:3b-9</a>; <a href="/cs/Bible/Mark/4#v3">Mk 4:3-9</a>; <a href="/cs/Bible/Luke/8#v5">Lk 8:5-8</a>. </li>
  <li id="fn3"><a href="#cite3">↑</a> <i>Učedníci se ptají na smysl</i>: <a href="/cs/Bible/Matthew/13#v10">Mt 13:10</a>; <a href="/cs/Bible/Mark/4#v10">Mk 4:10</a>; <a href="/cs/Bible/Luke/8#v9">Lk 8:9</a>. </li>
  <li id="fn4"><a href="#cite4">↑</a> <i>Ježíš vysvětluje, proč podobenství</i>: <a href="/cs/Bible/Matthew/13#v11">Mt 13:11-15</a>; <a href="/cs/Bible/Mark/4#v11">Mk 4:11-12</a>; <a href="/cs/Bible/Luke/8#v10">Lk 8:10</a>.  <i>Vidět, aniž bychom viděli, atd.</i>: <a href="/cs/Bible/Isaiah/6#v9">Iz 6:9</a>; <a href="/cs/Bible/Isaiah/44#v18">Iz 44:18</a>; <a href="/cs/Bible/John/12#v40">Jan 12:40</a>; <a href="/cs/Bible/Acts_of_the_Apostles/28#v26">Sk 28:26-27</a>; <a href="/cs/Bible/Romans/11#v8">Řím 11:8</a>. </li>
  <li id="fn5"><a href="#cite5">↑</a> <i>Více se dává více, méně méně</i>: <a href="/cs/Bible/Matthew/13#v12">Mt 13:12</a>; <a href="/cs/Bible/Matthew/25#v29">Mt 25:29</a>; <a href="/cs/Bible/Mark/4#v25">Mk 4:25</a>; <a href="/cs/Bible/Luke/19#v26">Lk 19:26</a>. </li>
  <li id="fn6"><a href="#cite6">↑</a> <i>Oči a uši zavřené</i>: <a href="/cs/Bible/Isaiah/6#v10">Iz 6:10</a>. </li>
  <li id="fn7"><a href="#cite7">↑</a> <i>Petrův výklad</i>: <a href="/cs/Bible/Matthew/13#v18">Mt 13:18-23</a>; <a href="/cs/Bible/Mark/4#v14">Mk 4:14-20</a>; <a href="/cs/Bible/Luke/8#v11">Lk 8:11-15</a>. </li>
  <li id="fn8"><a href="#cite8">↑</a> <i>Nathanielův výklad</i>: <a href="/cs/Bible/Matthew/13#v18">Mt 13:18-23</a>; <a href="/cs/Bible/Mark/4#v14">Mk 4:14-20</a>; <a href="/cs/Bible/Luke/8#v11">Lk 8:11-15</a>. </li>
  <li id="fn9"><a href="#cite9">↑</a> <i>Nechť světlo svítí s rozvahou</i>: <a href="/cs/Bible/Matthew/5#v15">Mt 5:15-16a</a>; <a href="/cs/Bible/Mark/4#v21">Mk 4:21</a>; <a href="/cs/Bible/Luke/8#v16">Lk 8:16</a>; <a href="/cs/Bible/Luke/11#v33">Lk 11:33</a>. </li>
  <li id="fn10"><a href="#cite10">↑</a> <i>Nic se neskrývá, vše vyjde najevo</i>: <a href="/cs/Bible/Matthew/10#v26">Mt 10:26-27</a>; <a href="/cs/Bible/Mark/4#v22">Mk 4:22</a>; <a href="/cs/Bible/Luke/8#v17">Lk 8:17</a>; <a href="/cs/Bible/Luke/12#v2">Lk 12:2-3</a>. </li>
  <li id="fn11"><a href="#cite11">↑</a> <i>Kdo má, tomu je dáno více</i>: <a href="/cs/Bible/Matthew/13#v12">Mt 13:12</a>; <a href="/cs/Bible/Matthew/25#v29">Mt 25:29</a>; <a href="/cs/Bible/Mark/4#v25">Mk 4:25</a>; <a href="/cs/Bible/Luke/19#v26">Lk 19:26</a>. </li>
  <li id="fn12"><a href="#cite12">↑</a> <i>Druhé podobenství o rozsévači</i>: <a href="/cs/Bible/Mark/4#v26">Mk 4:26-29</a>. </li>
  <li id="fn13"><a href="#cite13">↑</a> <i>Třetí podobenství o rozsévači, dobré pšenici a plevelu</i>: <a href="/cs/Bible/Matthew/13#v24">Mt 13:24-30</a>. </li>
  <li id="fn14"><a href="#cite14">↑</a> <i>Podobenství o hořčičném semínku</i>: <a href="/cs/Bible/Matthew/13#v31">Mt 13:31-32</a>; <a href="/cs/Bible/Mark/4#v30">Mk 4:30-32</a>; <a href="/cs/Bible/Luke/13#v18">Lk 13:18-19</a>. </li>
  <li id="fn15"><a href="#cite15">↑</a> <i>Podobenství o kvasu</i>: <a href="/cs/Bible/Matthew/13#v33">Mt 13:33</a>; <a href="/cs/Bible/Luke/13#v20">Lk 13:20-21</a>. </li>
  <li id="fn16"><a href="#cite16">↑</a> <i>Podobenství o skrytém pokladu</i>: <a href="/cs/Bible/Matthew/13#v44">Mt 13:44</a>. </li>
  <li id="fn17"><a href="#cite17">↑</a> <i>Podobenství o drahocenné perle</i>: <a href="/cs/Bible/Matthew/13#v45">Mt 13:45-46</a>. </li>
  <li id="fn18"><a href="#cite18">↑</a> <i>Podobenství o síti a rybách</i>: <a href="/cs/Bible/Matthew/13#v47">Mt 13:47-48</a>. </li>
  <li id="fn19"><a href="#cite19">↑</a> <i>Mnoho dalších podobenství</i>: <a href="/cs/Bible/Mark/4#v33">Mk 4:33-34</a>. </li>
  <li id="fn20"><a href="#cite20">↑</a> <i>Přechod na druhou stranu jezera</i>: <a href="/cs/Bible/Matthew/8#v18">Mt 8:18</a>; <a href="/cs/Bible/Mark/4#v35">Mk 4:35-36</a>; <a href="/cs/Bible/Luke/8#v22a">Lk 8:22a</a>. </li>
  <li id="fn21"><a href="#cite21">↑</a> <i>Silná bouře</i>: <a href="/cs/Bible/Matthew/8#v23">Mt 8:23-24a</a>; <a href="/cs/Bible/Mark/4#v37">Mk 4:37</a>; <a href="/cs/Bible/Luke/8#v23b">Lk 8:23b</a>. </li>
  <li id="fn22"><a href="#cite22">↑</a> <i>Ježíš spal a je probuzen</i>: <a href="/cs/Bible/Matthew/8#v24">Mt 8:24-25</a>; <a href="/cs/Bible/Mark/4#v38">Mk 4:38</a>; <a href="/cs/Bible/Luke/8#v23">Lk 8:23-24a</a>. </li>
  <li id="fn23"><a href="#cite23">↑</a> <i>Odmítá posádku, bouře ustává</i>: <a href="/cs/Bible/Matthew/8#v26">Mt 8:26-27</a>; <a href="/cs/Bible/Mark/4#v39">Mk 4:39-41</a>; <a href="/cs/Bible/Luke/8#v24b">Lk 8:24b-25</a>. </li>
  <li id="fn24"><a href="#cite24">↑</a> <i>Příjezd do Kheresy (Gadary)</i>: <a href="/cs/Bible/Matthew/8#v28a">Mt 8:28a</a>; <a href="/cs/Bible/Mark/5#v1">Mk 5:1</a>; <a href="/cs/Bible/Luke/8#v26">Lk 8:26</a>. </li>
  <li id="fn25"><a href="#cite25">↑</a> <i>Šílenec na svobodě</i>: <a href="/cs/Bible/Matthew/8#v28b">Mt 8:28b</a>; <a href="/cs/Bible/Mark/5#v2">Mk 5:2-3</a>; <a href="/cs/Bible/Luke/8#v27">Lk 8:27</a>. </li>
  <li id="fn26"><a href="#cite26">↑</a> <i>Šílenec zlomil pouta</i>: <a href="/cs/Bible/Mark/5#v4">Mk 5:4</a>; <a href="/cs/Bible/Luke/8#v29b">Lk 8:29b</a>. </li>
  <li id="fn27"><a href="#cite27">↑</a> <i>Šílencovo vyvádění</i>: <a href="/cs/Bible/Mark/5#v5">Mk 5:5</a>. </li>
  <li id="fn28"><a href="#cite28">↑</a> <i>Blázen poznává Ježíše</i>: <a href="/cs/Bible/Matthew/8#v29">Mt 8:29</a>; <a href="/cs/Bible/Mark/5#v6">Mk 5:6-7</a>; <a href="/cs/Bible/Luke/8#v28">Lk 8:28</a>. </li>
  <li id="fn29"><a href="#cite29">↑</a> <i>Ježíš „uzdravuje“ blázna</i>: <a href="/cs/Bible/Matthew/8#v32a">Mt 8:32a</a>; <a href="/cs/Bible/Mark/5#v8">Mk 5:8</a>; <a href="/cs/Bible/Luke/8#v29a">Lk 8:29a</a>. </li>
  <li id="fn30"><a href="#cite30">↑</a> <i>Šílenec vyléčen</i>: <a href="/cs/Bible/Mark/5#v15">Mk 5:15</a>; <a href="/cs/Bible/Luke/8#v35">Lk 8:35</a>. </li>
  <li id="fn31"><a href="#cite31">↑</a> <i>Legenda o prasatech posedlých démony</i>: <a href="/cs/Bible/Matthew/8#v30">Mt 8:30-33</a>; <a href="/cs/Bible/Mark/5#v11">Mk 5:11-16</a>; <a href="/cs/Bible/Luke/8#v33">Lk 8:33-34</a>. </li>
  <li id="fn32"><a href="#cite32">↑</a> <i>Místní reakce</i>: <a href="/cs/Bible/Matthew/8#v34">Mt 8:34</a>; <a href="/cs/Bible/Mark/5#v16">Mk 5:16-17</a>; <a href="/cs/Bible/Luke/8#v36">Lk 8:36-37</a>. </li>
  <li id="fn33"><a href="#cite33">↑</a> <i>Osud blázna</i>: <a href="/cs/Bible/Mark/5#v18">Mk 5:18-20</a>; <a href="/cs/Bible/Luke/8#v38">Lk 8:38-39</a>. </li>
</ol>
</div>
