<!--
title: "KAPITOLA 69. PRVOTNÍ LIDSKÉ INSTITUCE"
description: 
published: true
date: 2025-11-1T11:10:30Z
tags: the urantia book—papers
editor: ckeditor
dateCreated: 2022-8-9T18:13:26Z
-->

<p class="v-card v-sheet theme--light grey lighten-3 px-2 mb-4">© 2019 Nadace Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/68">
          <span class="mdi mdi-arrow-left-drop-circle"></span><span class="pl-2">Kapitola 68. Počátky civilizace</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/69">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/70">
          <span class="pr-2">Kapitola 70. Vývoj lidských správních systémů</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/cs/The_Urantia_Book/69#p0_1">69:0.1</a></small></sup>  EMOCIÁLNĚ člověk převyšuje své zvířecí předky svojí schopností ocenit humor, umění a náboženství. Společensky, člověk projevuje svoji nadřazenost v tom, že je výrobcem nástrojů, zprostředkovatelem zpráv a tvůrcem institucí.</p>
<p id="p0_2"><sup><small><a href="/cs/The_Urantia_Book/69#p0_2">69:0.2</a></small></sup>  Když lidé udržují po dlouhou dobu sociální skupiny, tak v takových uskupeních vždy vznikají určité tendenční aktivity, které vedou ke vzniku institucí. Ukázalo se, že většina lidských institucí usnadňuje práci a současně přispívá v určité míře ke zvýšení bezpečnosti skupiny.</p>
<p id="p0_3"><sup><small><a href="/cs/The_Urantia_Book/69#p0_3">69:0.3</a></small></sup>  Civilizovaný člověk je velmi hrdý na reputaci, stabilitu a kontinuitu svých zavedených institucí, ale všechny lidské instituce jsou pouze nashromážděné mravy minulosti, které se zachovaly s pomocí tabu a byly povzneseny náboženstvím. Takové odkazy se staly tradicemi a tradice se nakonec přemění do pravidel.</p>
<h2 id="p1" class="toc-header"><a href="#p1" class="toc-anchor">¶</a> 1. ZÁKLADNÍ LIDSKÉ INSTITUCE </h2>
<p id="p1_1"><sup><small><a href="/cs/The_Urantia_Book/69#p1_1">69:1.1</a></small></sup>  Všechny lidské instituce slouží nějaké společenské potřebě, minulé či současné, ačkoliv jejich nadměrné používání nepochybně zmenšuje hodnotu jednotlivce, protože osobitost je zatlačena do pozadí a iniciativa je omezena. Člověk by měl spíše své instituce řídit, než být ovládán těmito výtvory rozvíjející se civilizace.</p>
<p id="p1_2"><sup><small><a href="/cs/The_Urantia_Book/69#p1_2">69:1.2</a></small></sup>  Lidské instituce se dělí do tří hlavních skupin:</p>
<p id="p1_3"><sup><small><a href="/cs/The_Urantia_Book/69#p1_3">69:1.3</a></small></sup>  1.<i>Instituce sebezáchovy</i>. Tyto instituce zahrnují ty činnosti, které vycházejí z hladu a s ním spojených instinktů sebezáchovy. Patří sem průmysl, vlastnictví, války za účelem zbohatnutí a všechny stabilizační mechanizmy společnosti. Dříve či později instinkt strachu podnítí založení těchto institucí prostřednictvím přežitých zákazů, pravidel a náboženských sankcí. Ale strach, nevědomost a pověrčivost hrály hlavní roli při počátečním vzniku a následném rozvoji všech lidských institucí.</p>
<p id="p1_4"><sup><small><a href="/cs/The_Urantia_Book/69#p1_4">69:1.4</a></small></sup>  2.<i>Instituce stálého trvání</i>. Toto jsou takové organizace společnosti, které vznikají z pohlavní potřeby, mateřského instinktu a vyšších soucitných emocí ras. Zahrnují společenskou záruku bydlení a školy, rodinný život, vzdělání, etiku a náboženství. Patří sem manželské obyčeje, obranná válka a výstavba obydlí.</p>
<p id="p1_5"><sup><small><a href="/cs/The_Urantia_Book/69#p1_5">69:1.5</a></small></sup>  3.<i>Instituce sebeuspokojení</i>. Toto jsou takové obyčeje, které pocházejí ze sklonu k ješitnosti a emocím pýchy; obsahují zvyky v oblékání a osobního zkrášlování, uplatnění ve společnosti, války pro slávu, tanec, zábavu, hry a další formy smyslové uspokojení. Ale, civilizace nikdy nevytvořila ušlechtilé instituce sebeuspokojení.</p>
<p id="p1_6"><sup><small><a href="/cs/The_Urantia_Book/69#p1_6">69:1.6</a></small></sup>  Tyto tři skupiny sociálních praktik spolu úzce souvisí a nepřetržitě závisí jedna na druhé. Na Urantii představují složitou organizaci, která funguje jako jednotný společenský mechanizmus.</p>
<h2 id="p2" class="toc-header"><a href="#p2" class="toc-anchor">¶</a> 2. POČÁTKY PRŮMYSLU </h2>
<p id="p2_1"><sup><small><a href="/cs/The_Urantia_Book/69#p2_1">69:2.1</a></small></sup>  Primitivní průmysl vznikal pomalu jako pojištění proti hrůzám hladomoru. Již v hluboké minulosti se člověk začal učil od zvířat a při sklizni, kdy byl nadbytek, uschoval potravu na dobu nouze.</p>
<p id="p2_2"><sup><small><a href="/cs/The_Urantia_Book/69#p2_2">69:2.2</a></small></sup>  Než člověk začal být hospodárným a před začátkem primitivního průmyslu žil průměrný kmen ve velkém nedostatku a opravdovém utrpení. Pradávný člověk musel soupeřit o svoji potravu s celým živočišným světem. Tíha soupeření stále stahuje člověka dolů na úroveň zvířete; nedostatek je jeho přirozený a krutovládný stav. Nadbytek není přirozený dar; je výsledkem práce, vědění a organizace.</p>
<p id="p2_3"><sup><small><a href="/cs/The_Urantia_Book/69#p2_3">69:2.3</a></small></sup>  Prvobytný člověk rychle poznal výhody sdružování. Sdružování vedlo k organizování a prvním důsledkem organizování byla dělba práce, což okamžitě vedlo k úspoře času a materiálů. Tyto pracovní obory vznikly vynucenou adaptací─cestou menšího odporu. Primitivní divoši nikdy nevykonávali žádnou práci radostně a ochotně. Jejich přizpůsobení bylo výsledkem vynucené nezbytnosti.</p>
<p id="p2_4"><sup><small><a href="/cs/The_Urantia_Book/69#p2_4">69:2.4</a></small></sup>  Primitivní člověk neměl rád tvrdou práci a nerad spěchal, pokud ho k tomu nepřinutilo vážné nebezpečí. Faktor času při výkonu práce, záměr udělat danou práci v určitém časovém limitu, je zcela novodobým pojmem. Pradávní lidé nikdy nespěchali. Byly to zvětšené nároky intenzivního boje o přežití a stále se zvyšující životní standard, které přinutily přirozeně nesnaživé dávné rasy k pracovitosti.</p>
<p id="p2_5"><sup><small><a href="/cs/The_Urantia_Book/69#p2_5">69:2.5</a></small></sup>  Práce a tvůrčí snahy rozlišují člověka od zvířete, jehož úsilí jsou převážně instinktivní. Nutnost pracovat je nejvyšším štěstím člověka. Všichni členové Princova personálu pracovali; velkou měrou přispěli k zušlechtění fyzické práce na Urantii. Adam byl zahradníkem; Bůh Hebrejců pracoval─on byl tvůrcem a udržovatelem všeho. Židé byli prvním kmenem, pro který činnost byla nejvyšší hodnotou; byli prvním národem, který hlásá, že „kdo nepracuje, ať nejí<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>.“ Ale mnoho světových náboženstvích se vrátilo k původnímu ideálu zahálčivosti. Jupiter si liboval v hodování a Buddha trávil čas rozjímáním.</p>
<p id="p2_6"><sup><small><a href="/cs/The_Urantia_Book/69#p2_6">69:2.6</a></small></sup>  Sangikské kmeny byly vcelku pracovité, když sídlily v místech daleko vzdálených od tropů. Ale boj mezi zahálčivými ctiteli magie a prozíravými šiřiteli práce trval velmi, velmi dlouho.</p>
<p id="p2_7"><sup><small><a href="/cs/The_Urantia_Book/69#p2_7">69:2.7</a></small></sup>  První projev lidské prozíravosti se týkal uchování ohně, vody a potravy. Ale primitivní člověk byl rozeným spekulantem; on vždy chtěl něco za nic a příliš často během těchto dávných dob byl úspěch, který byl výsledkem trpělivého úsilí, připisován kouzlům. Trvalo dlouho, než magie ustoupila prozíravosti, odříkání a přičinlivosti.</p>
<h2 id="p3" class="toc-header"><a href="#p3" class="toc-anchor">¶</a> 3. DĚLBA PRÁCE </h2>
<p id="p3_1"><sup><small><a href="/cs/The_Urantia_Book/69#p3_1">69:3.1</a></small></sup>  Dělba práce v primitivní společnosti byla stanovena zpočátku přirozenými a později společenskými okolnostmi. Prvotní rozdělení oblastí lidské práce bylo:</p>
<p id="p3_2"><sup><small><a href="/cs/The_Urantia_Book/69#p3_2">69:3.2</a></small></sup>  1.<i>Dělba na základě pohlaví</i>. Práce ženy vycházela z přítomnosti dítěte; ženy milují přirozeně děti více než muži. Proto žena začala vykonávat běžnou práci, zatímco muž se stal lovcem a bojovníkem s vymezeným časem na práci a odpočinek.</p>
<p id="p3_3"><sup><small><a href="/cs/The_Urantia_Book/69#p3_3">69:3.3</a></small></sup>  V proběhu celých epoch existovala tabu, která držela ženu přísně ve vymezených rámcích. Muž si s nejvyšší sobeckostí vybral pro sebe příjemnější práci a rutinní dřinu nechal ženě. Muž se vždy styděl dělat ženskou práci, ale žena nikdy neprojevila neochotu vykonávat mužskou práci. Ale, kupodivu, muž i žena vždy pracovali společně při výstavbě a zařizování svého příbytku.</p>
<p id="p3_4"><sup><small><a href="/cs/The_Urantia_Book/69#p3_4">69:3.4</a></small></sup>  2.<i>Změny v důsledku stáří a nemocí</i>. Tyto rozdílnosti stanovily další dělbu práce. Již v dávné době se staří a zmrzačení lidé věnovali výrobě nástrojů a zbraní. Později byli převedeni na budování zavlažovacích systémů.</p>
<p id="p3_5"><sup><small><a href="/cs/The_Urantia_Book/69#p3_5">69:3.5</a></small></sup>  3.<i>Rozdělení na základě víry</i>. Šamani byli první lidské bytosti osvobozené od fyzické dřiny; byli průkopnickou stavovskou třídou. Kováři tvořili malou skupinu, konkurující šamanům jako čarodějové. Jejich zručnost při práci se železem vyvolávala u lidí strach a báli se jich. „Bílí kováři“ a černí kováři“ dali vzniknout pradávným vírám v bílou a černou magii. A tato víra byla později obsažena v pověrách o dobrých a zlých démonech, dobrých a zlých duších.</p>
<p id="p3_6"><sup><small><a href="/cs/The_Urantia_Book/69#p3_6">69:3.6</a></small></sup>  Kováři byli první nenáboženskou skupinou, která se těšila zvláštním privilegiím. Ve válce byli považováni za neutrální a toto jejich mimořádné postavení vedlo k tomu, že se jako třída stali politiky primitivní společnosti. Ale, protože hrubě zneužívali tato privilegia kováři se stali všeobecně nenáviděnými a šamani neztráceli svůj čas při šíření nenávisti na jejich konkurenci. V tomto prvním sporu mezi vědou a vírou, víra (pověra) zvítězila. Po vyhnání z vesnic kováři založili na okrajích osad první zájezdní hostince a noclehárny.</p>
<p id="p3_7"><sup><small><a href="/cs/The_Urantia_Book/69#p3_7">69:3.7</a></small></sup>  4.<i>Pán a otrok</i>. Další rozdělení práce vzešlo ze vztahu přemožitele k přemoženému a znamenalo to začátek otroctví.</p>
<p id="p3_8"><sup><small><a href="/cs/The_Urantia_Book/69#p3_8">69:3.8</a></small></sup>  5.<i>Rozdělení na základě různých fyzických a mentálních schopností</i>. Další dělby práce vznikly v důsledku vrozených odlišností u lidí, neboť lidé se nerodí všichni stejní.</p>
<p id="p3_9"><sup><small><a href="/cs/The_Urantia_Book/69#p3_9">69:3.9</a></small></sup>  Ranými řemeslníky byli loupači pazourku a kameníci; potom následovali kováři. Později se vyvinula skupinová specializace; celé rodiny a klany se věnovaly určitému druhu práce. Jedna z nejstarších kast knězů, kromě kmenových šamanů, vznikla kvůli pověrčivému velebení členů rodiny zručných výrobců mečů.</p>
<p id="p3_10"><sup><small><a href="/cs/The_Urantia_Book/69#p3_10">69:3.10</a></small></sup>  Prvními specializovanými skupinami byli vývozci kamenné soli a hrnčíři. Ženy vyráběly prosté nádoby a muži zdobené. V některých kmenech šití a tkaní dělaly ženy, v jiných muži.</p>
<p id="p3_11"><sup><small><a href="/cs/The_Urantia_Book/69#p3_11">69:3.11</a></small></sup>  Prvními obchodníky byly ženy; byly používány jako zvědi a obchod byl vedlejší obor. Obchod se rychle rozšířil a ženy v něm hrály roli zprostředkovatelů─dohazovačů. Potom se objevila třída kupců, účtující provizi, zisk, za svoje služby. Růst výměnného obchodu mezi skupinami se vyvinul do obchodování a za výměnou zboží přišla výměna kvalifikované pracovní síly.</p>
<h2 id="p4" class="toc-header"><a href="#p4" class="toc-anchor">¶</a> 4. POČÁTKY OBCHODU </h2>
<p id="p4_1"><sup><small><a href="/cs/The_Urantia_Book/69#p4_1">69:4.1</a></small></sup>  Stejně tak, jako smluvní sňatek přišel po sňatku ukořistěním, tak výměnný obchod přišel po přivlastnění věcí přepadením. Ale mezi pradávnými praktiky tichého barteru a pozdějšími moderními metodami výměnného obchodu byla velmi dlouhá doba lupičství.</p>
<p id="p4_2"><sup><small><a href="/cs/The_Urantia_Book/69#p4_2">69:4.2</a></small></sup>  První výměnný obchod vedli ozbrojení obchodníci, kteří zanechávali svoje zboží na neutrálním místě. Ženy organizovaly první trhy; ony byly nejstarší obchodníci a to proto, že byly nosiči břemen; muži byli bojovníci. Velmi brzy se objevil nákupní pult, což byla zeď natolik široká, aby obchodníci nedosáhli jeden na druhého svými zbraněmi.</p>
<p id="p4_3"><sup><small><a href="/cs/The_Urantia_Book/69#p4_3">69:4.3</a></small></sup>  Na takových trzích se používaly fetiše, aby strážili uskladněné zboží pro tichý barter. Taková místa byla zabezpečena proti krádeži; nic se nemohlo vzít, kromě zboží, které bylo předmětem výměnného obchodu, nebo nákupu; s fetišem na stráži bylo zboží vždy ochráněno. Dávní obchodníci byli úzkostlivě poctiví mezi svými kmeny, ale podvádění cizinců považovali za správné. Již v dávné minulosti měli Hebrejci pro obchodování s pohany oddělený etický kodex.</p>
<p id="p4_4"><sup><small><a href="/cs/The_Urantia_Book/69#p4_4">69:4.4</a></small></sup>  Jednoduchý výměnný obchod probíhal po dlouhé věky, než se neozbrojení lidé začali setkávat na posvěcených trzích. Tato tržiště se stala prvními útočišti a v některých zemích byla později známá jako „města záštity<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b2"><a href="#fn_b2">[2]</a></sup>.“ Každý uprchlík, který se dostal na tržiště, byl v bezpečí a chráněn proti napadení.</p>
<p id="p4_5"><sup><small><a href="/cs/The_Urantia_Book/69#p4_5">69:4.5</a></small></sup>  Prvními jednotkami váhy byla zrnka pšenice a jiných obilovin. Prvním prostředkem směny byla ryba, nebo koza. Později se jednotkou výměnného obchodu stala kráva.</p>
<p id="p4_6"><sup><small><a href="/cs/The_Urantia_Book/69#p4_6">69:4.6</a></small></sup>  Novodobé písmo vzniklo při prvotních obchodních záznamech; první literatura člověka byl spis, podporující obchod─reklama na sůl. Mnohé z prvních válek vznikly kvůli přírodním ložiskům, jako např. pazourku, soli a kovům. První kmenová dohoda se týkala rozdělení solného ložiska mezi jednotlivé kmeny. Projednávání bodů této dohody umožnilo přátelskou a mírumilovnou výměnu idejí a sblížení různorodých kmenů.</p>
<p id="p4_7"><sup><small><a href="/cs/The_Urantia_Book/69#p4_7">69:4.7</a></small></sup>  Od „hole poselství“, zauzlené příze, obrázkového písma, hieroglyfů a peněžních pásů se písmo vyvinulo k prvotním znakům abecedy. Posílání zpráv se vyvinulo od primitivních kouřových signálů, běžců, jezdců na zvířatech, železnic, letadel a také telegrafu, telefonu a bezdrátové komunikace.</p>
<p id="p4_8"><sup><small><a href="/cs/The_Urantia_Book/69#p4_8">69:4.8</a></small></sup>  Starověcí obchodníci šířili po světě nové ideály a lepší metody. Obchod, spojen s podnikavostí, vedl ke zkoumání a objevování. A toto všechno zrodilo dopravu. Obchod je významným civilizačním faktorem, protože křížově oplodňuje kulturu.</p>
<h2 id="p5" class="toc-header"><a href="#p5" class="toc-anchor">¶</a> 5. VZNIK KAPITÁLU </h2>
<p id="p5_1"><sup><small><a href="/cs/The_Urantia_Book/69#p5_1">69:5.1</a></small></sup>  Kapitál je výsledek vynaložené práce, který se nevyužije v přítomnosti, ale ponechá se pro potenciální výnos v budoucnosti. Úspory představují určitou formu ochrany a záruku přežití. Hromadění zásob potravin rozvinulo sebeovládání a vytvořilo první problémy s kapitálem a prací. Ten, kdo měl potraviny, za předpokladu, že je dokázal uchránit před lupiči, měl výraznou výhodu nad tím, kdo potraviny neměl.</p>
<p id="p5_2"><sup><small><a href="/cs/The_Urantia_Book/69#p5_2">69:5.2</a></small></sup>  Pradávný bankéř byl velmi odvážným člověkem. Měl ve své úschově bohatství celého kmene a v případě jeho napadení bránil jeho chýši celý klan. Tak hromadění osobního kapitálu a kolektivního bohatství bezprostředně vedlo k vytvoření vojenské organizace. Zpočátku byla taková opatření určena na obranu majetku proti cizím útočníkům, ale později se stalo zvykem udržovat vojenskou organizaci v činnosti přepadáváním a rabováním majetku a bohatství sousedních kmenů.</p>
<p id="p5_3"><sup><small><a href="/cs/The_Urantia_Book/69#p5_3">69:5.3</a></small></sup>  Základními pudy, které vedly ke hromadění kapitálu, byly:</p>
<p id="p5_4"><sup><small><a href="/cs/The_Urantia_Book/69#p5_4">69:5.4</a></small></sup>  1.<i>Hlad─spojen s prozíravostí</i>. Střádání a uchování potravin znamenalo moc a pohodlí pro ty, kteří byli dostatečně prozíraví takto si zajistit budoucí potřeby. Zásoby potravin byly postačující pojistkou proti hladomoru a katastrofám. A celý souhrn primitivních mravů byl skutečně určen pro to, aby pomohl člověku podřídit přítomnost budoucnosti.</p>
<p id="p5_5"><sup><small><a href="/cs/The_Urantia_Book/69#p5_5">69:5.5</a></small></sup>  2.<i>Láska k rodině</i>─touha zajistit potřeby pro členy rodiny. Kapitál představuje vytváření majetku navzdory tíhy současných potřeb, aby byly zajištěny požadavky budoucnosti. Část takových budoucích potřeb může mít vztah k budoucím pokolením.</p>
<p id="p5_6"><sup><small><a href="/cs/The_Urantia_Book/69#p5_6">69:5.6</a></small></sup>  3.<i>Ješitnost</i>─přání stavět na odiv nahromaděný majetek. Dodatečné oblečení bylo prvním projevem odlišnosti. Marnivé shromažďování brzy působilo na pýchu člověka.</p>
<p id="p5_7"><sup><small><a href="/cs/The_Urantia_Book/69#p5_7">69:5.7</a></small></sup>  4.<i>Postavení</i>─dychtivost získat společenskou a politickou prestiž. Velmi brzy se vytvořila obchodní šlechta, jejíž členství záviselo na vykonání nějaké zvláštní služby královské rodině, nebo se mohlo přímo koupit za peníze.</p>
<p id="p5_8"><sup><small><a href="/cs/The_Urantia_Book/69#p5_8">69:5.8</a></small></sup>  5.<i>Moc</i>─touha být pánem. Půjčování cenností bylo prostředkem pro zotročení. V těchto pradávných dobách byla roční úroková sazba půjčky sto procent. Z půjčovatelů peněz se stávali králové, protože vytvářeli trvalou armádu dlužníků. Nevolníci byli jednou z prvních forem nahromaděného majetku a v dávných časech se dlužné otroctví dokonce vztahovalo i na mrtvé tělo po smrti.</p>
<p id="p5_9"><sup><small><a href="/cs/The_Urantia_Book/69#p5_9">69:5.9</a></small></sup>  6.<i>Strach z duchů mrtvých</i>─kněží požadovali odměnu za ochranu. Již v raných dobách začali lidé dávat kněžím dary za to, aby jim usnadnili cestu posmrtným životem. Kněží se tak stali velmi bohatými; oni byli předními pradávnými kapitalisty.</p>
<p id="p5_10"><sup><small><a href="/cs/The_Urantia_Book/69#p5_10">69:5.10</a></small></sup>  7.<i>Pohlavní pud</i>─touha koupit jednu nebo více žen. První lidská forma obchodu byla výměna žen; ta dávno předcházela obchodu s koňmi. Ale výměnný obchod se sexuálními otroky nikdy nepřispěl k rozvoji společnosti; takový obchod byl a je ostudou ras, protože současně to bránilo v rozvoji rodinného života a znečisťovalo biologickou způsobilost vyšších národů.</p>
<p id="p5_11"><sup><small><a href="/cs/The_Urantia_Book/69#p5_11">69:5.11</a></small></sup>  8.<i>Početné formy sebeuspokojení</i>. Někdo toužil po bohatství, protože to přinášelo moc; jiný se dřel, aby měl majetek, protože to znamenalo pohodlí. Pradávný člověk (a i pozdější) měl sklon promrhat své prostředky za přepych. Primitivní rasy byly fascinovány opojnými nápoji a drogami.</p>
<p id="p5_12"><sup><small><a href="/cs/The_Urantia_Book/69#p5_12">69:5.12</a></small></sup>  S mírou rozvoje společnosti lidé získali nové podněty pro šetřivost; k původnímu hladu se rychle přidaly nové potřeby. Chudoba vzbuzovala takový odpor, že pouze o bohatých se předpokládalo, že půjdou po smrti přímo do nebe. Majetek byl ceněn tak vysoko, že stačilo uspořádat honosnou hostinu, aby člověk očistil své jméno od ostudné skvrny.</p>
<p id="p5_13"><sup><small><a href="/cs/The_Urantia_Book/69#p5_13">69:5.13</a></small></sup>  Nahromaděné bohatství se brzy stalo symbolem společenské odlišnosti. V některých kmenech svérázní jedinci shromažďovali léta majetek jenom proto, aby udělali dojem tím, že při určitých svátečních obřadech ho pálili, nebo ho volně rozdávali svým soukmenovcům. To z nich dělalo významné lidi. Také současné národy se oddávají nadměrnému rozdávání vánočních dárků a bohatí lidé dotují význačné dobročinné a vzdělávací organizace. Způsoby se mění, ale povaha člověka zůstává zcela nezměněna.</p>
<p id="p5_14"><sup><small><a href="/cs/The_Urantia_Book/69#p5_14">69:5.14</a></small></sup>  Ale je nutno poznamenat, že mnoho dávnověkých boháčů rozdávalo značnou část svého jmění ze strachu, aby nebyli zabiti těmi, kdo prahli po jejich bohatství. Majetní lidé běžně obětovali desítky svých otroků, aby ukázali své pohrdání bohatstvím.</p>
<p id="p5_15"><sup><small><a href="/cs/The_Urantia_Book/69#p5_15">69:5.15</a></small></sup>  I když kapitál měl tendenci osvobodit člověka značně zkomplikoval společenskou a průmyslovou organizaci. Zneužívání kapitálu nečestnými kapitalisty nezruší skutečnost, že je základem novodobé průmyslové společnosti. Současná generace se prostřednictvím kapitálu a vynalézavosti může těšit vyššímu stupni svobod, než tomu kdy bylo na zemi předtím. Toto je konstatováno jako fakt a ne jako ospravedlnění mnoha zneužití kapitálu bezohlednými a sobeckými vlastníky kapitálu.</p>
<h2 id="p6" class="toc-header"><a href="#p6" class="toc-anchor">¶</a> 6. VÝZNAM OHNĚ PRO CIVILIZACI </h2>
<p id="p6_1"><sup><small><a href="/cs/The_Urantia_Book/69#p6_1">69:6.1</a></small></sup>  Prvobytná společnost s jejími čtyřmi sektory─průmyslovým, regulačním, náboženským a vojenským─vznikla prostřednictvím ohně, zvířat, otroků a vlastnictví.</p>
<p id="p6_2"><sup><small><a href="/cs/The_Urantia_Book/69#p6_2">69:6.2</a></small></sup>  Rozdělání ohně rázem a navždy oddělilo člověka od zvířete; oheň je nejdůležitějším lidským vynálezem, či objevem. Oheň umožnil člověku zůstat na zemi přes noc, protože všechna zvířata se ho bojí. Oheň podněcoval večerní setkávání; oheň nebyl pouze ochranou proti chladu a dravým šelmám, ale sloužil také jako obrana proti duchům. Zpočátku se více používal jako světlo než kvůli teplu; mnohé zaostalé kmeny i dnes odmítají spát pokud plameny neplápolají po celou noc.</p>
<p id="p6_3"><sup><small><a href="/cs/The_Urantia_Book/69#p6_3">69:6.3</a></small></sup>  Oheň byl důležitým civilizačním faktorem. Poskytl člověku první možnost být nezištným a dát sousedovi žhavé uhlíky, aniž sám o něco přijde. Domácí oheň, který byl udržován matkou nebo nejstarší dcerou, byl prvním vychovatelem, vyžadujíc bdělost a spolehlivost. Prvotní domov nebyl vystavěný dům, ale rodina shromážděná okolo ohně─rodinného krbu.</p>
<p id="p6_4"><sup><small><a href="/cs/The_Urantia_Book/69#p6_4">69:6.4</a></small></sup>  Ačkoliv Andon, objevitel ohně, se vyvaroval zacházení s ohněm jako předmětem úcty, mnoho jeho potomků považovalo plamen za modlu, nebo ducha<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b3"><a href="#fn_b3">[3]</a></sup>. Oni nedokázali využít hygienický přínos ohně, protože nepálili odpad. Primitivní člověk se ohně bál a snažil se stále ho udržovat v dobré náladě, a proto mu sypal kadidlo. Za žádných okolností by pralidé neplivli do ohně, nebo by neprošli mezi někým a hořícím ohněm. Také pyrit a pazourek, které se používaly pro zažehnutí ohně, byly pradávnými lidmi považovány za posvátné.</p>
<p id="p6_5"><sup><small><a href="/cs/The_Urantia_Book/69#p6_5">69:6.5</a></small></sup>  Uhasit oheň bylo hříchem; když začala hořet chýše, nechala se shořet. Ohně v chrámech a svatyních byly posvátné a nesměly vyhasnout, s výjimkou toho, že bylo zvykem zapálit každoročně nové ohně, nebo po nějaké katastrofě<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b4"><a href="#fn_b4">[4]</a></sup>. Ženy byly vybírány za kněze, protože byly opatrovatelky domácího ohně.</p>
<p id="p6_6"><sup><small><a href="/cs/The_Urantia_Book/69#p6_6">69:6.6</a></small></sup>  Pradávné mýty o tom, jak oheň sestoupil dolů od bohů, vznikly z pozorování, že blesk způsobuje oheň<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b5"><a href="#fn_b5">[5]</a></sup>. Tyto představy o nadpřirozeném původu vedly bezprostředně k uctívání ohně a uctívání ohně vedlo k obyčeji „procházení ohněm“<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b6"><a href="#fn_b6">[6]</a></sup>. Tato tradice přetrvala až do dob Mojžíše. A ještě i dnes přetrvává představa procházení ohněm po smrti. Mýtus ohně byl v pradávných dobách silným symbolem a stále zůstává v symbolice Pársů.</p>
<p id="p6_7"><sup><small><a href="/cs/The_Urantia_Book/69#p6_7">69:6.7</a></small></sup>  Oheň vedl k vaření potravy a „syrojedi“ se stali předmětem posměchu. A vaření snížilo vydání životní energie potřebné pro strávení potravy a tak zůstalo dávnému člověku více síly pro rozvoj sociální kultury, zatímco chov dobytka, který zmírnil úsilí zajistit nezbytnou potravu, poskytl čas pro společenské aktivity.</p>
<p id="p6_8"><sup><small><a href="/cs/The_Urantia_Book/69#p6_8">69:6.8</a></small></sup>  Je nutno si uvědomit, že oheň otevřel dveře práci s kovem a vedl k následnému objevení parní energie a k dnešnímu používání elektřiny.</p>
<h2 id="p7" class="toc-header"><a href="#p7" class="toc-anchor">¶</a> 7. VYUŽÍVÁNÍ ZVÍŘAT </h2>
<p id="p7_1"><sup><small><a href="/cs/The_Urantia_Book/69#p7_1">69:7.1</a></small></sup>  Na počátku byl celý živočišný svět nepřítelem člověka; lidé se museli naučit se chránit před divokou zvěří. Nejdříve člověk zvířata jedl, ale později se naučil je domestikovat a přinutil je sloužit mu.</p>
<p id="p7_2"><sup><small><a href="/cs/The_Urantia_Book/69#p7_2">69:7.2</a></small></sup>  Domestikace zvířat vznikla náhodou. Divoši lovili stáda zvířat tak, jak američtí Indiáni lovili bizony. Obklíčením skupiny získali zvířata pod kontrolu a mohli je snadněji zabíjet pro svoji potravu. Později začali stavět ohrady a mohli tak zajmout celá stáda.</p>
<p id="p7_3"><sup><small><a href="/cs/The_Urantia_Book/69#p7_3">69:7.3</a></small></sup>  Některá zvířata bylo snadné ochočit, ale mnohá z nich, jako třeba slon, se v zajetí nerozmnožoval. Později se zjistilo, že některé druhy zvířat se lidské přítomnosti přizpůsobí a v zajetí se rozmnožují. Domestikování zvířat bylo tak podpořeno selektivním křížením, uměním, které udělalo obrovský pokrok od doby Dalamatie.</p>
<p id="p7_4"><sup><small><a href="/cs/The_Urantia_Book/69#p7_4">69:7.4</a></small></sup>  Prvním zdomácnělým zvířetem byl pes a těžká cesta jeho ochočení začala, když jeden pes, který sledoval lovce po celý den, šel s ním nakonec domů. Věky byli psi používáni pro jídlo, lov, dopravu a společnost. Zpočátku psi jenom vyli, ale později se naučili štěkat. Psův silný čich vedl k názoru, že může vidět duchy a takto vznikly kulty uctívání psa. Použití hlídacích psů umožnilo poprvé celému klanu spát celou noc. Potom se stalo zvykem používat hlídací psy na ochranu domu proti zlým duchům stejně jako proti osobním nepřátelům. Když pes štěkal, blížil se člověk nebo dravá šelma, ale když pes vyl, byli nablízku duchové. Také dnes mnozí věří v to, že noční vytí psa věští smrt.</p>
<p id="p7_5"><sup><small><a href="/cs/The_Urantia_Book/69#p7_5">69:7.5</a></small></sup>  Když člověk byl lovcem, byl docela laskavý k ženě, ale po zdomestikování zvířat, spolu se vzpourou Kaligastii, mnoho kmenů hanebně zacházelo se svými ženami. Vesměs s nimi zacházeli stejně jako se svými zvířaty. Brutální zacházení mužů s ženami představuje jednu s nejčernějších kapitol lidské historie.</p>
<h2 id="p8" class="toc-header"><a href="#p8" class="toc-anchor">¶</a> 8. OTROCTVÍ JAKO FAKTOR CIVILIZACE </h2>
<p id="p8_1"><sup><small><a href="/cs/The_Urantia_Book/69#p8_1">69:8.1</a></small></sup>  Primitivní člověk se nikdy nerozpakoval zotročit své druhy. Žena byla prvním otrokem, otrokem rodiny. Muž v epoše pastevectví zotročil ženu jako svého méněcenného pohlavního partnera. Bezprostřední příčinou tohoto druhu sexuálního otroctví byla mužova snížená nezávislost na ženě.</p>
<p id="p8_2"><sup><small><a href="/cs/The_Urantia_Book/69#p8_2">69:8.2</a></small></sup>  Ještě nedávno bylo otroctví údělem těch válečných zajatců, kteří odmítli přijmout vítězovo náboženství. V pradávných dobách byli zajatci buď snědeni, umučeni k smrti, přinucení bít se mezi sebou, obětováni duchům, nebo zotročeni. Otroctví bylo velkým pokrokem ve srovnání s vražděním a kanibalismem.</p>
<p id="p8_3"><sup><small><a href="/cs/The_Urantia_Book/69#p8_3">69:8.3</a></small></sup>  Otroctví byl krok dopředu v milosrdném zacházení s válečnými zajatci. Přepadení města Aj s následným masovým vyvražděním mužů, žen a dětí, kdy byl ušetřen pouze král, aby byla ukojena dobyvatelova ješitnost, je věrným obrazem barbarského vraždění, uplatňovaného dokonce údajnými civilizovanými lidmi<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b7"><a href="#fn_b7">[7]</a></sup>. Útok na Óga, krále Bášanu, byl stejně brutální a zdrcující<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b8"><a href="#fn_b8">[8]</a></sup>. Hebrejci „zcela ničili“ své nepřátele a jejich majetky brali jako kořist<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b9"><a href="#fn_b9">[9]</a></sup>. Ovládli všechna města pod hrozbou „zničení všech mužů<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b10"><a href="#fn_b10">[10]</a></sup>.“ Ale mnohé soudobé kmeny, vyznačující se menší ješitností, již dávno začali mezi sebe přijímat kvalitnější zajatce.</p>
<p id="p8_4"><sup><small><a href="/cs/The_Urantia_Book/69#p8_4">69:8.4</a></small></sup>  Lovec, stejně jako americký červený člověk, nebral otroky. On své zajatce buď zabíjel, nebo přijal mezi sebe. Otroctví nebylo rozšířené mezi pasteveckými národy, protože oni nepotřebovali tolik pracovních sil. Ve válkách pastevci obvykle zabíjeli všechny zajaté muže a za otroky brali jenom ženy a děti<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b11"><a href="#fn_b11">[11]</a></sup>. Židovský zákon obsahoval konkrétní pokyny pro braní těchto zajatých žen za manželky<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b12"><a href="#fn_b12">[12]</a></sup>. Jestliže nevyhovovaly, mohly být poslány pryč, ale Hebrejcům nebylo dovoleno prodávat takové odmítnuté ženy za otroky─v každém případě to byl progresivní krok civilizace. I když společenské normy Hebrejců byly kruté, značně převyšovaly normy sousedních kmenů.</p>
<p id="p8_5"><sup><small><a href="/cs/The_Urantia_Book/69#p8_5">69:8.5</a></small></sup>  Pastevci byli prvními kapitalisty; jejich stáda představovala kapitál a žili z úroků─z přirozeného přírůstku. A oni nebyli ochotni svěřit toto bohatství ani otrokům, ani ženám. Ale později brali mužské zajatce a nutili je obdělávat půdu. Toto je prvotní začátek poddanství─připoutání člověka k půdě. Afričany bylo snadné naučit obdělávat půdu; proto se z nich stala velká rasa otroků.</p>
<p id="p8_6"><sup><small><a href="/cs/The_Urantia_Book/69#p8_6">69:8.6</a></small></sup>  Otroctví bylo nezbytným článkem řetězce lidské civilizace. Bylo mostem, přes který společnost přešla od chaosu a netečnosti k řádu a civilizovaným činnostem; donutilo zaostalé a zahálčivé národy pracovat a takto zajišťovat blahobyt a volný čas pro sociální rozvoj vyspělejších ras.</p>
<p id="p8_7"><sup><small><a href="/cs/The_Urantia_Book/69#p8_7">69:8.7</a></small></sup>  Vznik otroctví přinutil člověka vynalézt regulující mechanizmus primitivní společnosti, což vedlo k začátkům vládního systému. Otroctví vyžaduje pevná pravidla a během středověku v Evropě doslova zmizelo kvůli neschopnosti feudálů dohlížet na otroky. Zaostalé kmeny starověku, takové, jako dnešní australští domorodci, nikdy otroky neměly.</p>
<p id="p8_8"><sup><small><a href="/cs/The_Urantia_Book/69#p8_8">69:8.8</a></small></sup>  Je pravda, že otroctví znamenalo utlačování, ale právě v podmínkách utiskování se člověk naučil pracovitosti. Nakonec otroci sdíleli vymoženosti vyšší společnosti, kterou museli tak nedobrovolně pomáhat vytvářet. Otroctví vytváří organizaci, vedoucí ke kulturním a sociálním vymoženostem, ale brzy působí záludně na společnost ze vnitř jako nejzávažnější ze všech destruktivních společenských chorob.</p>
<p id="p8_9"><sup><small><a href="/cs/The_Urantia_Book/69#p8_9">69:8.9</a></small></sup>  Novodobé technické vynálezy udělaly z otroctví minulost. Otroctví, podobně jako mnohoženství je pomíjivé, protože je nevýhodné. Ale vždycky se ukázalo, že náhlé propuštění velkého počtu otroků bylo zhoubné; méně potíží následuje, když jsou osvobozováni postupně.</p>
<p id="p8_10"><sup><small><a href="/cs/The_Urantia_Book/69#p8_10">69:8.10</a></small></sup>  Dnes lidé nejsou sociálními otroky, ale tisíce z nich dovolí svým ambicím, aby je zotročily. Nedobrovolné otroctví ustoupilo nové a zdokonalené formě průmyslového nevolnictví.</p>
<p id="p8_11"><sup><small><a href="/cs/The_Urantia_Book/69#p8_11">69:8.11</a></small></sup>  I když ideálem společnosti je univerzální svoboda, nečinnost nemůže být nikdy tolerována. Všichni tělesně schopní lidé by měli vykonávat práci alespoň pro svoji vlastní podporu.</p>
<p id="p8_12"><sup><small><a href="/cs/The_Urantia_Book/69#p8_12">69:8.12</a></small></sup>  Novodobá společnost se vrací zpět. Otroctví téměř zmizelo; používání domestikovaných zvířat pomíjí. Při hledání moci civilizace sahá zpět k ohni─neorganickému světu. Člověk vyšel z barbarství s pomocí ohně, zvířat a otroctví; dnes se tam vrací, zavrhujíc službu otroků a pomoc zvířat, aby vyrval nová tajemství a nové zdroje bohatství a moci z elementární zásobárny přírody.</p>
<h2 id="p9" class="toc-header"><a href="#p9" class="toc-anchor">¶</a> 9. SOUKROMÉ VLASTNICTVÍ </h2>
<p id="p9_1"><sup><small><a href="/cs/The_Urantia_Book/69#p9_1">69:9.1</a></small></sup>  Ačkoliv primitivní společnost byla prakticky komunální, primitivní člověk se neřídil novodobými doktrínami komunismu. Komunismus těchto pradávných dob nebyl pouhou teorií, či sociální doktrínou; byl prostým, praktickým a automatickým přizpůsobením. Komunismus zabránil chudobě a nouzi; starodávné kmeny téměř neznaly žebrání a prostituci.</p>
<p id="p9_2"><sup><small><a href="/cs/The_Urantia_Book/69#p9_2">69:9.2</a></small></sup>  Primitivní komunismus nijak zvlášť nesnížil úroveň lidí, ani nepozvedl průměrnost, ale podněcoval netečnost a povrchnost a potlačil píli a zničil ctižádost. Komunismus byl nezbytným lešením pro vzestup primitivní společnosti, ale ustoupil evoluci vyššího sociálního řádu, protože byl v protikladu ke čtyřem silným lidským tendencím:</p>
<p id="p9_3"><sup><small><a href="/cs/The_Urantia_Book/69#p9_3">69:9.3</a></small></sup>  1.<i>Rodina</i>. Člověk se nesnaží pouze nabýt majetek; on touží zanechat svoje jmění svým potomkům. Ale v pradávné komunální společnosti byl osobní kapitál po smrti majitele buď ihned spotřebován, nebo rozdán mezi členy skupiny. Dědictví majetku vůbec neexistovalo─daň z dědictví byla sto procent. Pozdější pravidla, regulující nahromaděný kapitál a následné dědictví, byla výrazným krokem vpřed v rozvoji společnosti. A je tomu tak, bez ohledu na následující hrubá zneužití kapitálu.</p>
<p id="p9_4"><sup><small><a href="/cs/The_Urantia_Book/69#p9_4">69:9.4</a></small></sup>  2.<i>Náboženské tendence</i>. Primitivní člověk chtěl také nastřádat majetek, aby měl základ pro počáteční život v příští existenci. Toto vysvětluje, proč takovou dlouhou dobu bylo zvykem pohřbívat člověka s jeho osobním majetkem. Pradávní lidé věřili, že jenom bohatí naleznou po smrti radost a důstojnost. Učitelé zjeveného náboženství, především učitelé křesťanství, byli první, kteří hlásali, že chudí budou spaseni za stejných podmínek jako bohatí.</p>
<p id="p9_5"><sup><small><a href="/cs/The_Urantia_Book/69#p9_5">69:9.5</a></small></sup>  3.<i>Touha po svobodě a volnosti</i>. Na počátku sociální evoluce rozdělení osobních příjmů mezi členy skupiny bylo prakticky formou otroctví; pracovník se stal otrokem zahaleče. Toto byla sebevražedná slabina komunismu: marnotratník žil na účet šetrného. Také v novodobých časech je zahaleč závislý na státě (šetrných daňových poplatnících), aby se o něj staral. Ti, kdo nemají jmění, stále předpokládají, že ti, co je mají, je budou živit.</p>
<p id="p9_6"><sup><small><a href="/cs/The_Urantia_Book/69#p9_6">69:9.6</a></small></sup>  4.<i>Nutnost bezpečnosti a touha po moci</i>. Komunismus byl nakonec zničen záludnými praktikami progresivních a úspěšných jedinců, kteří se uchýlili k různým úskokům ve snaze uniknout otroctví pro nečinné zahaleče svého kmene. Ale zpočátku bylo veškeré hromadění děláno v tajnosti; nedostatečná bezpečnost v pradávných dobách neumožňovala viditelné střádání majetku. A také v pozdějších dobách bylo velmi nebezpečné nashromáždit příliš velké bohatství; král by určitě vymyslel nějaké obvinění, aby mohl zkonfiskovat majetek bohatého člověka a když zemřel někdo zámožný, pohřeb byl pozdržen, dokud rodina zesnulého nevěnovala velkou sumu ve prospěch veřejnosti, nebo králi─dědickou daň.</p>
<p id="p9_7"><sup><small><a href="/cs/The_Urantia_Book/69#p9_7">69:9.7</a></small></sup>  V nejstarších dobách ženy byly společným majetkem a v rodině vládla matka. Veškerá půda patřila náčelníkům a ti také vlastnili všechny ženy; sňatek vyžadoval souhlas kmenového vůdce. S odcházejícím komunismem ženy přešly do majetku jednotlivců a dohled nad domácností postupně přebíral otec. Tak začala vznikat rodina a převládající zvyky mnohoženství byly postupně nahrazeny jednoženstvím. (Mnohoženství je přežitkem ženského otroctví v manželství. Jednoženství je ideálem neotrockého nesrovnatelného spojení jednoho muže a jedné ženy v nádherné činnosti vytváření domova, výchovy dětí, vzájemného kultivování a sebezdokonalování.)</p>
<p id="p9_8"><sup><small><a href="/cs/The_Urantia_Book/69#p9_8">69:9.8</a></small></sup>  Z počátku byl všechen majetek, včetně nástrojů a zbraní, společným vlastnictvím kmene. Prvním osobním majetkem se staly předměty, kterých se lidé osobně dotkli. Jestli se cizinec napil z poháru, pohár se stal jeho majetkem. Dále, každé místo, kde byla prolita krev, se stalo majetkem poraněné osoby, nebo skupiny.</p>
<p id="p9_9"><sup><small><a href="/cs/The_Urantia_Book/69#p9_9">69:9.9</a></small></sup>  Takto byl osobní majetek původně respektován, protože se předpokládalo, že má v sobě nějakou část osobnosti vlastníka. Na tomto druhu pověrčivosti spočívala bezpečnost majetku; nebyla potřeba žádná stráž, aby chránila osobní majetek. Ve skupině se vůbec nekradlo, ačkoliv lidé neváhali přivlastnit si zboží jiných kmenů. Majetkové vztahy nekončily se smrtí; nejdříve byly osobní věci páleny, pak byly pohřbívány s mrtvým a později je dědily pozůstalí členové rodiny, nebo kmen.</p>
<p id="p9_10"><sup><small><a href="/cs/The_Urantia_Book/69#p9_10">69:9.10</a></small></sup>  Prvními ozdobnými osobními předměty byly talismany. Samolibost, spojená se strachem ze zlých duchů, bránily pradávnému člověku v tom, aby se zbavil svých oblíbených talismanů. Takový majetek byl ceněn nade všechny životní potřeby.</p>
<p id="p9_11"><sup><small><a href="/cs/The_Urantia_Book/69#p9_11">69:9.11</a></small></sup>  Místo na spaní bylo jedno z prvních vlastnictvích člověka. Později, místa na bydlení přidělovali kmenový náčelníci, kteří měli ve svěřenství všechen majetek kmene. Potom se člověk stal majitelem místa, na kterém měl své ohniště; a ještě později získal osobní právo i na přiléhající půdu<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b13"><a href="#fn_b13">[13]</a></sup>.</p>
<p id="p9_12"><sup><small><a href="/cs/The_Urantia_Book/69#p9_12">69:9.12</a></small></sup>  Vodní zdroje a studny byly mezi prvním osobním majetkem. Praktikování fetišismu bylo uplatňováno při strážení vodních zdrojů, studní, stromů, úrody a medu. Po ztrátě důvěry ve fetiš se na ochranu osobního vlastnictví vyvinuly zákony. Ale honební právo─právo lovit─se objevilo daleko dřív než pozemkové právo. Americký červený člověk nikdy nepochopil soukromé vlastnictví půdy; nedokázal porozumět úmyslu bílého člověka.</p>
<p id="p9_13"><sup><small><a href="/cs/The_Urantia_Book/69#p9_13">69:9.13</a></small></sup>  Osobní majetek byl brzy označován rodinným znakem, což vedlo ke vzniku rodových erbů. Ochrana pozemků mohla být také svěřena duchům. Kněží „posvětili“ pozemek a ten byl potom pod ochranou magického tabu, který byl na pozemku vztyčen. O takových majitelích se pak říkalo, že mají „kněžský titul<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b14"><a href="#fn_b14">[14]</a></sup>.“ Hebrejci měli tyto rodinné pomezní kameny ve velké úctě: „zatracen bude ten, kdo odstraní sousedův pomezní kámen<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b15"><a href="#fn_b15">[15]</a></sup>.“ Na těchto hraničních kamenech byly vyryty knězovy iniciály. Také stromy, když na nich byly iniciály, se staly osobním majetkem.</p>
<p id="p9_14"><sup><small><a href="/cs/The_Urantia_Book/69#p9_14">69:9.14</a></small></sup>  V raných dobách byla soukromá pouze úroda, ale později úrody daly právo vlastnit i půdu; rolnictví tak položilo základy k soukromému vlastnictví půdy. Zpočátku měli jedinci pouze celoživotní právo držby a po jejich smrti byla půda vrácena kmeni. Úplně první vlastněnou půdou jednotlivcem a přidělenou kmenem byly hroby─rodinná pohřebiště. V pozdějších dobách patřila půda těm, kteří si ji ohradili. Ale města si vždy ponechávala některá území pro veřejnou pastvu a pro využití v případě obležení; tyto „obecniny“ představují pozůstatky pradávných forem kolektivního vlastnictví.</p>
<p id="p9_15"><sup><small><a href="/cs/The_Urantia_Book/69#p9_15">69:9.15</a></small></sup>  Časem to byl stát, který přiděloval pozemky jednotlivcům, ponechávaje si právo na daň. Po získání práva na pozemky, mohli jejich majitelé půdu pronajímat a ta se stala zdrojem příjmu─kapitál. Nakonec se půda stala skutečným předmětem obchodování; s možností prodeje, převodu, zástavy a konfiskace.</p>
<p id="p9_16"><sup><small><a href="/cs/The_Urantia_Book/69#p9_16">69:9.16</a></small></sup>  Soukromé vlastnictví přineslo zvýšenou svobodu a posílenou stabilitu, ale soukromé vlastnictví půdy bylo společensky přijato až poté, kdy obecní dohled a správa selhaly a brzy poté následovali otroci, nevolníci a bezzemci. Ale zdokonalené mechanismy postupně osvobozují člověka od otrocké dřiny.</p>
<p id="p9_17"><sup><small><a href="/cs/The_Urantia_Book/69#p9_17">69:9.17</a></small></sup>  Právo vlastnit není absolutní; má výhradně sociální charakter. Ale každá vláda, zákon, řád, občanská práva, sociální svobody, konvence, mír a štěstí, tak jak si je užívají současné národy, vyrostly kolem osobního vlastnictví majetku.</p>
<p id="p9_18"><sup><small><a href="/cs/The_Urantia_Book/69#p9_18">69:9.18</a></small></sup>  Současný sociální řád není bezpochyby spravedlivý─není božským, ani duchovním─ale lidstvo bude úspěšné, jestli bude uskutečňovat změny postupně. To, co máte je mnohem lepší, než jakýkoliv systém, známý vašim předkům. Ujistěte se, že když měníte sociální řád, tak je to změna k lepšímu. Nenechte se přemluvit experimentovat s odloženými recepty vašich praotců. Jděte dopředu, ne zpátky! Ať evoluce pokračuje! Nevracejte se zpět!</p>
<p id="p9_19"><sup><small><a href="/cs/The_Urantia_Book/69#p9_19">69:9.19</a></small></sup>  [Představeno Melkísedekem Nebadonu.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/68">
          <span class="mdi mdi-arrow-left-drop-circle"></span><span class="pl-2">Kapitola 68. Počátky civilizace</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/69">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/70">
          <span class="pr-2">Kapitola 70. Vývoj lidských správních systémů</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Bible</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">69:2.5</small></a> <i>Když ne pracovat, tak ne jíst</i>: <a href="/cs/Bible/Genesis/3#v19">Gn 3:19</a>; <a href="/cs/Bible/Proverbs/20#v4">Př 20:4</a>; <a href="/cs/Bible/2_Thessalonians/3#v10">2 Sol 3:10</a>. </li>
  <li><a href="#cite_b2">↑ <small id="fn_b2">69:4.4</small></a> <i>Města útočiště</i>: <a href="/cs/Bible/1_Chronicles/6#v57">1 Pa 6:57,67</a>; <a href="/cs/Bible/Numbers/35#v6">Nm 35:6,11,14</a>; <a href="/cs/Bible/Joshua/20#v2">Joz 20:2</a>; <a href="/cs/Bible/Joshua/21#v13">Joz 21:13,21,27</a>; <a href="/cs/Bible/Joshua/21#v32">Joz 21:32,38</a>. </li>
  <li><a href="#cite_b3">↑ <small id="fn_b3">69:6.4</small></a> <i>Ohnivý fetiš</i>: <a href="/cs/Bible/Exodus/13#v21">Ex 13:21-22</a>. </li>
  <li><a href="#cite_b4">↑ <small id="fn_b4">69:6.5</small></a> <i>Posvátný oheň</i>: <a href="/cs/Bible/2_Maccabees/1#v18">2 Mak 1:18-22</a>; <a href="/cs/Bible/Leviticus/6#v12">Lv 6:12-13</a>. </li>
  <li><a href="#cite_b5">↑ <small id="fn_b5">69:6.6</small></a> <i>Oheň od bohů</i>: <a href="/cs/Bible/Genesis/19#v24">Gn 19:24</a>; <a href="/cs/Bible/1_Kings/18#v38">1 Král 18:38</a>; <a href="/cs/Bible/Leviticus/9#v24">Lv 9:24</a>; <a href="/cs/Bible/Leviticus/10#v1">Lv 10:1-2</a>. </li>
  <li><a href="#cite_b6">↑ <small id="fn_b6">69:6.6</small></a> <i>Průchod ohněm</i>: <a href="/cs/Bible/2_Kings/16#v3">2 Král 16:3</a>. </li>
  <li><a href="#cite_b7">↑ <small id="fn_b7">69:8.3</small></a> <i>Přepadení Hai</i>: <a href="/cs/Bible/Joshua/8#v1">Joz 8:1-29</a>. </li>
  <li><a href="#cite_b8">↑ <small id="fn_b8">69:8.3</small></a> <i>Nájezd na Oga</i>: <a href="/cs/Bible/Deuteronomy/3#v1">Dt 3:1-7</a>. </li>
  <li><a href="#cite_b9">↑ <small id="fn_b9">69:8.3</small></a> <i>Hebrejci „úplně zničit“</i>: <a href="/cs/Bible/Jeremiah/50#v21">Jer 50:21</a>; <a href="/cs/Bible/Numbers/21#v2">Nm 21:2-3</a>; <a href="/cs/Bible/Deuteronomy/12#v2">Dt 12:2</a>; <a href="/cs/Bible/Deuteronomy/20#v17">Dt 20:17</a>; <a href="/cs/Bible/Joshua/2#v10">Joz 2:10</a>; <a href="/cs/Bible/Judges/21#v11">Sd 21:11</a>; <a href="/cs/Bible/1_Samuel/15#v3">1 Sam 15:3,9,18</a>. </li>
  <li><a href="#cite_b10">↑ <small id="fn_b10">69:8.3</small></a> <i>zničit všechny muže</i>: <a href="/cs/Bible/Numbers/31#v7">Nm 31:7</a>. </li>
  <li><a href="#cite_b11">↑ <small id="fn_b11">69:8.4</small></a> <i>Chytit samice</i>: <a href="/cs/Bible/Numbers/31#v9">Nm 31:9,15-18</a>; <a href="/cs/Bible/Deuteronomy/20#v14">Dt 20:14</a>. </li>
  <li><a href="#cite_b12">↑ <small id="fn_b12">69:8.4</small></a> <i>Pravidla pro zajaté ženy</i>: <a href="/cs/Bible/Deuteronomy/21#v10">Dt 21:10-14</a>. </li>
  <li><a href="#cite_b13">↑ <small id="fn_b13">69:9.11</small></a> <i>Studny a přilehlé pozemky</i>: <a href="/cs/Bible/Genesis/21#v25">Gn 21:25-30</a>; <a href="/cs/Bible/Genesis/26#v19">Gn 26:19-22</a>. </li>
  <li><a href="#cite_b14">↑ <small id="fn_b14">69:9.13</small></a> <i>Respektování památek</i>: <a href="/cs/Bible/Proverbs/22#v28">Př 22:28</a>; <a href="/cs/Bible/Proverbs/23#v10">Př 23:10</a>; <a href="/cs/Bible/Deuteronomy/19#v14">Dt 19:14</a>. </li>
  <li><a href="#cite_b15">↑ <small id="fn_b15">69:9.13</small></a> <i>Proklíná, pokud zničí památku</i>: <a href="/cs/Bible/Deuteronomy/27#v17">Dt 27:17</a>. </li>
</ol>
</div>
