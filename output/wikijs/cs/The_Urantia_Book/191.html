<!--
title: "KAPITOLA 191. ZJEVENÍ APOŠTOLŮM A OSTATNÍM VŮDCŮM"
description: 
published: true
date: 2025-11-1T11:10:30Z
tags: the urantia book—papers
editor: ckeditor
dateCreated: 2022-8-9T18:13:26Z
-->

<p class="v-card v-sheet theme--light grey lighten-3 px-2 mb-4">© 2019 Nadace Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/190">
          <span class="mdi mdi-arrow-left-drop-circle"></span><span class="pl-2">Kapitola 190. Morontiální zjevení Ježíše</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/191">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/192">
          <span class="pr-2">Kapitola 192. Zjevení v Galileji</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/cs/The_Urantia_Book/191#p0_1">191:0.1</a></small></sup>  NEDĚLNÍ vzkříšení bylo děsivým dnem v životě apoštolů; deset z nich strávilo podstatnou toho dne v horním pokoji za zatarasenými dveřmi. Mohli z Jerusalema uprchnout, ale báli se zatčení zmocněnci Velké rady, jestli by vyšli z domu ven. Tomáš rozebíral své potíže o samotě v Betfage. Bylo by mu mnohem lépe, kdyby zůstal se svými apoštolskými druhy a pomohl jim usměrnit jejich debaty na prospěšnější témata.</p>
<p id="p0_2"><sup><small><a href="/cs/The_Urantia_Book/191#p0_2">191:0.2</a></small></sup>  Po celý den se Jan držel myšlenky, že Ježíš vstal z mrtvých. Vybavil si přinejmenším pět různých příležitostí, kdy Učitel prohlásil, že vstane z mrtvých a alespoň tři situace, kdy se zmiňoval o třetím dnu. Janův postoj měl na apoštoly značný vliv, především na jeho bratra Jakuba a na Natanaela. Jan by měl ještě na ně mnohem větší vliv, kdyby nebyl nejmladším z celé skupiny.</p>
<p id="p0_3"><sup><small><a href="/cs/The_Urantia_Book/191#p0_3">191:0.3</a></small></sup>  Jejich skrývání mělo hodně co do činění s jejich potížemi. Jan Marek je udržoval ve spojení s vývojem událostí u chrámu a sděloval jim ty početné zvěsti, které hýbaly městem, ale nedostalo se mu zpráv od jednotlivých skupin věřících, kterým se již zjevil Ježíš. To byla dříve činnost, kterou vykonávali poslové Davida, ale ti všichni byli pryč na své poslední misi jako zvěstovatelé vzkříšení těm skupinám věřících, kteří žili na vzdálených místech od Jerusalema. Poprvé za ty všechny roky si apoštolové uvědomili, jak hodně byli závislí na Davidových poslech ohledně svých denních informací, týkajících se záležitostí království.</p>
<p id="p0_4"><sup><small><a href="/cs/The_Urantia_Book/191#p0_4">191:0.4</a></small></sup>  Po celý tento den Petr charakteristicky emočně kolísal mezi vírou a pochybnostmi o vzkříšení Učitele. Petr měl neustále na očích pohled na pohřební plátna, ležící v hrobce tak, jakoby Ježíšovo tělo se z nich právě vypařilo. „Ale,“ uvažoval Petr, „kdyby vstal z mrtvých a ukázal se ženám, proč se neukáže nám, svým apoštolům?“ V Petrovi narůstal smutek, když si pomyslel, že možná Ježíš k nim nepřišel kvůli němu, protože ho tehdy v noci ve dvoře Annáše zapřel. A pak se opět rozveselil pomyšlením na zprávu, kterou mu přinesly ženy: „Jděte a povězte to mým apoštolům─a Petrovi<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>.“ Ale, aby získal povzbuzení z této zprávy znamenalo by to, že musí ženám uvěřit, že opravdu viděly a slyšely vzkříšeného Učitele. A tak Petr kolísal mezi vírou a pochybnostmi po celý den až do chvíle krátce po osmé hodině, kdy se odvážil vyjít na dvůr. Petr se domníval, že když odejde od apoštolů, tak možná nebude bránit Ježíšovi k nim přijít kvůli svému zapření Učitele.</p>
<p id="p0_5"><sup><small><a href="/cs/The_Urantia_Book/191#p0_5">191:0.5</a></small></sup>  Jakub Zebedeus zpočátku prosazoval, aby všichni šli k hrobce; on se silně přikláněl k tomu, aby něco udělali a dostali se tak věci na kloub. Byl to Natanael, který byl proti Jakubovu názoru a bránil jim vyjít ven s tím, že jim připomínal Ježíšovo varování zbytečně v takové chvíli nevystavovat své životy v nebezpečí. V poledne se Jakub dohodl s ostatními, že zůstanou kde jsou a budou trpělivě čekat. Moc toho neřekl; byl nesmírně zklamán, poněvadž Ježíš se jim nezjevil a také nevěděl o četných Učitelových zjeveních jiným skupinám a jedincům.</p>
<p id="p0_6"><sup><small><a href="/cs/The_Urantia_Book/191#p0_6">191:0.6</a></small></sup>  Ondřej toho dne především naslouchal. Byl tou situací nesmírně zmaten a měl v sobě hodně pochybností, ale alespoň již cítil určitý pocit svobody od odpovědnosti za vedení svých apoštolských druhů. Byl opravdu vděčný za to, že ho Učitel zbavil břemene vůdcovství ještě předtím, než na ně dolehly tyto obtížné časy.</p>
<p id="p0_7"><sup><small><a href="/cs/The_Urantia_Book/191#p0_7">191:0.7</a></small></sup>  V průběhu dlouhých a únavných hodin tohoto tragického dne jediným podpůrným vlivem skupiny byly časté charakteristické komentáře Natanaela, které měly v sobě filozofické rady. On byl skutečným zklidňujícím faktorem celé desítky po celý ten den. Ani jedinkrát nedal najevo svůj postoj ohledně víry či nevíry ve vzkříšení Učitele. Ale s ubývajícím dnem se začal vzrůstající měrou přiklánět k názoru, že Ježíš splnil svůj slib o tom, že opět vstane z mrtvých.</p>
<p id="p0_8"><sup><small><a href="/cs/The_Urantia_Book/191#p0_8">191:0.8</a></small></sup>  Šimon Zélóta byl příliš zdrcen na to, aby se zúčastnil diskuzí. Většinu času seděl na pohovce v rohu pokoje obličejem ke zdi; za celý den pronesl jen několik slov. Jeho představa o království byla roztříštěna a nebyl schopen si představit, že by vzkříšení Učitele mohlo podstatně tuto situaci změnit. Jeho zklamání bylo velmi osobní a natolik hluboké, aby se z něho vzpamatoval v krátké době a to i tváří v tvář takovému ohromujícímu faktu jako je vzkříšení.</p>
<p id="p0_9"><sup><small><a href="/cs/The_Urantia_Book/191#p0_9">191:0.9</a></small></sup>  Zvláštní bylo, že obvykle nevyjadřující se Filip po celé odpoledne tohoto dne hodně mluvil. Během dopoledne toho moc neřekl, ale celé odpoledne pokládal ostatním apoštolům otázky. Petra tyto Filipovy otázky často obtěžovaly, ale ostatní brali jeho dotazy v přátelském duchu. Filipa především zajímalo a chtěl se to dozvědět, že jestliže Ježíš skutečně vyšel z hrobky, zdali na jeho těle budou vidět fyzické stopy po ukřižování.</p>
<p id="p0_10"><sup><small><a href="/cs/The_Urantia_Book/191#p0_10">191:0.10</a></small></sup>  Matouš byl nesmírně zmaten; naslouchal diskuzím svých druhů, ale většinu času strávil přemýšlením o problému jejich budoucích financí. Nehledě na Ježíšovo domnělé vzkříšení, Jidáš již tady nebyl. David finance v tichosti předal jemu a celá skupina byla bez spolehlivého vůdce. Ještě však předtím, než se Matouš vrátil k hlubšímu uvažování o jejich argumentech ohledně vzkříšení, uviděl Učitele vlastníma očima.</p>
<p id="p0_11"><sup><small><a href="/cs/The_Urantia_Book/191#p0_11">191:0.11</a></small></sup>  Dvojčata Alfeusova se těchto vážných debat téměř nezúčastnila; byla dost zaměstnána jejich obvyklými úkoly. Jeden z nich vyjádřil postoj jich obou, když v odpověď na Filipovu otázku řekl: „My vzkříšení nerozumíme, ale naše matka říká, že s učitelem mluvila a my ji věříme.“</p>
<p id="p0_12"><sup><small><a href="/cs/The_Urantia_Book/191#p0_12">191:0.12</a></small></sup>  Tomáš prožíval jedno z jeho typických období zoufalství a deprese. Část dne prospal a zbytek dne strávil tím, že se procházel po kopcích. Cítil potřebu připojit se k apoštolům, ale touha být sám se sebou o samotě byla silnější.</p>
<p id="p0_13"><sup><small><a href="/cs/The_Urantia_Book/191#p0_13">191:0.13</a></small></sup>  Učitel odložil své první morontiální zjevení apoštolům z mnoha důvodů. Zaprvé, chtěl jim dopřát čas poté, kdy se dozvěděli o vzkříšení, aby se mohli zamyslet nad tím, co jim řekl o své smrti a vzkříšení, když byl ještě s nimi v těle. Učitel chtěl, aby Petr bojoval s některými svými typickými problémy předtím, než se všem zjeví. Zadruhé, chtěl, aby Tomáš byl s nimi ve chvíli jeho prvního zjevení<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b2"><a href="#fn_b2">[2]</a></sup>. Jan Marek našel Tomáše v domě Šimona v Betfage časně tohoto nedělního rána a kolem jedenácté o tom informoval apoštoly. V průběhu dne byl Tomáš připraven se k nim v jakoukoliv dobu vrátit, kdyby Natanael, nebo dva z ostatních apoštolů pro něho přišli. On se opravdu chtěl vrátit, ale způsob, jak od nich odešel v ten předcházející večer, v něm stále ještě zanechal tolik hrdosti, že by se sám tak brzy k nim nevrátil. Následující den byl natolik sklíčený, že mu to trvalo téměř týden, než se rozhodl k nim vrátit. Apoštolové čekali na něho a on čekal na své bratry, že ho vyhledají a požádají, aby se k nim vrátil. Tomáš proto zůstal sám a oddělený od svých druhů až do večera příští neděle, když po setmění Petr a Jan přišli do Betfage a přivedli ho zpět. A to je také důvod, proč apoštolové neodešli do Galileje ihned poté, kdy se jim Ježíš poprvé zjevil; nechtěli odejít bez Tomáše.</p>
<h2 id="p1" class="toc-header"><a href="#p1" class="toc-anchor">¶</a> 1. ZJEVENÍ PETROVI </h2>
<p id="p1_1"><sup><small><a href="/cs/The_Urantia_Book/191#p1_1">191:1.1</a></small></sup>  Bylo těsně před půl devátou tohoto nedělního večera, když se v zahradě domu Marka zjevil Ježíš Šimonu Petrovi<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b3"><a href="#fn_b3">[3]</a></sup>. Bylo to jeho osmé morontiální zjevení. Od chvíle, kdy zapřel svého Učitele, Petr žil s těžkým břemenem pochybnosti a viny. Celou sobotu a celou tuto neděli bojoval se strachem, že možná již není apoštolem. Chvěl se při pomyšlení na osud Jidáše a dokonce si myslel, že on také zradil svého Učitele. Po celé toto odpoledne přemýšlel o tom, že jeho přítomnost s apoštoly může být důvodem, proč se jim Ježíš nezjevil, ale to samozřejmě za předpokladu, že skutečně vstal z mrtvých. A právě Petrovi, který byl v takovém rozpoložení mysli a v takovém stavu duše, se Ježíš zjevil, když se tento sklíčený apoštol procházel mezi květinovými záhony a keři.</p>
<p id="p1_2"><sup><small><a href="/cs/The_Urantia_Book/191#p1_2">191:1.2</a></small></sup>  Když si Petr připomněl láskyplný pohled Učitele jak procházel kolem něj sloupovím v Annášově dvoře a když přemýšlel o té krásné zprávě, kterou mu přinesly tohoto rána ženy, které přišly od hrobky: „Jděte a povězte mým apoštolům─a Petrovi“─a uvažoval o těchto znacích slitování, jeho víra začala překonávat jeho pochybnosti<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b4"><a href="#fn_b4">[4]</a></sup>. Zastavil se, sevřel pěsti a hlasitě zvolal: „Já věřím, že vstal z mrtvých; půjdu a řeknu to svým bratrům.“ A když to řekl, náhle se před ním objevila postava člověka, která k němu promluvila známým hlasem: „Petře, nepřátelé tě chtěli získat, ale já jsem tě nedal. Věděl jsem, že to nebylo od srdce, když jsi mne zapřel; proto jsem ti odpustil ještě dříve, než jsi o to požádal; ale teď musíš přestat myslet na sebe a své problémy, když se máš připravit přinést radostné zprávy o evangeliu těm, kteří zůstávají v temnotě. Nezabývej se již více tím, co můžeš dostat od království, ale raději se snaž o to, abys dal co můžeš těm, kteří žijí v zoufalé duchovní chudobě. Připrav se, Šimone, na boj nové doby, na zápas s duchovní temnotou a zhoubnou pochybovačností lidských materiálních myslí<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b5"><a href="#fn_b5">[5]</a></sup>.“</p>
<p id="p1_3"><sup><small><a href="/cs/The_Urantia_Book/191#p1_3">191:1.3</a></small></sup>  Téměř pět minut se Petr a morontiální Ježíš procházeli po zahradě a hovořili o věcech minulých, přítomných a budoucích. Potom mu Učitel zmizel z pohledu se slovy: „Sbohem, Petře, do setkání s tebou a tvými bratry.“</p>
<p id="p1_4"><sup><small><a href="/cs/The_Urantia_Book/191#p1_4">191:1.4</a></small></sup>  Na krátkou chvíli Petra přemohl pocit uvědomění, že mluvil se vzkříšeným Učitelem a že si může být jistý tím, že je stále vyslancem království. Právě teď uslyšel, jak ho proslavený Učitel vyzval, aby pokračoval v kázání evangelia. A s těmito přívaly pocitů běžel do horního pokoje ke svým apoštolským druhům a sotva dechu popadajíc vzrušeně zvolal: „Viděl jsem Učitele; byl v zahradě. Mluvil jsem s ním a odpustil mi.“</p>
<p id="p1_5"><sup><small><a href="/cs/The_Urantia_Book/191#p1_5">191:1.5</a></small></sup>  Prohlášení Petra, že viděl Ježíše v zahradě, mělo okamžitý hluboký dopad na jeho druhy apoštoly a byli již připraveni zbavit se svých pochybností, když povstal Ondřej a varoval je, aby příliš nedali na slova svého bratra. Ondřej jim naznačil, že Petr již dříve viděl věci, které nebyly skutečné. Přestože Ondřej se nezmínil přímo o vidění v tu noc na Galilejském moři, kdy Petr tvrdil, že viděl Ježíše, jak k nim přichází po vodě, řekl toho dost, aby všichni přítomní pochopili, že má na mysli tento případ. Šimon Petr byl velmi raněn nařčením svého bratra a okamžitě upadl do stavu sklíčeného mlčení. Dvojčata Petra velmi litovala a oba šli za Petrem vyjádřit mu svůj soucit a říci, že oni mu věří a zdůraznili, že jejich vlastní matka také viděla Učitele.</p>
<h2 id="p2" class="toc-header"><a href="#p2" class="toc-anchor">¶</a> 2. PRVNÍ ZJEVENÍ APOŠTOLŮM </h2>
<p id="p2_1"><sup><small><a href="/cs/The_Urantia_Book/191#p2_1">191:2.1</a></small></sup>  Krátce po deváté hodině toho večera, po odchodu Kleofáše a Jákoba, ve chvíli, kdy dvojčata Alfeusova utěšovala Petra a Natanael se přel s Ondřejem a kdy deset apoštolů bylo shromážděno v horním pokoji a všechny dveře byly zavřeny na závoru kvůli strachu ze zatčení, se mezi nimi znenadání objevil Učitel v morontiální podobě a řekl: „Pokoj s vámi<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b6"><a href="#fn_b6">[6]</a></sup>. Proč mé zjevení vás tak vyděsilo, jako byste viděli ducha? Neřekl jsem vám o těchto věcech, když jsem byl s vámi v těle? Neřekl jsem vám, že veleknězi a vládcové mě vydají na smrt, že jeden z vás mne zradí a že třetího dne vstanu zmrtvých? Proč tedy všechny tyto vaše pochybnosti a celá tato debata o zprávách žen, Kleofáše a Jákoba a také Petra? Jak ještě dlouho budete pochybovat o mých slovech a odmítat uvěřit mým slibům? A teď, když mne opravdu vidíte, uvěříte? I nyní tady jeden z vás není<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b7"><a href="#fn_b7">[7]</a></sup><sup id="cite_b8"><a href="#fn_b8">[8]</a></sup>. Až se opět znovu sejdete a s jistotou budete vědět všechno o tom, že Syn Člověka vstal z hrobky, odejděte odtud do Galileje. Mějte víru v Boha; mějte víru jeden v druhého; a tak vstoupíte do nové služby pro blaho království nebeského. Já s vámi zůstanu v Jerusalemu do doby, až budete připraveni odejít do Galileje. Můj pokoj nechávám s vámi.“</p>
<figure id="Figure_191_2_1" class="image urantiapedia">
  <img src="/image/The_Urantia_Book/Jesus_life/paintings/The_Appearance_of_Christ_at_the_Cenacle.jpg">
  <figcaption>
    <em>Zjevení Krista ve večeřadle</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Appearance_of_Christ_at_the_Cenacle_(Apparition_du_Christ_au_cénacle)_-_James_Tissot.jpg" target="_blank">Wikimedia</a>
  </figcaption>
</figure>
<p id="p2_2"><sup><small><a href="/cs/The_Urantia_Book/191#p2_2">191:2.2</a></small></sup>  Když morontiální Ježíš k nim pronesl tato slova, v mžiku jim zmizel z očí. A apoštolové padli na tvář, velebíc Boha a uctívajíc svého zmizelého Učitele. To bylo deváté morontiální zjevení Učitele.</p>
<h2 id="p3" class="toc-header"><a href="#p3" class="toc-anchor">¶</a> 3. S MORONTIÁLNÍMI TVORY </h2>
<p id="p3_1"><sup><small><a href="/cs/The_Urantia_Book/191#p3_1">191:3.1</a></small></sup>  Celý následující den, pondělí, Ježíš strávil s morontiálními tvory, kteří se v tu dobu nacházeli na Urantii. Společně s různými kategoriemi smrtelných bytostí přechodného období ze sedmi obytných světů Satanie přišlo na Urantii více než jeden milion morontiálních upravovacích tvorů a pomocníků zúčastnit se procesu morontiálního přechodu Učitele. Morontiální Ježíš strávil s těmito nádhernými inteligentními tvory čtyřicet dní. Ježíš učil morontiální tvory a od jejich vedoucích se poučil o přechodném morontiálním životě, kterým procházejí smrtelníci obydlených světů Satanie během jejich postupu skrze systém morontiálních sfér.</p>
<p id="p3_2"><sup><small><a href="/cs/The_Urantia_Book/191#p3_2">191:3.2</a></small></sup>  V to pondělí, kolem půlnoci, morontiální forma Učitele byla upravena pro přechod na druhou úroveň morontiálního vývoje. Když se napříště zjevil svým smrtelným pozemským dětem, představoval morontiální bytost druhé urovně. Jak Učitel postoupil v morontiálním životě, pro morontiální usměrňující bytosti a jejich transformující pomocníky bylo stále více a více obtížnější dělat Učitele viditelným pro smrteln a materiální oči.</p>
<p id="p3_3"><sup><small><a href="/cs/The_Urantia_Book/191#p3_3">191:3.3</a></small></sup>  Ježíš přešel na třetí úroveň morontiáního bytí v pátek, 14. dubna; na čtvrtou úroveň v pondělí 17. dubna; na pátou v sobotu 22. dubna; na šestou ve čtvrtek 27. dubna; na sedmou v úterý 2. května; na úroveň jerusemského občanství v neděli 7. května; a v neděli 14. května byl přijat Nejsvrchovanějšími Edentie.<sup></sup><sup></sup><sup></sup><sup></sup><sup></sup></p>
<p id="p3_4"><sup><small><a href="/cs/The_Urantia_Book/191#p3_4">191:3.4</a></small></sup>  Tímto způsobem Michael Nebadonský završil svoji empirickou službu ve vesmíru, poněvadž v rámci svých předchozích poskytnutích sebe sama poznal plně život vzestupných smrtelníků času a prostoru od úrovně pobytu na centrálním světě souhvězdí až po službu v centrálním světě supervesmíru. A právě díky těmto morontiálním zkušenostem Syn-Tvořitel Nebadonu fakticky ukončil a důstojně završil své sedmé a poslední vesmírné poskytnutí sebe sama.</p>
<h2 id="p4" class="toc-header"><a href="#p4" class="toc-anchor">¶</a> 4. DESÁTÉ ZJEVENÍ (VE FILADELFII) </h2>
<p id="p4_1"><sup><small><a href="/cs/The_Urantia_Book/191#p4_1">191:4.1</a></small></sup>  Desáté morontiální zjevení Ježíše, viditelné smrtelníkům, se událo krátce po osmé hodině v úterý, 11. dubna, ve Filadelfii, kdy se zjevil Abnérovi, Lazarovi a přibližně sto padesáti jejich druhům, včetně více než padesáti ze sedmdesáti členů sboru evangelistů. K tomuto zjevení došlo hned po zahájení mimořádného shromáždění v synagoze, které svolal Abnér, aby se projednalo ukřižování Ježíše a probrala se nedávná zpráva o vzkříšení, kterou přinesl Davidův posel. Vzhledem k tomu, že vzkříšený Lazar byl nyní členem této skupiny věřících, nebylo pro ně těžké uvěřit zprávě, že Ježíš vstal z mrtvých.</p>
<p id="p4_2"><sup><small><a href="/cs/The_Urantia_Book/191#p4_2">191:4.2</a></small></sup>  Ve chvíli, kdy Abnér a Lazar, stojící spolu na kazatelně, zahájili toto shromáždění v synagoze, všichni přítomní věřící uviděli postavu Učitele, která se před nimi náhle objevila. Ježíš poodešel vpřed z místa, když se zjevil mezi Abnérem a Lazarem, kteří ho neviděli a přivítal shromáždění slovy:</p>
<p id="p4_3"><sup><small><a href="/cs/The_Urantia_Book/191#p4_3">191:4.3</a></small></sup>  „Pokoj s vámi. Vy všichni víte, že máme jednoho nebeského Otce a že je jenom jedno evangelium království─radostná zpráva o daru věčného života, který lidé získají skrze víru. Když se radujete ze své oddanosti evangeliu, modlete se k Otci pravdy, aby naplnil vrchovatě vaše srdce novou a větší láskou k vašim bratrům. Musíte milovat všechny lidi tak, jak já jsem miloval vás; musíte sloužit všem lidem tak, jak já jsem sloužil vám<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b9"><a href="#fn_b9">[9]</a></sup>. S účastným pochopením a bratrskou láskou přijímejte do svého společenství všechny bratry, kteří jsou oddaní hlásání radostných zpráv, bez ohledu na to, zdali jsou židé či jinověrci, Řekové či Římané, Peršané či Etiopané. Jan oznámil přicházející království; také vy jste plnou silou evangelium hlásali; Řekové již učí o radostných zprávách; a já brzy pošlu Duch Pravdy do duší všech těch lidí, mých bratrů, kteří nezištně věnují své životy osvícení svých bližních, kteří zůstávají v duchovní temnotě<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b10"><a href="#fn_b10">[10]</a></sup>. Vy všichni jste děti světla; proto neupadněte do matoucí spleti nekonečné podezíravosti a lidské nesnášenlivosti<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b11"><a href="#fn_b11">[11]</a></sup>. Jestli jste díky víře povznesen natolik, že milujete nevěřící, neměli byste také stejně tak milovat vaše věřící bratry v tom široko se šířícím bratrství víry? Pamatujte si: když budete milovat jeden druhého, všichni lidé budou vědět, že jste mými apoštoly<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b12"><a href="#fn_b12">[12]</a></sup><sup id="cite_b13"><a href="#fn_b13">[13]</a></sup>.</p>
<p id="p4_4"><sup><small><a href="/cs/The_Urantia_Book/191#p4_4">191:4.4</a></small></sup>  Proto nyní jděte do celého světa hlásat toto evangelium otcovství Boha a bratrství lidí všem národům a rasám a buďte stále moudří při volbě metod představování radostných zpráv rozdílným kmenům a rasám lidstva<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b14"><a href="#fn_b14">[14]</a></sup><sup id="cite_b15"><a href="#fn_b15">[15]</a></sup>. Darem jste obdrželi toto evangelium království a darem dávejte radostné zprávy všem národům<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b16"><a href="#fn_b16">[16]</a></sup>. Nebojte se odporu zla, poněvadž já budu s vámi stále, a to až do konce věků<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b17"><a href="#fn_b17">[17]</a></sup>. A můj pokoj nechávám s vámi<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b18"><a href="#fn_b18">[18]</a></sup>.</p>
<p id="p4_5"><sup><small><a href="/cs/The_Urantia_Book/191#p4_5">191:4.5</a></small></sup>  Když řekl slova─a můj pokoj nechávám s vámi─zmizel jim z očí. S výjimkou jednoho z jeho zjeveních v Galileji, kde ho uvidělo najednou více než pět set věřících, tato skupina ve Filadelfii obsahovala největší počet smrtelníků, spatřivši ho při jedné události.</p>
<p id="p4_6"><sup><small><a href="/cs/The_Urantia_Book/191#p4_6">191:4.6</a></small></sup>  Časně ráno následujícího dne, když apoštolové ještě byli v Jerusalemu a čekali na emoční zotavení Tomáše, tito věřící z Filadelfie se rozešli šířit zprávu o tom, že Ježíš Nazaretský vstal z mrtvých.</p>
<p id="p4_7"><sup><small><a href="/cs/The_Urantia_Book/191#p4_7">191:4.7</a></small></sup>  Příštího dne, ve středu, Ježíš strávil bez přerušení ve společnosti svých morontiálních druhů a v průběhu odpoledne ho navštívili delegáti z obytných světů každé lokální soustavy obydlených sfér z celého souhvězdí Norlatiadeku. A ti všichni měli radost vidět jejich Tvořitele jako jednoho z jejich vlastního řádu vesmírných bytostí.</p>
<h2 id="p5" class="toc-header"><a href="#p5" class="toc-anchor">¶</a> 5. DRUHÉ ZJEVENÍ APOŠTOLŮM </h2>
<p id="p5_1"><sup><small><a href="/cs/The_Urantia_Book/191#p5_1">191:5.1</a></small></sup>  Tomáš strávil osamělý týden sám v kopcích v okolí Olivové hory. Během této doby se viděl pouze s lidmi v domě Šimona a Jana Marka. Bylo přibližně devět hodin v sobotu, 15. dubna, když ho dva apoštolové našli a přivedli zpět k nim do jejich stanoviště v Markově domě. Následujícího dne si Tomáš vyslechl příběhy o Učitelových různých zjeveních, ale tvrdošíjně jim odmítal uvěřit. Tvrdil, že Petrovo nadšení je natolik ovlivnilo, že mu uvěřili, že viděl Učitele. Natanael se ho snažil přesvědčit, ale marně. Přecitlivělá umíněnost Tomáše a jeho obvyklé pochybování, spojené s jeho vznětlivým útěkem od apoštolů mu způsobily situaci osamělosti, které ani sám Tomáš plně nerozuměl. Odešel od svých druhů a šel svoji cestou a nyní, přestože byl zpátky mezi nimi, podvědomě tíhnul zaujmout nesouhlasný postoj. On nedokázal ustoupit; on se nerad podvoloval. I když to neměl v úmyslu, měl rád pozornost; pociťoval podvědomé uspokojení ze snahy všech svých druhů ho přesvědčovat a přemlouvat. Celý ten týden je postrádal a přitom ta jejich neustálá starost o něj mu působila velkou radostj.</p>
<p id="p5_2"><sup><small><a href="/cs/The_Urantia_Book/191#p5_2">191:5.2</a></small></sup>  Krátce po šesté hodině zasedli k večeři, kdy Petr seděl vedle Tomáše z jedné strany a Natanael z druhé strany a kdy pochybovačný apoštol řekl: „Já vám neuvěřím, dokud neuvidím Učitele na vlastní oči a nevložím svůj prst do rány po hřebících<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b19"><a href="#fn_b19">[19]</a></sup>.“ A potom, když seděli u večeře a dveře byly důkladně zavřeny na závoru, morontiální Učitel se objevil v oblouku stolu a stojíc přímo před Tomášem, řekl:<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b20"><a href="#fn_b20">[20]</a></sup></p>
<figure id="Figure_191_5_2" class="image urantiapedia image-style-align-right">
  <img src="/image/The_Urantia_Book/Jesus_life/paintings/The_Disbelief_of_Saint_Thomas.jpg">
  <figcaption>
    <em>Nevěra svatého Tomáše</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Disbelief_of_Saint_Thomas_(Incredulité_de_Saint_Thomas)_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_3"><sup><small><a href="/cs/The_Urantia_Book/191#p5_3">191:5.3</a></small></sup>  „Pokoj s vámi<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b21"><a href="#fn_b21">[21]</a></sup>. Celý týden jsem čekal, až se budu moci znovu před vámi objevit když budete všichni přítomni, abyste opět slyšeli můj příkaz jít do celého světa a kázat toto evangelium království<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b22"><a href="#fn_b22">[22]</a></sup>. Znovu vám říkám: „jak Otec poslal mne na tento svět, tak já posílám vás<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b23"><a href="#fn_b23">[23]</a></sup>. Jak já jsem odhalil Otce, tak vy odhalíte božskou lásku; a to nejenom slovy, ale svým každodenním životem. Posílám vás do světa ne pro to, abyste milovali duše lidí, ale abyste milovali lidi. Vy nebudete jenom hlásat radosti nebeské, ale budete tyto duchovní reality božského života také projevovat ve svých každodenních činnostech, poněvadž skrze svoji víru jste již dostali Boží dar─věčný život. Když máte víru, když nebeská síla─Duch Pravdy─na vás sestoupil, nebudete skrývat své světlo tady za zavřenými dveřmi; vy seznámíte s láskou a soucitem Boha celé lidstvo<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b24"><a href="#fn_b24">[24]</a></sup>. Nyní kvůli strachu se skrýváte před pro vás nepříjemnými fakty, ale až budete pokřtěni Duchem Pravdy, půjdete odvážně a radostně čelit novým zkušenostem hlásání radostných zpráv o věčném životě v království Božím<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b25"><a href="#fn_b25">[25]</a></sup>. Můžete krátce pobývat tady a potom v Galileji, když se budete vzpamatovávat z šoku, který vám způsobil přechod od klamné bezpečnosti vládnutí tradic k novému řádu vládnutí faktů, pravdy a víry ve vyšší realitě živé zkušenosti<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b26"><a href="#fn_b26">[26]</a></sup>. Vaše mise ve světě je založena na faktu, že jsem mezi vámi prožil život, odkrývající Boha a na pravdě, že vy a všichni ostatní lidé jste Božími syny; a vaše mise bude spočívat v životě, který budete prožívat mezi lidmi─ve skutečné a živé zkušenosti lásky k lidem a službě jim tak, jak já jsem miloval vás a sloužil vám. Nechť víra odkryje vaše světlo světu; nechť zjevení pravdy otevře oči, zaslepené tradicemi; nechť vaše láskyplná služba účinně zničí předsudky, zplozené nevědomostí. Tím, jak se přiblížíte ke svým bližním chápajícím porozuměním a nezištnou oddaností, přivedete je ke spasitelnému poznání lásky Otce. Židé opěvovali dobro a laskavost; Řekové povznášejí krásu; Hindové prosazují oddanost; osamocení asketi učí úctě; Římané vyžadují loajalitu; ale já požaduji od svých apoštolů život─život, prožitý v láskyplné službě bratrům v těle.“</p>
<p id="p5_4"><sup><small><a href="/cs/The_Urantia_Book/191#p5_4">191:5.4</a></small></sup>  Když Učitel tohle pronesl, podíval se do očí Tomáše a řekl: „A ty, Tomáši, který jsi řekl, že neuvěříš, dokud mne neuvidíš a nevložíš prst do ran po hřebících na mých rukou, jsi mne teď uviděl a slyšel jsi má slova; a přestože nevidíš žádné rány na mých rukou, poněvadž jsem byl vzkříšen do podoby, kterou budete mít i vy, až budete odcházet z tohoto světa, co řekneš svým bratrům? Určitě přijmeš pravdu, protože jsi ve svém srdci již začal věřit tehdy, kdy ses tak tvrdošíjně utvrzoval ve své nevíře<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b27"><a href="#fn_b27">[27]</a></sup>. Tvé pochybnosti, Tomáši, se vždy nejhouževnatěji snaží prosadit právě tehdy, kdy se začínají rozpadat. Tomáši, vyzývám tě: nebuď nevěřícím, ale věř─a já vím, že budeš věřit, a věřit celým svým srdcem.“</p>
<p id="p5_5"><sup><small><a href="/cs/The_Urantia_Book/191#p5_5">191:5.5</a></small></sup>  Když Tomáš uslyšel tato slova, padl na kolena před morontiálním Učitelem a zvolal: „Věřím! Můj Pane a Učiteli!“ Potom Ježíš řekl Tomášovi: “Uvěřil jsi, Tomáši, protože jsi mě opravdu viděl a slyšel<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b28"><a href="#fn_b28">[28]</a></sup>. Blahoslaveni budou ti, kteří přijdou v následujících epochách a budou věřit, přestože mne neviděli očima těla a neslyšeli smrtelnými ušima.“</p>
<p id="p5_6"><sup><small><a href="/cs/The_Urantia_Book/191#p5_6">191:5.6</a></small></sup>  A potom se Učitelova postava přesunula do čela stolu a Ježíš se obrátil ke všem apoštolům: „A nyní jděte všichni do Galileje, kde se vám brzy zjevím<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b29"><a href="#fn_b29">[29]</a></sup>.“ A když to řekl, zmizel jim z očí.“</p>
<p id="p5_7"><sup><small><a href="/cs/The_Urantia_Book/191#p5_7">191:5.7</a></small></sup>  Nyní jedenáct apoštolů bylo plně přesvědčeno o tom, že Ježíš vstal z mrtvých a velmi časně následujícího rána, ještě před rozedněním, se vydali na cestu do Galileje.</p>
<h2 id="p6" class="toc-header"><a href="#p6" class="toc-anchor">¶</a> 6. ZJEVENÍ V ALEXANDRII </h2>
<p id="p6_1"><sup><small><a href="/cs/The_Urantia_Book/191#p6_1">191:6.1</a></small></sup>  V době, kdy jedenáct apoštolů bylo na cestě do Galileje a již se blížili ke svému cíli, v úterý večer, 18. dubna, kolem půl deváté, se Ježíš zjevil Ródanovi a zhruba osmdesáti dalším věřícím v Alexandrii. Toto bylo dvanácté Učitelovo zjevení v morontiální podobě. Ježíš se objevil před těmito Řeky a Židy ve chvíli, kdy Davidův posel ukončil svoji zprávu o ukřižování. Tento posel, který byl pátým ve štafetě běžců mezi Jerusalemem a Alexandrií, přiběhl do Alexandrie v pozdní odpoledne toho dne a když předal svoji zprávu Ródanovi, bylo domluveno, aby byli svoláni další věřící a uslyšeli tuto tragickou novinu přímo od samotného posla. Přibližně v osm hodin tento posel, Nátan z Busiri, předstoupil před tuto skupinu a podrobně jim řekl všechno, co mu sdělil předcházející běžec. Nátan ukončil svoji dojemnou zprávu těmito slovy: „Ale David, který nás s touto zprávou poslal, říká, že Učitel, když předpovídal svoji smrt, prohlásil, že opět vstane.“ Ještě, když Nátan mluvil, morontiální Učitel se objevil přede všemi přítomnými. A když se Nátan posadil, Ježíš řekl:</p>
<p id="p6_2"><sup><small><a href="/cs/The_Urantia_Book/191#p6_2">191:6.2</a></small></sup>  „Pokoj s vámi. To, co mne Otec poslal na tento svět ustanovit, nepřináleží žádné rase, žádnému národu a ani žádné zvláštní skupině učitelů či kazatelů. Toto evangelium království náleží jak židům, tak i bezvěrcům, bohatým i chudým, svobodným i otrokům, mužům i ženám a také malým dětem. A vy všichni budete hlásat toto evangelium lásky a pravdy svými životy, které prožíváte v těle. Budete milovat jeden druhého s novou a udivující láskou, takovou, s jakou jsem já sloužil vám. A když lidé uvidí, jak je milujete a když budou svědky toho, jak jim vroucně sloužíte, oni pochopí, že vy jste se stali bratry ve víře v království nebeské a půjdou za Duchem Pravdy, kterého budou vidět ve vašich životech, aby nalezli věčné spasení.</p>
<p id="p6_3"><sup><small><a href="/cs/The_Urantia_Book/191#p6_3">191:6.3</a></small></sup>  Jak Otec poslal mne na tento svět, tak já nyní posílám vás<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b30"><a href="#fn_b30">[30]</a></sup>. Vy všichni jste povoláni přinášet radostné zprávy těm, kteří pobývají ve tmě<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b31"><a href="#fn_b31">[31]</a></sup>. Toto evangelium království náleží všem, kteří v něho věří; nebude svěřeno do opatrování pouze knězům<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b32"><a href="#fn_b32">[32]</a></sup>. Brzy na vás sestoupí Duch Pravdy a povede vás k celé pravdě<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b33"><a href="#fn_b33">[33]</a></sup>. Proto jděte do celého světa hlásat toto evangelium a uvidíte, že já budu vždy s vámi, a to až do konce věků<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b34"><a href="#fn_b34">[34]</a></sup>.“</p>
<p id="p6_4"><sup><small><a href="/cs/The_Urantia_Book/191#p6_4">191:6.4</a></small></sup>  Když Učitel takto promluvil, zmizel jim z očí. Celou noc tito věřící zůstali na místě pospolu a vyprávěli si své zkušenosti jako věřící v království a naslouchali projevům Ródana a jeho druhů. A oni všichni uvěřili, že Ježíš vstal z mrtvých. Představte si to udivení Davidova posla, který k nim dorazil až za dva dny po této události, aby jim oznámil zprávu o vzkříšení, když mu na jeho sdělení odpověděli: „Ano, my to víme, protože jsme ho viděli. On se nám předevčírem zjevil.“</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/cs/The_Urantia_Book/190">
          <span class="mdi mdi-arrow-left-drop-circle"></span><span class="pl-2">Kapitola 190. Morontiální zjevení Ježíše</span>
        </a>
        </td>
        <td>
        <a href="/cs/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/cs/The_Urantia_Book_Multiple/191">
          <span class="mdi mdi-view-parallel"></span><span class="pl-2">Více verzí</span>
        </a>
        </td>
        <td>
        <a href="/cs/The_Urantia_Book/192">
          <span class="pr-2">Kapitola 192. Zjevení v Galileji</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Bible</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">191:0.4</small></a> <i>Řekni Petrovi</i>: <a href="/cs/Bible/Mark/16#v7">Mk 16:7</a>. </li>
  <li><a href="#cite_b2">↑ <small id="fn_b2">191:0.13</small></a> <i>Tomášova nepřítomnost</i>: <a href="/cs/Bible/John/20#v24">Jan 20:24</a>. </li>
  <li><a href="#cite_b3">↑ <small id="fn_b3">191:1.1</small></a> <i>Ježíš se zjevil Petrovi</i>: <a href="/cs/Bible/Luke/24#v34">Lk 24:34</a>; <a href="/cs/Bible/1_Corinthians/15#v5a">1 Kor 15:5a</a>. </li>
  <li><a href="#cite_b4">↑ <small id="fn_b4">191:1.2</small></a> <i>Řekni Petrovi</i>: <a href="/cs/Bible/Mark/16#v7">Mk 16:7</a>. </li>
  <li><a href="#cite_b5">↑ <small id="fn_b5">191:1.2</small></a> <i>Co Ježíš řekl Petrovi</i>: <a href="/cs/Bible/Luke/22#v31">Lk 22:31-32</a>. </li>
  <li><a href="#cite_b6">↑ <small id="fn_b6">191:2.1</small></a> <i>První zjevení apoštolům</i>: <a href="/cs/Bible/Mark/16#v14a">Mk 16:14a</a>; <a href="/cs/Bible/Luke/24#v36">Lk 24:36</a>; <a href="/cs/Bible/John/20#v19">Jan 20:19</a>; <a href="/cs/Bible/1_Corinthians/15#v5b">1 Kor 15:5b</a>. </li>
  <li><a href="#cite_b7">↑ <small id="fn_b7">191:2.1</small></a> <i>Ježíš kárá apoštoly</i>: <a href="/cs/Bible/Mark/16#v14b">Mk 16:14b</a>; <a href="/cs/Bible/Luke/24#v37">Lk 24:37-38,44-46</a>. </li>
  <li><a href="#cite_b8">↑ <small id="fn_b8">191:2.1</small></a> <i>Tomáš nepřítomen</i>: <a href="/cs/Bible/John/20#v24">Jan 20:24</a>. </li>
  <li><a href="#cite_b9">↑ <small id="fn_b9">191:4.3</small></a> <i>Milujte všechny lidi, jako je miluje Ježíš</i>: <a href="/cs/Bible/John/13#v34">Jan 13:34</a>. </li>
  <li><a href="#cite_b10">↑ <small id="fn_b10">191:4.3</small></a> <i>Světlo v duchovní temnotě</i>: <a href="/cs/Bible/Isaiah/9#v2">Iz 9:2</a>; <a href="/cs/Bible/Matthew/4#v16">Mt 4:16</a>; <a href="/cs/Bible/Luke/1#v79">Lk 1:79</a>; <a href="/cs/Bible/John/3#v19">Jan 3:19-21</a>; <a href="/cs/Bible/John/8#v12">Jan 8:12</a>; <a href="/cs/Bible/John/12#v36">Jan 12:36</a>; <a href="/cs/Bible/Acts_of_the_Apostles/26#v18">Sk 26:18</a>. </li>
  <li><a href="#cite_b11">↑ <small id="fn_b11">191:4.3</small></a> <i>Děti světla</i>: <a href="/cs/Bible/Luke/16#v8">Lk 16:8</a>; <a href="/cs/Bible/John/12#v36">Jan 12:36</a>; <a href="/cs/Bible/Ephesians/5#v8">Ef 5:8</a>; <a href="/cs/Bible/1_Thessalonians/5#v5">1 Sol 5:5</a>. </li>
  <li><a href="#cite_b12">↑ <small id="fn_b12">191:4.3</small></a> <i>Milujte se navzájem</i>: <a href="/cs/Bible/Leviticus/19#v18.34">Lv 19:18.34</a>; <a href="/cs/Bible/Matthew/5#v43">Mt 5:43,44</a>; <a href="/cs/Bible/Matthew/19#v19b">Mt 19:19b</a>; <a href="/cs/Bible/Matthew/22#v35">Mt 22:35</a>; <a href="/cs/Bible/Mark/12#v31">Mk 12:31,33</a>; <a href="/cs/Bible/Luke/10#v27">Lk 10:27</a>; <a href="/cs/Bible/John/13#v34">Jan 13:34-35</a>; <a href="/cs/Bible/John/15#v12">Jan 15:12,17</a>; <a href="/cs/Bible/Romans/13#v8">Řím 13:8-10</a>; <a href="/cs/Bible/Galatians/5#v13">Gal 5:13-14</a>; <a href="/cs/Bible/1_Thessalonians/4#v9">1 Sol 4:9</a>; <a href="/cs/Bible/James/2#v8">Jak 2:8</a>; <a href="/cs/Bible/1_Peter/1#v22">1 Petr 1:22</a>; <a href="/cs/Bible/1_John/3#v11">1 Jan 3:11,23</a>; <a href="/cs/Bible/1_John/4#v7">1 Jan 4:7,11-12,21</a>; <a href="/cs/Bible/2_John/1#v5">2 Jan 1:5</a>. </li>
  <li><a href="#cite_b13">↑ <small id="fn_b13">191:4.3</small></a> <i>Domácnost víry</i>: <a href="/cs/Bible/Galatians/6#v10">Gal 6:10</a>. </li>
  <li><a href="#cite_b14">↑ <small id="fn_b14">191:4.4</small></a> <i>Velké poslání</i>: <a href="/cs/Bible/Matthew/24#v14">Mt 24:14</a>; <a href="/cs/Bible/Matthew/28#v19">Mt 28:19-20a</a>; <a href="/cs/Bible/Mark/13#v10">Mk 13:10</a>; <a href="/cs/Bible/Mark/16#v15">Mk 16:15</a>; <a href="/cs/Bible/Luke/24#v47">Lk 24:47</a>; <a href="/cs/Bible/John/17#v18">Jan 17:18</a>; <a href="/cs/Bible/Acts_of_the_Apostles/1#v8b">Sk 1:8b</a>. </li>
  <li><a href="#cite_b15">↑ <small id="fn_b15">191:4.4</small></a> <i>Zvolte si metodu moudře</i>: <a href="/cs/Bible/Matthew/10#v16">Mt 10:16</a>. </li>
  <li><a href="#cite_b16">↑ <small id="fn_b16">191:4.4</small></a> <i>Svobodně dostal evangelium, svobodně dávej</i>: <a href="/cs/Bible/Matthew/10#v8">Mt 10:8</a>. </li>
  <li><a href="#cite_b17">↑ <small id="fn_b17">191:4.4</small></a> <i>Já jsem s vámi po všechny dny</i>: <a href="/cs/Bible/Matthew/28#v20">Mt 28:20</a>. </li>
  <li><a href="#cite_b18">↑ <small id="fn_b18">191:4.4</small></a> <i>Svůj pokoj ti zanechávám</i>: <a href="/cs/Bible/John/14#v27">Jan 14:27</a>. </li>
  <li><a href="#cite_b19">↑ <small id="fn_b19">191:5.2</small></a> <i>Tomáš pochybuje</i>: <a href="/cs/Bible/John/20#v25">Jan 20:25-26</a>. </li>
  <li><a href="#cite_b20">↑ <small id="fn_b20">191:5.2</small></a> <i>Ježíše viděli všichni apoštolové</i>: <a href="/cs/Bible/1_Corinthians/15#v7b">1 Kor 15:7b</a>. </li>
  <li><a href="#cite_b21">↑ <small id="fn_b21">191:5.3</small></a> <i>Pokoj vám</i>: <a href="/cs/Bible/John/20#v21a">Jan 20:21a</a>. </li>
  <li><a href="#cite_b22">↑ <small id="fn_b22">191:5.3</small></a> <i>Velké poslání</i>: <a href="/cs/Bible/Matthew/24#v14">Mt 24:14</a>; <a href="/cs/Bible/Matthew/28#v19">Mt 28:19-20a</a>; <a href="/cs/Bible/Mark/13#v10">Mk 13:10</a>; <a href="/cs/Bible/Mark/16#v15">Mk 16:15</a>; <a href="/cs/Bible/Luke/24#v47">Lk 24:47</a>; <a href="/cs/Bible/John/17#v18">Jan 17:18</a>; <a href="/cs/Bible/Acts_of_the_Apostles/1#v8b">Sk 1:8b</a>. </li>
  <li><a href="#cite_b23">↑ <small id="fn_b23">191:5.3</small></a> <i>Tak tě posílám</i>: <a href="/cs/Bible/John/17#v18">Jan 17:18</a>; <a href="/cs/Bible/John/20#v21b">Jan 20:21b</a>. </li>
  <li><a href="#cite_b24">↑ <small id="fn_b24">191:5.3</small></a> <i>Až přijde Duch</i>: <a href="/cs/Bible/Acts_of_the_Apostles/2#v1">Sk 2:1-4</a>. </li>
  <li><a href="#cite_b25">↑ <small id="fn_b25">191:5.3</small></a> <i>Pokřtěn Duchem pravdy</i>: <a href="/cs/Bible/Acts_of_the_Apostles/1#v5">Sk 1:5</a>. </li>
  <li><a href="#cite_b26">↑ <small id="fn_b26">191:5.3</small></a> <i>Zůstaňte zde</i>: <a href="/cs/Bible/Luke/24#v49">Lk 24:49</a>. </li>
  <li><a href="#cite_b27">↑ <small id="fn_b27">191:5.4</small></a> <i>Ježíš Tomášovi</i>: <a href="/cs/Bible/John/20#v27">Jan 20:27</a>. </li>
  <li><a href="#cite_b28">↑ <small id="fn_b28">191:5.5</small></a> <i>Tomáš Ježíšovi</i>: <a href="/cs/Bible/John/20#v28">Jan 20:28-29</a>. </li>
  <li><a href="#cite_b29">↑ <small id="fn_b29">191:5.6</small></a> <i>Jdi do Galileje</i>: <a href="/cs/Bible/Matthew/26#v32">Mt 26:32</a>; <a href="/cs/Bible/Matthew/28#v7">Mt 28:7,10</a>; <a href="/cs/Bible/Mark/14#v28">Mk 14:28</a>; <a href="/cs/Bible/Mark/16#v7">Mk 16:7</a>. </li>
  <li><a href="#cite_b30">↑ <small id="fn_b30">191:6.3</small></a> <i>Tak tě posílám</i>: <a href="/cs/Bible/John/17#v18">Jan 17:18</a>; <a href="/cs/Bible/John/20#v21b">Jan 20:21b</a>. </li>
  <li><a href="#cite_b31">↑ <small id="fn_b31">191:6.3</small></a> <i>Velké poslání</i>: <a href="/cs/Bible/Matthew/24#v14">Mt 24:14</a>; <a href="/cs/Bible/Matthew/28#v19">Mt 28:19,20a</a>; <a href="/cs/Bible/Mark/13#v10">Mk 13:10</a>; <a href="/cs/Bible/Mark/16#v15">Mk 16:15</a>; <a href="/cs/Bible/Luke/24#v47">Lk 24:47</a>; <a href="/cs/Bible/John/17#v18">Jan 17:18</a>; <a href="/cs/Bible/Acts_of_the_Apostles/1#v8b">Sk 1:8b</a>. </li>
  <li><a href="#cite_b32">↑ <small id="fn_b32">191:6.3</small></a> <i>Evangelium Království</i>: <a href="/cs/Bible/Matthew/1#v14">Mt 1:14-15</a>; <a href="/cs/Bible/Matthew/4#v23">Mt 4:23</a>; <a href="/cs/Bible/Matthew/9#v35">Mt 9:35</a>; <a href="/cs/Bible/Matthew/24#v14">Mt 24:14</a>. </li>
  <li><a href="#cite_b33">↑ <small id="fn_b33">191:6.3</small></a> <i>Duch pravdy</i>: <a href="/cs/Bible/Ezekiel/11#v19">Ez 11:19</a>; <a href="/cs/Bible/Ezekiel/18#v31">Ez 18:31</a>; <a href="/cs/Bible/Ezekiel/36#v26">Ez 36:26-27</a>; <a href="/cs/Bible/Joel/2#v28">Jl 2:28-29</a>; <a href="/cs/Bible/Luke/24#v49">Lk 24:49</a>; <a href="/cs/Bible/John/7#v39">Jan 7:39</a>; <a href="/cs/Bible/John/14#v16">Jan 14:16-18,23,26</a>; <a href="/cs/Bible/John/15#v4">Jan 15:4,26</a>; <a href="/cs/Bible/John/16#v7">Jan 16:7-8,13-14</a>; <a href="/cs/Bible/John/17#v21">Jan 17:21-23</a>; <a href="/cs/Bible/Acts_of_the_Apostles/1#v5">Sk 1:5,8a</a>; <a href="/cs/Bible/Acts_of_the_Apostles/2#v1">Sk 2:1-4,16-18</a>; <a href="/cs/Bible/Acts_of_the_Apostles/2#v33">Sk 2:33</a>; <a href="/cs/Bible/2_Corinthians/13#v5">2 Kor 13:5</a>; <a href="/cs/Bible/Galatians/2#v20">Gal 2:20</a>; <a href="/cs/Bible/Galatians/4#v6">Gal 4:6</a>; <a href="/cs/Bible/Ephesians/1#v13">Ef 1:13</a>; <a href="/cs/Bible/Ephesians/4#v30">Ef 4:30</a>; <a href="/cs/Bible/1_John/4#v12">1 Jan 4:12-15</a>. </li>
  <li><a href="#cite_b34">↑ <small id="fn_b34">191:6.3</small></a> <i>Já jsem s vámi po všechny dny</i>: <a href="/cs/Bible/Matthew/28#v20b">Mt 28:20b</a>. </li>
</ol>
</div>
