<!--
title: "1 Kraljevima - Poglavlje 17"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/16">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 16</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/18">
          <span class="pr-2">1 Kraljevima - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ilija Tišbijac, iz Tišbe Gileadske, reče Ahabu: "Živoga mi  Jahve, Boga Izraelova, komu služim, neće ovih godina biti ni  rose ni kiše, osim na moju zapovijed." <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Upućena mu je riječ Jahvina ovako: </p>
<p id="v3"><sup><small>3</small></sup>  "Idi odavde i kreni  na istok i sakrij se na potoku Keritu, koji je nasuprot Jordanu. </p>
<p id="v4"><sup><small>4</small></sup>  Pit ćeš iz potoka, a gavranima sam zapovjedio da te ondje  hrane." </p>
<p id="v5"><sup><small>5</small></sup>  Ode on i učini po riječi Jahvinoj i nastani se na  potoku Keritu, nasuprot Jordanu. </p>
<p id="v6"><sup><small>6</small></sup>  Gavrani su mu jutrom donosili  kruha, a večerom mesa; iz potoka je pio. </p>
<p id="v7"><sup><small>7</small></sup>  Ali poslije nekog vremena presuši potok, jer nije bilo  kiše u svoj zemlji. </p>
<p id="v8"><sup><small>8</small></sup>  Tada Iliji dođe riječ Jahvina: </p>
<p id="v9"><sup><small>9</small></sup>  "Ustani, idi u Sarfatu Sidonsku i ondje ostani. Evo, ondje sam zapovjedio  jednoj udovici da te hrani." </p>
<p id="v10"><sup><small>10</small></sup>  Ustade on i krenu u Sarfatu. Kada je stigao do gradskih  vrata, neka je udovica onuda skupljala drva; on joj se obrati  i reče: "Donesi mi malo vode u vrču da pijem!" </p>
<p id="v11"><sup><small>11</small></sup>  Kad je pošla  da donese, on viknu za njom i reče joj: "Donesi mi i malo kruha  u ruci!" </p>
<p id="v12"><sup><small>12</small></sup>  Ona odgovori: "Živoga mi Jahve, tvoga Boga, ja nemam  pečena kruha, nemam do pregršti brašna u ćupu i malo ulja u vrču.  I evo kupim drva, pa ću otići i ono pripremiti sebi i svome sinu  da pojedemo i da umremo." </p>
<p id="v13"><sup><small>13</small></sup>  Ali joj Ilija reče: "Ništa se ne boj. Idi i uradi kako  si rekla; samo najprije umijesi meni kolačić, pa mi donesi; a  onda zgotovi za sebe i za svoga sina. </p>
<p id="v14"><sup><small>14</small></sup>  Jer ovako govori Jahve, Bog Izraelov: 'U ćupu neće brašna nestati ni vrč se s uljem neće isprazniti sve dokle Jahve ne pusti da kiša padne na zemlju.'" </p>
<p id="v15"><sup><small>15</small></sup>  Ode ona i učini kako je rekao Ilija; i za mnoge dane  imadoše jela, ona, on i njen sin. </p>
<p id="v16"><sup><small>16</small></sup>  Brašno se iz ćupa nije  potrošilo i u vrču nije nestalo ulja, po riječi koju je Jahve  rekao preko svoga sluge Ilije. </p>
<p id="v17"><sup><small>17</small></sup>  Poslije ovih događaja razbolio se sin domaćičin i bolest  se njegova jako pogoršala, tako te u njemu nije ostalo daha. </p>
<p id="v18"><sup><small>18</small></sup>  Tada ona reče Iliji: "Što ja imam s tobom, čovječe Božji?  Zar si došao k meni da me podsjetiš na moj grijeh i da mi usmrtiš  sina!" </p>
<p id="v19"><sup><small>19</small></sup>  On joj reče: "Daj mi svoga sina!" Tada ga uze iz njezina  naručja, odnese ga u gornju sobu gdje je stanovao i položi ga  na svoju postelju. </p>
<p id="v20"><sup><small>20</small></sup>  Tada zavapi Jahvi i reče: "Jahve, Bože  moj, zar zaista želiš udovicu koja me ugostila uvaliti u tugu  umorivši joj sina?" </p>
<p id="v21"><sup><small>21</small></sup>  Zatim se tri puta pružio nad dječakom  zazivajući Jahvu: "Jahve, Bože, učini da se u ovo dijete vrati  duša njegova!" </p>
<p id="v22"><sup><small>22</small></sup>  Jahve je uslišio molbu Ilijinu, u dijete se  vratila duša i ono oživje. </p>
<p id="v23"><sup><small>23</small></sup>  Ilija ga uze, siđe iz gornje sobe  u kuću i dade ga njegovoj materi; i reče Ilija: "Evo, tvoj sin  živi!" </p>
<p id="v24"><sup><small>24</small></sup>  Žena mu reče: "Sada znam da si ti čovjek Božji i da  je riječ Jahvina u tvojim ustima istinita!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/16">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 16</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/18">
          <span class="pr-2">1 Kraljevima - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:1 <i>Ilija počinje podučavati</i>: <a href="/hr/The_Urantia_Book/97#p2_1">KU 97:2.1</a>. </li>
  <li id="fn2"><a href="#cite2">↑</a> 17:1-19:21 <i>Priča o Iliji</i>: <a href="/hr/The_Urantia_Book/123#p5_12">KU 123:5.12</a>. </li>
</ol>
</div>
