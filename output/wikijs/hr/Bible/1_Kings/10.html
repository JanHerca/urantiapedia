<!--
title: "1 Kraljevima - Poglavlje 10"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/9">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 9</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/11">
          <span class="pr-2">1 Kraljevima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Glas koji je u Jahvinu Imenu stekao Salomon dopro je do kraljice  od Sabe; zato ona dođe da Salomona iskuša zagonetkama. </p>
<p id="v2"><sup><small>2</small></sup>  Došla  je u Jeruzalem s golemom pratnjom, s devama koje su nosile mirise, nebrojeno zlato i drago kamenje. Došavši k Salomonu, porazgovori  se s njim o svemu što joj bijaše na srcu. </p>
<p id="v3"><sup><small>3</small></sup>  Salomon joj odgovori  na sva pitanja; nije mu bilo skriveno ništa da joj ne bi umio  objasniti. </p>
<p id="v4"><sup><small>4</small></sup>  Kad kraljica od Sabe vidje mudrost Salomonovu, dvor koji  bijaše sagradio, </p>
<p id="v5"><sup><small>5</small></sup>  jela na njegovu stolu, odaje njegove i dvorane, otmjenost njegove posluge i njihova odijela, njegove peharnike  i paljenice koje je prinio u Domu Jahvinu, zastade joj dah. </p>
<p id="v6"><sup><small>6</small></sup>  Tada  reče kralju: "Istina je bila što sam u svojoj zemlji čula o tebi i o tvojoj  mudrosti. </p>
<p id="v7"><sup><small>7</small></sup>  Ali nisam htjela vjerovati što se pripovijeda dokle  god nisam došla i vidjela na svoje oči; i doista, ni pola mi  nije bilo rečeno: ti nadvisuješ u mudrosti i blagostanju slavu  o kojoj sam čula. </p>
<p id="v8"><sup><small>8</small></sup>  Blago tvojim ženama, blago ovim tvojim slugama  koji su neprestano pred tobom i slušaju tvoju mudrost! </p>
<p id="v9"><sup><small>9</small></sup>  Neka  je blagoslovljen Jahve, Bog tvoj, komu si tako omilio da te postavio  na prijestolje Izraelaca; zato što Jahve uvijek ljubi Izraela, postavio te kraljem da činiš pravo i pravicu." </p>
<p id="v10"><sup><small>10</small></sup>  Dade tada kralju stotinu i dvadeset zlatnih talenata, mnogo miomirisa i dragulja. Nikad više nije bilo takvih miomirisa  kakve je kraljica od Sabe dala kralju Salomonu. </p>
<p id="v11"><sup><small>11</small></sup>  Pa i Hiramovo  brodovlje, koje je donosilo zlato iz Ofira, dovezlo je odande  mnogo sandalovine i dragulja. </p>
<p id="v12"><sup><small>12</small></sup>  Kralj je od sandalovine napravio ograde za Dom Jahvin  i za kraljevski dvor, i citre i harfe za pjevače; nikada se više  nije dovezlo toliko sandalova drveta niti se vidjelo do danas. </p>
<p id="v13"><sup><small>13</small></sup>  Kralj Salomon dade kraljici od Sabe što je god zaželjela  i zatražila, a povrh toga kraljevski je obdari. Potom ona krenu  i sa slugama vrati se u svoju zemlju. </p>
<p id="v14"><sup><small>14</small></sup>  Zlato što je dolazilo Salomonu svake godine bilo je teško  šest stotina šezdeset i šest zlatnih talenata, </p>
<p id="v15"><sup><small>15</small></sup>  osim onoga  što je dolazilo od trgovaca i prodavača-potukača i od svih arapskih  kraljeva i upravitelja zemaljskih. </p>
<p id="v16"><sup><small>16</small></sup>  Kralj Salomon načini tri  stotine velikih štitova od kovanog zlata; za svaki je štit upotrijebio  šest stotina zlatnih šekela; </p>
<p id="v17"><sup><small>17</small></sup>  i načini trista štitića od kovanog  zlata; za svaki je štitić utrošio tri zlatne mine. Pohranio je  sve u kuću zvanu Libanonska šuma. </p>
<p id="v18"><sup><small>18</small></sup>  Kralj je još napravio veliko prijestolje od bjelokosti  i obložio ga čistim zlatom. </p>
<p id="v19"><sup><small>19</small></sup>  Prijestolje je imalo šest stepenica, straga je na njemu bila teleća glava, a s obje strane sjedala  bile su ručice, a kraj ručica stajala dva lava. </p>
<p id="v20"><sup><small>20</small></sup>  Dvanaest  je lavova stajalo s obje strane onih šest stepenica. Takvo što  nije bilo izrađeno ni u jednom kraljevstvu. </p>
<p id="v21"><sup><small>21</small></sup>  Sve posude iz kojih je pio kralj Salomon bijahu zlatne, i sve posuđe u kući zvanoj Libanonska šuma bijaše od suhoga  zlata; ništa nije bilo od srebra, jer se ono smatralo bezvrijednim  u Salomonovo vrijeme. </p>
<p id="v22"><sup><small>22</small></sup>  Kralj je imao taršiško brodovlje na  moru zajedno s Hiramovim brodovljem, i svake treće godine dolazilo  je taršiško brodovlje donoseći zlato, srebro i slonovu kost,  majmune i paune. </p>
<p id="v23"><sup><small>23</small></sup>  Tako je kralj Salomon natkrilio sve zemaljske kraljeve  bogatstvom i mudrošću. </p>
<p id="v24"><sup><small>24</small></sup>  Sav je svijet želio vidjeti Salomona  i čuti mudrost koju mu je Bog ulio u srce. </p>
<p id="v25"><sup><small>25</small></sup>  Svatko mu je donosio  dar: srebro i zlatno posuđe, haljine, oružje, miomirise, konje  i mazge, iz godine u godinu. </p>
<p id="v26"><sup><small>26</small></sup>  Uz to je Salomon sakupio bojnih kola i konjanika; imao  je tisuću i četiri stotine bojnih kola i dvanaest tisuća konja  i rasporedio ih je po gradovima bojnih kola i kod kralja u Jeruzalemu. </p>
<p id="v27"><sup><small>27</small></sup>  Salomon je učinio da u Jeruzalemu bude srebra kao kamenja, a cedrova kao divljih smokava što rastu u Šefeli. </p>
<p id="v28"><sup><small>28</small></sup>  Salomon  je uvozio konje iz Musrija i Koe: kraljevi nabavljači uvozili  su ih iz Koe za određenu svotu. </p>
<p id="v29"><sup><small>29</small></sup>  Kola se dovozila iz Egipta  po šest stotina srebrnih šekela; a konj se plaćao po stotinu  i pedeset. Tako ih preko nabavljača dobivahu svi kraljevi hetitski  i aramejski. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/9">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 9</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/11">
          <span class="pr-2">1 Kraljevima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
