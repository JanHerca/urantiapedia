<!--
title: "1 Kraljevima - Poglavlje 22"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/21">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 21</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tri je godine vladao mir; nije bilo rata između Aramejaca  i Izraela. </p>
<p id="v2"><sup><small>2</small></sup>  Treće godine Jošafat, kralj judejski, posjeti kralja  izraelskoga. </p>
<p id="v3"><sup><small>3</small></sup>  Kralj Izraela reče svojim dvoranima: "Znate li  da je Ramot Gilead naš? A mi ne poduzimamo ništa da ga otmemo  iz ruke aramejskog kralja." </p>
<p id="v4"><sup><small>4</small></sup>  Zatim reče Jošafatu: "Hoćeš li  poći sa mnom na Ramot Gilead?" Jošafat odgovori kralju izraelskom:  "Ja sam kao i ti, moj narod kao i tvoj, moji konji što i tvoji." </p>
<p id="v5"><sup><small>5</small></sup>  Tada Jošafat reče kralju izraelskom: "De posavjetuj se  najprije s Jahvom." </p>
<p id="v6"><sup><small>6</small></sup>  Tada kralj izraelski sakupi oko četiri  stotine proroka i upita ih: "Mogu li zavojštiti na Ramot Gilead  ili da se okanim toga?" Oni odgovoriše: "Idi, jer će ga Jahve  predati kralju u ruke." </p>
<p id="v7"><sup><small>7</small></sup>  Ali Jošafat upita: "Ima li ovdje još  koji prorok Jahvin da i njega upitamo?" <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Kralj izraelski odgovori  Jošafatu: "Ima još jedan čovjek preko koga bismo mogli upitati  Jahvu, ali ga ne podnosim jer mi ne prorokuje ništa dobro nego  samo zlo; to je Mihej, sin Jimlin." A Jošafat reče: "Neka kralj  ne govori tako!" </p>
<p id="v9"><sup><small>9</small></sup>  Tada kralj izraelski dozva jednoga dvoranina  i reče mu: "Brže dovedi Jimlina sina Miheja." </p>
<p id="v10"><sup><small>10</small></sup>  Izraelski kralj i judejski kralj Jošafat sjedili su svaki  na svome prijestolju, u svečanim haljinama pred Samarijskim vratima, a proroci proricali pred njima. </p>
<p id="v11"><sup><small>11</small></sup>  Kenaanin sin Sidkija napravi  sebi željezne rogove i reče: "Ovako govori Jahve: 'Njima ćeš  nabosti sve Aramejce dok ih ne uništiš'." </p>
<p id="v12"><sup><small>12</small></sup>  Tako su i svi drugi  proroci proricali govoreći: "Idi na Ramot Gilead i uspjet ćeš:  Jahve će ga predati kralju u ruke." </p>
<p id="v13"><sup><small>13</small></sup>  Glasnik koji bijaše otišao da zove Miheja reče mu: "Eno, svi proroci složno proriču dobro kralju. Govori i ti kao jedan  od njih i proreci mu uspjeh!" </p>
<p id="v14"><sup><small>14</small></sup>  Ali Mihej odvrati: "Živoga  mi Jahve, govorit ću ono što mi Jahve kaže!" </p>
<p id="v15"><sup><small>15</small></sup>  Kad dođe pred  kralja, upita ga kralj: "Miheju, da pođem u rat na Ramot Gilead  ili da se okanim toga?" On odgovori: "Pođi! Uspjet ćeš: Jahve  će ga dati u ruke kraljeve." </p>
<p id="v16"><sup><small>16</small></sup>  Ali mu kralj reče: "Koliko ću  te puta zaklinjati da mi kažeš samo istinu u Jahvino ime?" </p>
<p id="v17"><sup><small>17</small></sup>  Tada  Mihej odgovori: "Sav Izrael vidim rasut po gorama kao stado bez pastira. I Jahve veli: 'Nemaju više gospodara, neka se u miru kući vrate.'" </p>
<p id="v18"><sup><small>18</small></sup>  Tada izraelski kralj reče Jošafatu: "Nisam li ti rekao  da mi neće proreći dobro nego zlo!" </p>
<p id="v19"><sup><small>19</small></sup>  A Mihej reče: "Zato čuj  riječ Jahvinu: vidio sam Jahvu gdje sjedi na svome prijestolju, a sva mu vojska nebeska stajaše zdesna i slijeva. </p>
<p id="v20"><sup><small>20</small></sup>  Jahve  upita: 'Tko će zavesti Ahaba da otiđe i padne u Ramot Gileadu?'  Jedan reče ovo, drugi ono. </p>
<p id="v21"><sup><small>21</small></sup>  Tada uđe jedan duh i stade pred  Jahvu. 'Ja ću ga', reče,  'zavesti.' Jahve ga upita: 'Kako?' </p>
<p id="v22"><sup><small>22</small></sup>  On odgovori: 'Izaći ću i bit ću lažljiv duh u ustima svih  njegovih proroka.' Jahve reče: 'Ti ćeš ga zavesti. I uspjet ćeš.  Idi i učini tako!' </p>
<p id="v23"><sup><small>23</small></sup>  Tako je, evo, Jahve stavio lažljiva duha  u usta svih ovih tvojih proroka, ali ti Jahve navješćuje zlo." </p>
<p id="v24"><sup><small>24</small></sup>  Tada pristupi Kenaanin sin Sidkija i udari Miheja po  obrazu pitajući: "Zar je Jahvin duh napustio mene da bi s tobom  govorio?" </p>
<p id="v25"><sup><small>25</small></sup>  Mihej odgovori: "Vidjet ćeš onoga dana kad budeš  bježao iz sobe u sobu da se sakriješ." </p>
<p id="v26"><sup><small>26</small></sup>  Tada izraelski kralj  naredi: "Uhvati Miheja i odvedi ga gradskom zapovjedniku Amonu  i kraljeviću Joašu. </p>
<p id="v27"><sup><small>27</small></sup>  Reci im: Ovako veli kralj: 'Bacite ovoga  u tamnicu i držite ga na suhu kruhu i vodi dok se sretno ne vratim.'" </p>
<p id="v28"><sup><small>28</small></sup>  Mihej reče: "Ako se doista sretno vratiš, onda Jahve nije  govorio iz mene." I nadoda: "Čujte, svi puci!" </p>
<p id="v29"><sup><small>29</small></sup>  Izraelski kralj i judejski kralj Jošafat krenuše na Ramot  Gilead. </p>
<p id="v30"><sup><small>30</small></sup>  Izraelski kralj reče Jošafatu: "Ja ću se preobući  i onda ući u boj, ali ti ostani u svojoj odjeći!" Izraelski se  kralj preobuče i pođe u boj. </p>
<p id="v31"><sup><small>31</small></sup>  Aramejski kralj naredi zapovjednicima  bojnih kola: "Ne napadajte ni na maloga ni na velikoga, nego  jedino na izraelskog kralja!" </p>
<p id="v32"><sup><small>32</small></sup>  Kad zapovjednici bojnih kola  ugledaše Jošafata, rekoše: "To je kralj izraelski!" I krenuše  u boj prema njemu. A Jošafat povika. </p>
<p id="v33"><sup><small>33</small></sup>  A kad zapovjednici bojnih  kola vidješe da to nije izraelski kralj, okrenuše se od njega. </p>
<p id="v34"><sup><small>34</small></sup>  Jedan nasumce odape luk i ustrijeli izraelskog kralja  između nabora pojasa i oklopa. Kralj reče vozaču: "Okreni, izvedi  me iz boja jer mi nije dobro." </p>
<p id="v35"><sup><small>35</small></sup>  Boj je onoga dana bio sve  žešći, ali se kralj držao uspravno na bojnim kolima prema Aramejcima.  A navečer umrije. Krv se iz rane izlila u kola. </p>
<p id="v36"><sup><small>36</small></sup>  O zalasku  sunčevu odjeknu glas taborom: "Svaki u svoj grad i svaki u svoju  zemlju! </p>
<p id="v37"><sup><small>37</small></sup>  Kralj je poginuo!" Otišli su u Samariju i pokopali  kralja u Samariji. </p>
<p id="v38"><sup><small>38</small></sup>  Njegova su kola oprali u samarijskom ribnjaku, psi su lizali njegovu krv i bludnice se ondje kupale, po riječi  koju je rekao Jahve. </p>
<p id="v39"><sup><small>39</small></sup>  Ostala povijest Ahabova, sve što je učinio, o kući od  bjelokosti, o svim gradovima koje je sagradio, zar sve to nije  zapisano u knjizi Ljetopisa kraljeva izraelskih? </p>
<p id="v40"><sup><small>40</small></sup>  Ahab je  počinuo sa svojim ocima, a njegov sin Ahazja zakralji se mjesto  njega. </p>
<p id="v41"><sup><small>41</small></sup>  Jošafat, sin Asin, postade kraljem Judeje četvrte godine  kraljevanja Ahaba, kralja izraelskoga. </p>
<p id="v42"><sup><small>42</small></sup>  Jošafatu bijaše trideset  i pet godina kad se zakraljio; kraljevao je dvadeset i pet godina  u Jeruzalemu; mati mu se zvala Azuba, a bila je kći Šilhijeva. </p>
<p id="v43"><sup><small>43</small></sup>  Išao je sasvim putem oca Ase, ne skrećući s njega, nego čineći  što je pravo u očima Jahvinim. (22:44) Samo, uzvišice nisu bile uklonjene, narod je još prinosio klanice i kađenice na uzvišicama. (22:44) Samo, uzvišice nisu bile uklonjene, narod je još prinosio klanice i kađenice na uzvišicama. </p>
<p id="v44"><sup><small>44</small></sup>  (22:45) Jošafat  je bio u miru s izraelskim kraljem. </p>
<p id="v45"><sup><small>45</small></sup>  (22:46) Ostala povijest Jošafatova, pothvati koje je izveo i  kako je vojevao, zar to nije zapisano u knjizi Ljetopisa kraljeva  judejskih? </p>
<p id="v46"><sup><small>46</small></sup>  (22:47) Istrijebio je iz zemlje preostale bludnice, koje  su se održale iz vremena njegova oca Ase. </p>
<p id="v47"><sup><small>47</small></sup>  (22:48) Nije bilo kralja  u Edomu, nego je vladao namjesnik. </p>
<p id="v48"><sup><small>48</small></sup>  (22:49) Kralj Jošafat sagradi  taršiško brodovlje da ide u Ofir po zlato, ali nije otišlo jer  se brodovlje razbilo kod Esjon Gebera. </p>
<p id="v49"><sup><small>49</small></sup>  (22:50) Tada Ahazja, sin Ahabov, reče Jošafatu: "Neka moje sluge pođu s tvojim slugama na lađama."  Ali Jošafat to ne prihvati. </p>
<p id="v50"><sup><small>50</small></sup>  (22:51) Jošafat počinu sa svojim ocima  i sahranjen bi u gradu Davida, svoga praoca. Na njegovo se mjesto  zakraljio sin mu Joram. </p>
<p id="v51"><sup><small>51</small></sup>  (22:52) Ahazja, sin Ahabov, postade kraljem Izraela u Samariji  sedamnaeste godine Jošafatova kraljevanja Judejom i kraljevao  je dvije godine nad Izraelom. </p>
<p id="v52"><sup><small>52</small></sup>  (22:53) On je činio što je zlo u očima  Jahvinim i hodio je putem svoga oca i putem svoje majke i putem  Jeroboama, sina Nebatova, koji je navodio Izraela na grijeh. </p>
<p id="v53"><sup><small>53</small></sup>  (22:54) Služio je Baalu i klanjao se pred njim. Srdio je Jahvu, Boga  Izraelova, sasvim onako kako je činio njegov otac. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/21">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 21</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:7-28 <i>Mihej</i>: <a href="/hr/The_Urantia_Book/97#p2_2">KU 97:2.2</a>. </li>
</ol>
</div>
