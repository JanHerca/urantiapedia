<!--
title: "1 Kraljevima - Poglavlje 15"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/14">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 14</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/16">
          <span class="pr-2">1 Kraljevima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Osamnaeste godine kraljevanja Jeroboama, sina Nebatova, zakraljio  se Abijam u Judeji. </p>
<p id="v2"><sup><small>2</small></sup>  Tri je godine kraljevao u Jeruzalemu;  njegova se majka zvala Maaka, a bila je kći Abšalomova. </p>
<p id="v3"><sup><small>3</small></sup>  On  je hodio u svim grijesima što ih je njegov otac činio prije njega, i njegovo srce nije bilo potpuno odano Jahvi, Bogu svome, kao  srce njegova praoca Davida. </p>
<p id="v4"><sup><small>4</small></sup>  Ipak, zbog Davida, dao mu je Jahve, Bog njegov, svjetiljku u Jeruzalemu, podigavši sinove njegove  poslije njega i sačuvavši Jeruzalem. </p>
<p id="v5"><sup><small>5</small></sup>  Jer je David činio sve  što je pravo u očima Jahvinim i za svega svoga života nije odstupio  ni od čega što mu je zapovjedio, osim onog što je učinio Uriji  Hetitu. </p>
<p id="v6"><sup><small>6</small></sup>  # </p>
<p id="v7"><sup><small>7</small></sup>  Ostala povijest Abijamova, sve što je učinio, zar to nije  zapisano u knjizi Ljetopisa kraljeva judejskih? A bijaše rat  između Abijama i Jeroboama. </p>
<p id="v8"><sup><small>8</small></sup>  Potom je Abijam počinuo sa svojim  ocima. Sahraniše ga u Davidovu gradu; na njegovo se mjesto zakralji  sin mu Asa. </p>
<p id="v9"><sup><small>9</small></sup>  Dvadesete godine Jeroboamova kraljevanja nad Izraelom  postade Asa kraljem Judeje. </p>
<p id="v10"><sup><small>10</small></sup>  Kraljevao je četrdeset i jednu  godinu u Jeruzalemu; njegova se baka zvala Maaka, a bila je kći  Abšalomova. </p>
<p id="v11"><sup><small>11</small></sup>  Asa je činio što je pravo u očima Jahvinim, kao  i njegov praotac David. </p>
<p id="v12"><sup><small>12</small></sup>  Protjerao je iz zemlje posvećene  bludnice i uklonio sve idole koje njegovi oci bijahu načinili. </p>
<p id="v13"><sup><small>13</small></sup>  Sam je uklonio svoju baku s dostojanstva velike kneginje, jer bijaše načinila gada Ašeri. Asa je sasjekao njezina gada  i spalio ga u potoku Kidronu. </p>
<p id="v14"><sup><small>14</small></sup>  Ali uzvišice nisu bile uklonjene;  ipak je Asino srce bilo privrženo Jahvi svega njegova života. </p>
<p id="v15"><sup><small>15</small></sup>  Unio je u Dom Jahvin posvećene darove svoga oca i svoje:  srebro, zlato i posuđe. </p>
<p id="v16"><sup><small>16</small></sup>  Bio je rat između Ase i Baše, kralja izraelskoga, u sve  njihove dane. </p>
<p id="v17"><sup><small>17</small></sup>  Izraelski kralj Baša navali na Judeju i stade  utvrđivati Ramu da spriječi svako kretanje judejskom kralju Asi. </p>
<p id="v18"><sup><small>18</small></sup>  Asa tada uze srebra i zlata koje je preostalo u riznicama  Doma Jahvina i u riznicama kraljevskog dvora i dade ga svojim  slugama te ih posla Ben-Hadadu, sinu Tabrimonovu, sinu Hezjonovu, aramejskom kralju, koji je stolovao u Damasku, i poruči mu: </p>
<p id="v19"><sup><small>19</small></sup>  "Neka bude savez između mene i tebe, između moga i tvoga  oca; evo, šaljem ti na dar srebra i zlata: hajde, raskini savez  s izraelskim kraljem Bašom da bi otišao od mene." </p>
<p id="v20"><sup><small>20</small></sup>  Ben-Hadad posluša kralja Asu i posla svoje vojskovođe  na izraelske gradove te oni pokoriše Ijon, Dan, Abel Bet-Maaku, sav Kineret i svu zemlju Naftali. </p>
<p id="v21"><sup><small>21</small></sup>  A kada to Baša dozna,  presta utvrđivati Ramu i vrati se u Tirsu. </p>
<p id="v22"><sup><small>22</small></sup>  Kralj Asa sazva  sve Judejce, bez izuzetka, i oni odnesoše kamenje i drvo kojima  je Baša utvrđivao Ramu, i kralj Asa utvrdi time Gebu Benjaminovu  i Mispu. </p>
<p id="v23"><sup><small>23</small></sup>  Ostala povijest Asina, sve njegove pobjede i sve što  je učinio i gradovi koje je utvrdio, zar to nije zapisano u knjizi  Ljetopisa kraljeva judejskih? A u starosti bolovao je od nogu. </p>
<p id="v24"><sup><small>24</small></sup>  Asa je počinuo sa svojim ocima i sahranjen je sa svojim ocima  u gradu Davida, svoga praoca. Njegov sin Jošafat zakralji se  mjesto njega. </p>
<p id="v25"><sup><small>25</small></sup>  Nadab, sin Jeroboamov, postade kraljem Izraela druge  godine Asina kraljevanja Judejom i vladao je dvije godine Izraelom. </p>
<p id="v26"><sup><small>26</small></sup>  Činio je zlo u očima Jahvinim. Hodio je putem svoga oca i  oponašao njegov grijeh na koji je navodio Izraela. </p>
<p id="v27"><sup><small>27</small></sup>  Baša,  sin Ahijin, iz kuće Jisakarove, uroti se protiv njega i ubi ga  u Gibetonu, koji pripada Filistejcima i koji su opsjedali Nadab  i sav Izrael. </p>
<p id="v28"><sup><small>28</small></sup>  Baša ga ubi treće godine Asina kraljevanja  Judejom i zavlada mjesto njega. </p>
<p id="v29"><sup><small>29</small></sup>  Kad je postao kraljem, pobi  svu kuću Jeroboamovu i ne poštedi nikoga od Jeroboamovih dokle  sve ne istrijebi po riječi koju je Jahve rekao preko sluge svoga  Ahije iz Šila. </p>
<p id="v30"><sup><small>30</small></sup>  Zbog grijeha što ih je učinio i na koje je  naveo Izraela i zbog gnjeva kojim je raspalio Jahvu, Boga Izraelova. </p>
<p id="v31"><sup><small>31</small></sup>  Ostala povijest Nadabova, i sve što je učinio, zar to  nije zapisano u knjizi Ljetopisa kraljeva izraelskih? </p>
<p id="v32"><sup><small>32</small></sup>  Između  Ase i Izraelova kralja Baše vladao je rat u sve njihove dane. </p>
<p id="v33"><sup><small>33</small></sup>  Treće godine Asina kraljevanja Judejom postade Baša,  sin Ahijin, kraljem nad svim Izraelom u Tirsi i vladao je dvadeset  i četiri godine. </p>
<p id="v34"><sup><small>34</small></sup>  Činio je zlo u očima Jahvinim i hodio je  putem Jeroboama i njegovih grijeha kojima je zavodio Izraelce. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/14">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 14</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/16">
          <span class="pr-2">1 Kraljevima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
