<!--
title: "1 Kraljevima - Poglavlje 8"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/7">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 7</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/9">
          <span class="pr-2">1 Kraljevima - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Salomon sazva u Jeruzalem sve starješine Izraelove, sve  knezove plemenske i glavare obitelji da se prenese Kovčeg saveza  Jahvina iz grada, Davidova grada, to jest sa Siona. </p>
<p id="v2"><sup><small>2</small></sup>  Svi se  ljudi Izraelovi sabraše pred kraljem Salomonom na blagdan u mjesecu  Etanimu (to je sedmi mjesec). </p>
<p id="v3"><sup><small>3</small></sup>  I kad su došle Izraelove starješine, svećenici ponesoše Kovčeg </p>
<p id="v4"><sup><small>4</small></sup>  i Šator sastanka sa svim posvećenim  priborom što bješe u Šatoru. Prenosili su ih svećenici i leviti. </p>
<p id="v5"><sup><small>5</small></sup>  Kralj Salomon i sva zajednica Izraelova koja se sabrala oko  njega žrtvovali su pred Kovčegom toliko ovaca i goveda da se  ne mogahu prebrojiti ni procijeniti. </p>
<p id="v6"><sup><small>6</small></sup>  Svećenici donesoše Kovčeg  saveza Jahvina na njegovo mjesto, u Debir Doma, to jest u Svetinju  nad svetinjama, pod krila kerubina. </p>
<p id="v7"><sup><small>7</small></sup>  Kerubini su, naime, imali  raširena krila nad mjestom gdje stajaše Kovčeg i zaklanjahu odozgo  Kovčeg i njegove motke. </p>
<p id="v8"><sup><small>8</small></sup>  [8a] Motke su bile tako dugačke da su  im se krajevi vidjeli iz Svetišta nasuprot Debiru, ali se nisu  vidjele izvana. </p>
<p id="v9"><sup><small>9</small></sup>  U Kovčegu nije bilo ništa, osim dviju kamenih  ploča koje metnu Mojsije na Horebu, gdje Jahve sklopi Savez s  Izraelcima pošto iziđoše iz Egipta. [8b] Ondje su ostale do danas. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  A kad su svećenici izašli iz Svetišta, oblak ispuni Dom  Jahvin, </p>
<p id="v11"><sup><small>11</small></sup>  i svećenici ne mogoše od oblaka nastaviti službe:  slava Jahvina ispuni Dom Božji! </p>
<p id="v12"><sup><small>12</small></sup>  Tada reče Salomon: "Jahve odluči prebivati u tmastu oblaku, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  a ja ti sagradih uzvišen Dom da u njemu prebivaš zauvijek." </p>
<p id="v14"><sup><small>14</small></sup>  I, okrenuvši se, kralj blagoslovi sav izraelski zbor, a sav je izraelski zbor stajao. </p>
<p id="v15"><sup><small>15</small></sup>  Reče on: "Neka je blagoslovljen Jahve, Bog Izraelov, koji je svojom  rukom ispunio obećanje što ga na svoja usta dade ocu mome Davidu, rekavši: </p>
<p id="v16"><sup><small>16</small></sup>  'Od dana kad izvedoh svoj narod iz zemlje egipatske, nisam izabrao grada ni iz kojega Izraelova plemena da se u njemu  sagradi Dom gdje bi prebivalo moje Ime, nego sam izabrao Davida  da on zapovijeda mojim narodom Izraelom.' </p>
<p id="v17"><sup><small>17</small></sup>  Otac mi David naumi  podići Dom Imenu Jahve, Boga Izraelova, </p>
<p id="v18"><sup><small>18</small></sup>  ali mu Jahve reče:  'Naumio si podići Dom mojem Imenu, i dobro učini, </p>
<p id="v19"><sup><small>19</small></sup>  ali nećeš  ti podići toga Doma, nego sin tvoj koji izađe iz tvoga krila, on će podići Dom mojem Imenu.' </p>
<p id="v20"><sup><small>20</small></sup>  Jahve ispuni obećanje svoje:  naslijedio sam svoga oca Davida i sjeo na prijestolje Izraelovo, kako obeća Jahve, i podigao Dom Imenu Jahve, Boga Izraelova, </p>
<p id="v21"><sup><small>21</small></sup>  i odredio sam da ondje bude mjesto Kovčegu u kojem je Savez  što ga Jahve sklopi s našim ocima kad ih je izveo iz zemlje egipatske." </p>
<p id="v22"><sup><small>22</small></sup>  Tada Salomon stupi, u nazočnosti svega zbora Izraelova, pred žrtvenik Jahvin, raširi ruke prema nebu </p>
<p id="v23"><sup><small>23</small></sup>  i reče: "Jahve, Bože Izraelov! Nijedan ti bog nije sličan ni na nebesima  ni dolje na zemlji, tebi koji držiš Savez i ljubav svojim slugama  što kroče pred tobom sa svim svojim srcem. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Sluzi svome Davidu, mome ocu, ti si ispunio što si mu obećao. Što si obećao na svoja  usta, ispunio si svojom rukom upravo danas. </p>
<p id="v25"><sup><small>25</small></sup>  Sada, Jahve,  Bože Izraelov, ispuni svome sluzi, ocu mome Davidu, što si obećao  kad si rekao: 'Neće ti preda mnom nestati nasljednika koji bi  sjedio na izraelskom prijestolju, samo ako tvoji sinovi budu  čuvali svoje putove hodeći po mojem zakonu kako si ti hodio preda  mnom.' </p>
<p id="v26"><sup><small>26</small></sup>  Sada, dakle, Jahve, Bože Izraelov, neka se ispuni  tvoje obećanje koje si dao svome sluzi Davidu, mome ocu! </p>
<p id="v27"><sup><small>27</small></sup>  Ali  zar će Bog doista boraviti s ljudima na zemlji? TÓa nebesa ni  nebesa nad nebesima ne mogu ga obuhvatiti, a kamoli ovaj Dom  što sam ga sagradio! <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Pomno počuj molitvu i vapaj svoga sluge, Jahve, Bože moj, te usliši vapaj i molitvu što je tvoj sluga  tebi upućuje! </p>
<p id="v29"><sup><small>29</small></sup>  Neka tvoje oči obdan i obnoć budu otvorene  nad ovim Domom, nad ovim mjestom za koje reče: 'Tu će biti moje  Ime.' Usliši molitvu koju će sluga tvoj izmoliti na ovome mjestu. </p>
<p id="v30"><sup><small>30</small></sup>  I usliši molitvu sluge svoga i naroda svojega izraelskog  koju bude upravljao prema ovome mjestu. Usliši s mjesta gdje  prebivaš, s nebesa; usliši i oprosti. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Ako tko zgriješi protiv  bližnjega i naredi mu se da se zakune, a zakletva dođe pred tvoj  žrtvenik u ovom Domu, </p>
<p id="v32"><sup><small>32</small></sup>  tada je ti čuj u nebu i postupaj i  sudi svojim slugama, osudi krivca okrećući njegova djela na njegovu  glavu, a nevina oslobodi postupajući s njime po nevinosti njegovoj. </p>
<p id="v33"><sup><small>33</small></sup>  Ako narod tvoj bude potučen od neprijatelja jer se ogriješio  o tebe, ali se ipak k tebi obrati i proslavi Ime tvoje i u ovom  se Domu pomoli, </p>
<p id="v34"><sup><small>34</small></sup>  onda ti čuj to s neba, oprosti grijehe svome  narodu izraelskom i dovedi ga natrag u zemlju koju si dao njihovim  očevima. </p>
<p id="v35"><sup><small>35</small></sup>  Kad se zatvori nebo i ne padne kiša jer su se ogriješili  o tebe, pa ti se pomole na ovome mjestu i proslave Ime tvoje  i obrate se od svojega grijeha kad ih ti poniziš, </p>
<p id="v36"><sup><small>36</small></sup>  tada ti  čuj na nebu i oprosti grijeh svojim slugama i svojem izraelskom  narodu, pokazujući im valjan put kojim će ići, i pusti kišu na  zemlju koju si svojem narodu dao u baštinu. </p>
<p id="v37"><sup><small>37</small></sup>  Kad u zemlji zavlada glad, kuga, snijet i rđa i kad navale  skakavci, gusjenice, kad neprijatelj ovoga naroda pritisne koja  od njegovih vrata, ili kad bude kakva druga nevolja ili boleština, </p>
<p id="v38"><sup><small>38</small></sup>  ako koji čovjek, ili sav tvoj narod, Izrael, osjeti tjeskobu  svoga srca pa upravi molitvu ili prošnju te raširi ruke prema  ovom Hramu, </p>
<p id="v39"><sup><small>39</small></sup>  ti čuj s neba, s mjesta gdje prebivaš, i oprosti  i postupi; vrati svakome čovjeku prema putu njegovu, jer ti poznaješ  srce njegovo - ti jedini poznaješ srce sviju - <sup id="cite6"><a href="#fn6">[6]</a></sup></p>
<p id="v40"><sup><small>40</small></sup>  da te se uvijek  boje sve dane dokle žive na zemlji što je ti dade našim očevima. </p>
<p id="v41"><sup><small>41</small></sup>  Pa i tuđinca, koji nije od tvojega naroda izraelskog, nego je stigao iz daleke zemlje radi Imena tvoga </p>
<p id="v42"><sup><small>42</small></sup>  jer je  čuo za veliko Ime tvoje, za tvoju snažnu ruku i za tvoju mišicu  podignutu - ako dođe i pomoli se u ovom Hramu, </p>
<p id="v43"><sup><small>43</small></sup>  usliši ga  s neba gdje prebivaš, usliši sve vapaje njegove da bi upoznali  svi zemaljski narodi Ime tvoje i bojali se tebe kao narod tvoj  Izrael i da znaju da je tvoje Ime zazvano nad ovaj Dom koji sam  sagradio. </p>
<p id="v44"><sup><small>44</small></sup>  Ako narod tvoj krene na neprijatelja putem kojim ga ti  uputiš i pomoli se Jahvi, okrenut k ovom gradu što si ga izabrao  i prema Domu koji sam podigao tvojem Imenu, </p>
<p id="v45"><sup><small>45</small></sup>  usliši mu s neba  molitvu i prošnju i učini mu pravdu. </p>
<p id="v46"><sup><small>46</small></sup>  Kad ti sagriješe, jer nema čovjeka koji ne griješi, a  ti ih, rasrdiv se na njih, predaš neprijateljima da ih zarobe  i odvedu kao roblje u daleku ili blizu zemlju, <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  pa ako se  pokaju srcem u zemlji u koju budu dovedeni te se obrate i počnu  te moliti za milost u zemlji svojih osvajača govoreći: 'Zgriješili  smo, bili smo zli i naopaki', </p>
<p id="v48"><sup><small>48</small></sup>  i tako se obrate k tebi svim  srcem i svom dušom u zemlji svoga ropstva u koju budu dovedeni  kao roblje, i pomole se okrenuti k zemlji što je ti dade njihovim  očevima, i prema gradu koji si izabrao, i prema Domu što sam  ga podigao tvom Imenu, </p>
<p id="v49"><sup><small>49</small></sup>  usliši s neba, gdje prebivaš, njihovu  molbu i njihove prošnje, </p>
<p id="v50"><sup><small>50</small></sup>  učini im pravdu i oprosti svome  narodu što je zgriješio protiv tebe, oprosti sve uvrede koje  ti je nanio, učini da mu se smiluju osvajači i da budu milostivi  prema njemu, </p>
<p id="v51"><sup><small>51</small></sup>  jer su oni tvoj narod i baština tvoja, njih  si izveo iz Egipta, iz užarenog kotla. </p>
<p id="v52"><sup><small>52</small></sup>  Neka oči tvoje budu otvorene na prošnju tvoga sluge i  na prošnju naroda tvoga Izraela da čuješ sve njihove molbe što  će ih tebi uputiti. </p>
<p id="v53"><sup><small>53</small></sup>  Jer ti si ih odvojio od svih naroda na  zemlji sebi za baštinu, kako si objavio po svome sluzi Mojsiju, kada si izveo oce naše iz Egipta, o Gospode, Jahve!" </p>
<p id="v54"><sup><small>54</small></sup>  Pošto je Salomon dovršio svu ovu molitvu i prošnju pred  Jahvom, diže se s mjesta gdje je klečao, raširenih ruku prema  nebu, pred žrtvenikom Jahvinim, </p>
<p id="v55"><sup><small>55</small></sup>  pa istupi te blagoslovi sav  zbor Izraelov govoreći jakim glasom: </p>
<p id="v56"><sup><small>56</small></sup>  "Blagoslovljen Jahve, koji je narodu svome Izraelu dao  mir u svemu kako je obećao; nije propalo nijedno od njegovih  lijepih obećanja koja je dao sluzi svome Mojsiju. </p>
<p id="v57"><sup><small>57</small></sup>  Neka Jahve, Bog naš, bude s nama kao što je bio s ocima našim i neka nas  ne napusti i ne odbaci. </p>
<p id="v58"><sup><small>58</small></sup>  Neka prikloni naša srca k sebi da  bismo hodili svim njegovim putovima i držali njegove zapovijedi, zakone i uredbe koje je dao ocima našim. </p>
<p id="v59"><sup><small>59</small></sup>  Bile ove moje riječi, koje sam smjerno iznio pred Jahvu, danju i noću nazočne pred  Jahvom, Bogom našim, eda bi dan za danom činio pravdu sluzi svomu  i pravicu narodu svome Izraelu, </p>
<p id="v60"><sup><small>60</small></sup>  ne bi li tako svi narodi  zemlje spoznali da je Jahve jedini Bog i da nema drugoga. </p>
<p id="v61"><sup><small>61</small></sup>  A  vaše srce neka bude potpuno odano Jahvi, Bogu našemu, držeći  se njegovih zakona i obdržavajući njegove zapovijedi kao danas!" <sup id="cite8"><a href="#fn8">[8]</a></sup></p>
<p id="v62"><sup><small>62</small></sup>  Kralj i sav Izrael s njim prinesu žrtvu Jahvi. </p>
<p id="v63"><sup><small>63</small></sup>  Kao  žrtvu pričesnicu, koju je prikazao Jahvi, Salomon prinese dvadeset  i dvije tisuće volova i stotinu i dvadeset tisuća ovaca; time  kralj i svi Izraelci posvete Dom Jahvin. </p>
<p id="v64"><sup><small>64</small></sup>  Toga dana posveti  kralj središte predvorja, koje je ispred Doma Jahvina, jer ondje  je prinio paljenice, prinosnice i pretiline pričesnica, jer je  tučani žrtvenik pred Jahvom bio premalen da primi paljenice,  prinosnice, pretiline pričesnica. </p>
<p id="v65"><sup><small>65</small></sup>  Tu je svečanost u ono vrijeme  Salomon slavio sedam dana, sa svim Izraelcima, zborom velikim  od Ulaza u Hamat do Potoka Egipatskog, pred Jahvom, Bogom našim. </p>
<p id="v66"><sup><small>66</small></sup>  Zatim je osmoga dana otpustio ljude; oni su blagosivljali  kralja i odlazili svojim kućama, veseli i zadovoljna srca zbog  svega dobra što ga je Jahve učinio svome sluzi Davidu i narodu  svome Izraelu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/7">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 7</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/9">
          <span class="pr-2">1 Kraljevima - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:9 <i>Novi fetiši</i>: <a href="/hr/The_Urantia_Book/88#p2_5">KU 88:2.5</a>. </li>
  <li id="fn2"><a href="#cite2">↑</a> 8:12 <i>Bog prebiva u gustoj tami</i>: <a href="/hr/The_Urantia_Book/2#p1_1">KU 2:1.1</a>.  <i>Tamna gravitacijska tijela</i>: <a href="/hr/The_Urantia_Book/14#p1_7">KU 14:1.7</a>. </li>
  <li id="fn3"><a href="#cite3">↑</a> 8:23 <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
  <li id="fn4"><a href="#cite4">↑</a> 8:27 <i>Nebo nad nebesima</i>: <a href="/hr/The_Urantia_Book/2#p1_1">KU 2:1.1</a>.  <i>Nebo nad nebesima</i>: <a href="/hr/The_Urantia_Book/3#p1_2">KU 3:1.2</a>.  <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>.  <i>Nebo nad nebesima</i>: <a href="/hr/The_Urantia_Book/181#p1_2">KU 181:1.2</a>.  <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>. </li>
  <li id="fn5"><a href="#cite5">↑</a> 8:30,34,36,39 <i>Pravda, pravednost i milosrđe</i>: <a href="/hr/The_Urantia_Book/133#p4_7">KU 133:4.7</a>. </li>
  <li id="fn6"><a href="#cite6">↑</a> 8:39 <i>Gospodin poznaje svoju djecu</i>: <a href="/hr/The_Urantia_Book/32#p4_8">KU 32:4.8</a>. </li>
  <li id="fn7"><a href="#cite7">↑</a> 8:46-48 <i>Pokajte se za oproštenje (Stari zavjet)</i>: <a href="/hr/The_Urantia_Book/159#p5_13">KU 159:5.13</a>. </li>
  <li id="fn8"><a href="#cite8">↑</a> 8:61 <i>Budi savršen/a</i>: <a href="/hr/The_Urantia_Book/107#p0_3">KU 107:0.3</a>.  <i>Budi savršen/a</i>: <a href="/hr/The_Urantia_Book/106#p2_6">KU 106:2.6</a>.  <i>Budi savršen/a</i>: <a href="/hr/The_Urantia_Book/1#p0_6">KU 1:0.6</a>.  <i>Budi savršen/a</i>: <a href="/hr/The_Urantia_Book/140#p3_16">KU 140:3.16</a>.  <i>Budi savršen/a</i>: <a href="/hr/The_Urantia_Book/131#p2_6">KU 131:2.6</a>.  <i>Budi savršen/a</i>: <a href="/hr/The_Urantia_Book/31#p3_6">KU 31:3.6</a>.  <i>Budi savršen/a</i>: <a href="/hr/The_Urantia_Book/140#p4_11">KU 140:4.11</a>.  <i>Budi savršen/savršena</i>: <a href="/hr/The_Urantia_Book/140#p5_15">KU 140:5.15</a>.  <i>Budi savršen/a</i>: <a href="/hr/The_Urantia_Book/37#p5_3">KU 37:5.3</a>.  <i>Budi savršen/a</i>: <a href="/hr/The_Urantia_Book/40#p7_4">KU 40:7.4</a>.  <i>Budi savršen/a</i>: <a href="/hr/The_Urantia_Book/1#p0_3">KU 1:0.3</a>.  <i>Budi savršen/a</i>: <a href="/hr/The_Urantia_Book/26#p4_5">KU 26:4.5</a>.  <i>Budi savršen/a</i>: <a href="/hr/The_Urantia_Book/26#p11_4">KU 26:11.4</a>.  <i>Budi savršen/savršena</i>: <a href="/hr/The_Urantia_Book/99#p5_3">KU 99:5.3</a>.  <i>Budi savršen/a, kao što sam ja</i>: <a href="/hr/The_Urantia_Book/56#p0_1">KU 56:0.1</a>.  <i>Budi savršen/a</i>: <a href="/hr/The_Urantia_Book/26#p9_3">KU 26:9.3</a>.  <i>Težiti savršenstvu</i>: <a href="/hr/The_Urantia_Book/143#p2_6">KU 143:2.6</a>.  <i>Budi savršen</i>: <a href="/hr/The_Urantia_Book/7#p4_7">KU 7:4.7</a>.  <i>Budi savršen/a</i>: <a href="/hr/The_Urantia_Book/137#p8_13">KU 137:8.13</a>.  <i>Budi savršen/a</i>: <a href="/hr/The_Urantia_Book/161#p1_10">KU 161:1.10</a>.  <i>Budi savršen/a</i>: <a href="/hr/The_Urantia_Book/140#p8_32">KU 140:8.32</a>.  <i>Postati savršen</i>: <a href="/hr/The_Urantia_Book/13#p2_8">KU 13:2.8</a>.  <i>Budi savršen/a</i>: <a href="/hr/The_Urantia_Book/7#p5_1">KU 7:5.1</a>.  <i>Budi savršen/a</i>: <a href="/hr/The_Urantia_Book/140#p10_1">KU 140:10.1</a>.  <i>Budi savršen/a</i>: <a href="/hr/The_Urantia_Book/142#p7_13">KU 142:7.13</a>.  <i>Postanite duhovno savršeni</i>: <a href="/hr/The_Urantia_Book/181#p1_2">KU 181:1.2</a>.  <i>Duhovno usavršavanje</i>: <a href="/hr/The_Urantia_Book/181#p2_25">KU 181:2.25</a>. </li>
</ol>
</div>
