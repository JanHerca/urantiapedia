<!--
title: "1 Kraljevima - Poglavlje 12"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/11">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 11</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/13">
          <span class="pr-2">1 Kraljevima - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Roboam ode u Šekem, jer su u Šekem došli svi Izraelci da ga  zakralje. </p>
<p id="v2"><sup><small>2</small></sup>  Čim to ču Nebatov sin Jeroboam - koji još bijaše  u Egiptu, kamo je pobjegao pred kraljem Salomonom - vrati se  iz Egipta, jer </p>
<p id="v3"><sup><small>3</small></sup>  bijahu poslali po nj i dozvali ga. Kad dođoše  Jeroboam i sav zbor Izraelov, rekoše Roboamu: </p>
<p id="v4"><sup><small>4</small></sup>  "Tvoj nam je otac nametnuo teški jaram. Ti nam sada olakšaj  tešku službu svoga oca, teški jaram koji metnu na nas, pa ćemo  ti služiti!" </p>
<p id="v5"><sup><small>5</small></sup>  A on im odgovori: "Za tri dana dođite opet k meni." I  narod ode. </p>
<p id="v6"><sup><small>6</small></sup>  Tada se kralj Roboam posavjetova sa starcima koji su služili  njegovu ocu Salomonu dok je bio živ i upita ih: "Što savjetujete  da odgovorim ovome narodu?" </p>
<p id="v7"><sup><small>7</small></sup>  Oni mu odgovoriše: "Ako danas udovoljiš tim ljudima, budeš  im blagonaklon i odgovoriš im lijepim riječima, oni će ti uvijek  ostati sluge." </p>
<p id="v8"><sup><small>8</small></sup>  Ali on odbaci savjet što mu ga dadoše starci i posavjetova  se s mladićima koji su odrasli s njim i bili mu u službi. </p>
<p id="v9"><sup><small>9</small></sup>  Upita  ih: "Što savjetujete da odgovorim ovome narodu koji mi reče:  'Olakšaj jaram što nam ga nametnu tvoj otac?'" </p>
<p id="v10"><sup><small>10</small></sup>  Mladići koji bijahu s njime odrasli odgovoriše mu: "Narodu  koji ti reče: 'Tvoj nam je otac nametnuo jaram, a ti nam ga olakšaj', uzvrati ovako: 'Moj je mali prst deblji od bedara moga oca! </p>
<p id="v11"><sup><small>11</small></sup>  Eto, moj vam je otac nametnuo teški jaram, a ja ću još otežati  vaš jaram; moj vas je otac šibao bičevima, a ja ću vas šibati  bičevima sa željeznim štipavcima.'" </p>
<p id="v12"><sup><small>12</small></sup>  A treći dan dođe sav narod k Roboamu, kako im bijaše  zapovjedio kralj rekavši im: "Vratite se k meni trećega dana." </p>
<p id="v13"><sup><small>13</small></sup>  Kralj im oštro odgovori, odbacivši savjet koji mu dadoše  stariji. </p>
<p id="v14"><sup><small>14</small></sup>  I reče im po savjetu mladih: "Moj je otac otežao  vaš jaram, a ja ću još dodati na nj; moj vas je otac šibao bičevima, a ja ću vas šibati bičevima sa željeznim štipavcima." </p>
<p id="v15"><sup><small>15</small></sup>  Kralj  dakle ne htjede poslušati naroda, jer tako upriliči Jahve da  se ispuni riječ što je preko Ahije iz Šila kaza Nebatovu sinu  Jeroboamu. </p>
<p id="v16"><sup><small>16</small></sup>  Kad Izraelci vidješe gdje se kralj oglušio, odgovori  mu narod: "Kakav dio mi imamo s Davidom? Mi nemamo baštine s Jišajevim sinom. U šatore, Izraele! A sad se, Davide, brini za svoj dom!" I sav Izrael ode pod svoje šatore. </p>
<p id="v17"><sup><small>17</small></sup>  Roboam zavlada samo nad Izraelovim sinovima koji su živjeli  po judejskim gradovima. </p>
<p id="v18"><sup><small>18</small></sup>  Potom kralj Roboam posla Adorama, nadstojnika za tlaku, ali ga Izraelci kamenovaše i on umrije;  a kralj se Roboam brže-bolje pope na kola i pobježe u Jeruzalem. </p>
<p id="v19"><sup><small>19</small></sup>  Tako se Izrael odijelio od doma Davidova sve do danas. </p>
<p id="v20"><sup><small>20</small></sup>  Kada su Izraelci doznali da se vratio Jeroboam, pozvaše  ga u zajednicu i postaviše ga kraljem nad svim Izraelom. Uz kuću  Davidovu nije pristajao nitko, osim samoga plemena Judina. </p>
<p id="v21"><sup><small>21</small></sup>  Došavši u Jeruzalem, Roboam skupi sav dom Judin i pleme  Benjaminovo, sto i osamdeset tisuća vrsnih ratnika, da udare  na dom Izraelov i da vrate kraljevstvo Roboamu, sinu Salomonovu. </p>
<p id="v22"><sup><small>22</small></sup>  Ali dođe Jahvina riječ Božjem čovjeku Šemaji: </p>
<p id="v23"><sup><small>23</small></sup>  "Kaži Salomonovu sinu Roboamu, judejskom kralju, i svem  domu Judinu i Benjaminovu i ostalom narodu: </p>
<p id="v24"><sup><small>24</small></sup>  Ovako veli Jahve:  'Ne idite se tući s braćom, djecom Izraelovom! Neka se svatko  vrati svojoj kući, jer je ovo poteklo od mene.'" I oni poslušaše riječ Jahvinu i vratiše se kako im reče Jahve. </p>
<p id="v25"><sup><small>25</small></sup>  Jeroboam utvrdi Šekem u Efrajimovoj gori i ondje se nastani.  Poslije izađe odatle i utvrdi Penuel. </p>
<p id="v26"><sup><small>26</small></sup>  Jeroboam reče u svom srcu: "Sad bi se kraljevstvo moglo  vratiti domu Davidovu. </p>
<p id="v27"><sup><small>27</small></sup>  Ako ovaj narod bude nastavio uzlaziti  u Dom Jahvin u Jeruzalemu da prinosi žrtve, srce će se naroda  vratiti svome gospodaru, Roboamu, kralju judejskome, i mene će  ubiti." </p>
<p id="v28"><sup><small>28</small></sup>  Pošto se kralj posavjetovao, načini dva zlatna teleta  i reče narodu: "Dosta ste uzlazili u Jeruzalem! Evo, Izraele, tvoga boga koji te izveo iz zemlje egipatske." </p>
<p id="v29"><sup><small>29</small></sup>  Zatim postavi  jedno tele u Betelu, a drugo smjesti u Dan. </p>
<p id="v30"><sup><small>30</small></sup>  To je bila prigoda  za grijeh: narod je odlazio jednome u Betel i drugome u Dan. </p>
<p id="v31"><sup><small>31</small></sup>  I podiže Jeroboam hram na uzvišicama i postavi iz puka  svećenike koji nisu bili sinovi Levijevi. </p>
<p id="v32"><sup><small>32</small></sup>  Zatim je Jeroboam  uveo blagdan u osmom mjesecu, petnaestoga dana tog mjeseca, kao  što je blagdan koji se slavi u Judeji, i uzađe k žrtveniku. Tako  je učinio u Betelu, žrtvujući teocima koje je načinio. U Betelu  je postavio i svećenike uzvišica što ih bijaše podigao. </p>
<p id="v33"><sup><small>33</small></sup>  I  uzađe k žrtveniku koji je načinio, petnaestoga dana osmog mjeseca, mjeseca koji je sam izabrao; i ustanovi blagdan za Izraelce  i uzađe k žrtveniku da prinese kad. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/11">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 11</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/13">
          <span class="pr-2">1 Kraljevima - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
