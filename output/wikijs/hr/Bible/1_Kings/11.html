<!--
title: "1 Kraljevima - Poglavlje 11"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/10">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 10</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/12">
          <span class="pr-2">1 Kraljevima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kralj je Salomon - uz kćer faraonovu - volio mnoge žene tuđinke:  Moapke, Amonke, Edomke, Sidonke i Hetitkinje, </p>
<p id="v2"><sup><small>2</small></sup>  od svih naroda  za koje je Jahve rekao Izraelcima: "Nećete odlaziti k njima i  oni neće dolaziti k vama; oni će zacijelo okrenuti vaša srca  svojim bogovima." Njima se priklonio Salomon svojom ljubavlju. </p>
<p id="v3"><sup><small>3</small></sup>  Imao je sedam stotina kneževskih žena i tri stotine inoča.  Njegove su žene zavodile njegovo srce. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  I kada je Salomon ostario, njegove su mu žene okrenule srce prema drugim bogovima, i srce  njegovo nije više potpuno pripadalo Jahvi kao što je pripadalo  srce njegova oca Davida. </p>
<p id="v5"><sup><small>5</small></sup>  Salomon je išao za Aštartom, boginjom  Sidonaca, i Milkomom, sramotom Amonaca. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Činio je ono što ne  bijaše pravo u očima Jahvinim i nije se sasvim pokoravao Jahvi  kao što se pokoravao njegov otac David. </p>
<p id="v7"><sup><small>7</small></sup>  Tako sagradi Salomon  uzvišicu Kemošu, sramoti Moaba, na gori istočno od Jeruzalema, i Milkomu, sramoti Amonaca. </p>
<p id="v8"><sup><small>8</small></sup>  To učini za sve svoje žene tuđinke, koje su prinosile kad i žrtve svojim bogovima. </p>
<p id="v9"><sup><small>9</small></sup>  Jahve se razgnjevi na Salomona jer je okrenuo srce svoje  od Jahve, Boga Izraelova, koji mu se bio dvaput javio </p>
<p id="v10"><sup><small>10</small></sup>  i koji  mu je baš tada zabranio štovati druge bogove, ali on nije održao  te zapovijedi. </p>
<p id="v11"><sup><small>11</small></sup>  Tada Jahve reče Salomonu: "Kada je tako s  tobom te ne držiš moga Saveza i naredaba koje sam ti dao, ja  ću sigurno oduzeti od tebe kraljevstvo i dat ću ga jednom od  tvojih slugu. </p>
<p id="v12"><sup><small>12</small></sup>  Ali neću to učiniti za tvoga života, zbog oca  tvojega Davida; uzet ću ga iz ruke tvoga sina. </p>
<p id="v13"><sup><small>13</small></sup>  Ipak neću  od njega uzeti svega kraljevstva: ostavit ću jedno pleme tvome  sinu, zbog sluge mojega Davida, zbog Jeruzalema koji izabrah." </p>
<p id="v14"><sup><small>14</small></sup>  Tada diže Jahve protivnika Salomonu: Edomca Hadada, iz  kraljevske kuće Edomaca. </p>
<p id="v15"><sup><small>15</small></sup>  Jer kada je David tukao Edomce i  kad je Joab, vojskovođa, otišao da pokopa ubijene i dao pogubiti  sve muškarce u Edomu - </p>
<p id="v16"><sup><small>16</small></sup>  Joab i sav Izrael ostadoše ondje šest  mjeseci dok nisu istrijebili sve muškarce u Edomu - </p>
<p id="v17"><sup><small>17</small></sup>  Hadad  je utekao u Egipat s Edomcima koji bijahu u službi njegova oca.  Hadad je bio tada mladi dječak. </p>
<p id="v18"><sup><small>18</small></sup>  Otišli su iz Midjana i stigli  u Paran. Poveli su sa sobom ljude iz Parana i otišli u Egipat  pred faraona, kralja Egipta, koji mu dade kuću, odredi mu hranu  i dodijeli zemlje. </p>
<p id="v19"><sup><small>19</small></sup>  Hadad je stekao veliku milost u faraona, koji mu dade sestru svoje žene, sestru velike kneginje Tafnese. </p>
<p id="v20"><sup><small>20</small></sup>  Sestra Tafnesina rodi mu sina Genubata, koga Tafnesa odgoji  u kraljevskoj palači, i Genubat je ostao u palači među faraonovom  djecom. </p>
<p id="v21"><sup><small>21</small></sup>  Kada je Hadad doznao u Egiptu da je David počinuo kod  svojih otaca i da je vojskovođa Joab umro, reče faraonu: "Dopusti  mi da odem u svoju zemlju!" </p>
<p id="v22"><sup><small>22</small></sup>  Faraon mu reče: "Što ti nedostaje  u mene te želiš poći u svoju zemlju?" A on mu odgovori: "Ništa, ali me pusti da odem!" [25b] To je bilo zlo što ga je učinio  Hadad: mrzio je Izraela i vladao je Edomom. </p>
<p id="v23"><sup><small>23</small></sup>  Bog je protiv Salomona podigao protivnika mu Rezona,  sina Elijadova, koji je pobjegao od svoga gospodara Hadadezera, kralja sopskoga; </p>
<p id="v24"><sup><small>24</small></sup>  Rezon je skupio ljude oko sebe i postao  im četovođa kada ih David ubijaše. Rezon zauze Damask, ondje  se nastani i zavlada Damaskom. </p>
<p id="v25"><sup><small>25</small></sup>  [25a] On je bio protivnik Izraelov  za života Salomonova. </p>
<p id="v26"><sup><small>26</small></sup>  Jeroboam bijaše sin Efraćanina Nebata, iz Sareda, a majka  mu bijaše udovica imenom Serva. On je bio u službi Salomonovoj  i podigao je ruku protiv kralja. </p>
<p id="v27"><sup><small>27</small></sup>  Evo razloga njegove pobune. Salomon je gradio Milo da  zatrpa kosinu u gradu Davida, oca svoga. </p>
<p id="v28"><sup><small>28</small></sup>  Taj Jeroboam bijaše  valjan čovjek; Salomon opazi kako se mladi čovjek prihvaća posla  i postavi ga nad svom rabotom kuće Josipove. </p>
<p id="v29"><sup><small>29</small></sup>  Tada se dogodi  te Jeroboam ode iz Jeruzalema, i na putu ga susrete prorok Ahija  iz Šila, ogrnut novim plaštem; bijahu sami njih dvojica u polju. </p>
<p id="v30"><sup><small>30</small></sup>  Ahija uze novi plašt koji je imao na sebi i razdrije ga na  dvanaest komada. </p>
<p id="v31"><sup><small>31</small></sup>  I reče Jeroboamu: "Uzmi sebi deset komada, jer ovako govori Jahve, Bog Izraelov:  'Evo ću istrgnuti kraljevstvo iz ruke Salomonove i dat ću tebi  deset plemena. </p>
<p id="v32"><sup><small>32</small></sup>  On će imati jedno pleme, zbog sluge mojega  Davida i Jeruzalema, grada koji sam izabrao između svih plemena  Izraelovih. </p>
<p id="v33"><sup><small>33</small></sup>  To je zato što me ostavio i poklonio se Aštarti, boginji Sidonaca, Kemošu, bogu moapskom, i Milkomu, bogu Amonaca, i ne hodi više mojim putovima; ne čini što je pravo u mojim  očima, niti izvršava moje zakone i naredbe kao što je činio njegov  otac David. </p>
<p id="v34"><sup><small>34</small></sup>  Ali mu neću iz ruke uzeti sve kraljevstvo, jer  sam ga postavio knezom za sveg njegova života, zbog sluge svoga  Davida, koga sam izabrao i koji je držao moje zapovijedi i moje  zakone. </p>
<p id="v35"><sup><small>35</small></sup>  Ali ću uzeti kraljevstvo iz ruke njegova sina i tebi  ću ga dati, to jest deset plemena. </p>
<p id="v36"><sup><small>36</small></sup>  A njegovu ću sinu ostaviti  jedno pleme da moj sluga David ima uvijek svjetiljku preda mnom  u Jeruzalemu, gradu koji sam izabrao sebi da u njemu stoluje  Ime moje. </p>
<p id="v37"><sup><small>37</small></sup>  Tebe ću uzeti da kraljuješ nad svim što budeš želio  i da budeš kralj nad Izraelom. </p>
<p id="v38"><sup><small>38</small></sup>  Ako budeš poslušao sve što  ti zapovjedim i stupao budeš putovima mojim te činio što je pravedno  u očima mojim držeći moje zakone i zapovijedi moje, kako je to  činio moj sluga David, tada ću ja biti s tobom i sagradit ću  ti trajan dom, kao što sam sagradio Davidu, i dat ću ti Izraela. </p>
<p id="v39"><sup><small>39</small></sup>  Ponizit ću potomke Davidove; ali ne zauvijek.'" </p>
<p id="v40"><sup><small>40</small></sup>  Salomon je zato tražio da ubije Jeroboama, ali on pobježe  u Egipat k Šišaku i ostade u Egiptu do smrti Salomonove. </p>
<p id="v41"><sup><small>41</small></sup>  Ostala povijest Salomonova, sve što je učinio i njegova  mudrost, zar nije zapisana u knjizi Povijesti Salomonove? </p>
<p id="v42"><sup><small>42</small></sup>  A  kraljevaše Salomon u Jeruzalemu nad svim Izraelom četrdeset godina. </p>
<p id="v43"><sup><small>43</small></sup>  Onda počinu Salomon kod otaca svojih i bi sahranjen u Davidovu  gradu, a njegov sin Roboam zakralji se namjesto njega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/10">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 10</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/12">
          <span class="pr-2">1 Kraljevima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:3 <i>Salomonov harem</i>: <a href="/hr/The_Urantia_Book/97#p9_16">KU 97:9.16</a>. </li>
  <li id="fn2"><a href="#cite2">↑</a> 11:5,7,33 <i>„Bogovi“ Aštoreta i Milkom</i>: <a href="/hr/The_Urantia_Book/95#p1_3">KU 95:1.3</a>. </li>
  <li id="fn3"><a href="#cite3">↑</a> 11:5,33 <i>Aštoreta</i>: <a href="/hr/The_Urantia_Book/95#p1_7">KU 95:1.7</a>. </li>
</ol>
</div>
