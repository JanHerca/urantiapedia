<!--
title: "1 Kraljevima - Poglavlje 14"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/13">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 13</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/15">
          <span class="pr-2">1 Kraljevima - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U ono se vrijeme razbolje Abija, sin Jeroboamov, </p>
<p id="v2"><sup><small>2</small></sup>  i Jeroboam  reče svojoj ženi: "Ustani i preobuci se da te ne bi prepoznali  da si žena Jeroboamova; i idi u Šilo. Ondje je prorok Ahija:  onaj koji mi je prorokovao da ću biti kraljem ovoga naroda. </p>
<p id="v3"><sup><small>3</small></sup>  I  ponesi deset hljebova, kolača i posudu meda i otiđi k njemu!  On će ti reći što će biti s dječakom." </p>
<p id="v4"><sup><small>4</small></sup>  I učini tako žena Jeroboamova: ustade, ode u Šilo i uđe  u kuću Ahijinu. A on nije više vidio, oslabile mu oči od duboke  starosti. </p>
<p id="v5"><sup><small>5</small></sup>  Ali mu je Jahve rekao: "Evo dolazi žena Jeroboamova  da od tebe traži savjeta za svoga sina jer je bolestan; a ti  ćeš joj reći tako i tako. Kad bude ulazila, pretvarat će se kao  da je druga." </p>
<p id="v6"><sup><small>6</small></sup>  Kad Ahija ču šum njenih koraka na vratima, reče joj: "Uđi, ženo Jeroboamova! Što se pretvaraš da si druga, kad imam tešku  vijest za tebe? </p>
<p id="v7"><sup><small>7</small></sup>  Idi, reci Jeroboamu: 'Ovako kaže Jahve, Bog  Izraelov: Podigao sam te isred naroda i učinio sam te knezom  nad mojim narodom Izraelom, </p>
<p id="v8"><sup><small>8</small></sup>  istrgnuo sam kraljevstvo iz kuće  Davidove i dao ga tebi. Ali ti nisi bio kao moj sluga David,  koji je držao moje zapovijedi i koji me slijedio svim srcem svojim  i činio samo ono što je pravedno u mojim očima. </p>
<p id="v9"><sup><small>9</small></sup>  Ti si radio  kudikamo gore od svojih prethodnika, otišao si i načinio sebi  druge bogove, salio si im likove da me dražiš, mene si bacio  za leđa. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Zato, evo, puštam zlo na kuću Jeroboamovu, istrijebit  ću iz obitelji Jeroboamove sve što mokri uza zid, robove i slobodnjake  u Izraelu; ja ću netragom pomesti kuću Jeroboamovu kao što se  mete nečist, da ga ništa ne ostane. </p>
<p id="v11"><sup><small>11</small></sup>  One koji iz Jeroboamove  obitelji umru u gradu, proždrijet će psi, a one koji umru u polju, pojest će ptice nebeske.' - Eto tako je Jahve rekao. </p>
<p id="v12"><sup><small>12</small></sup>  A ti  ustani i pođi svome domu: tek što nogama stupiš u grad, dječak  će umrijeti. </p>
<p id="v13"><sup><small>13</small></sup>  Sav će ga Izrael oplakati i pokopat će ga. On  će biti jedini iz obitelji Jeroboamove položen u grob, jer se  jedino na njemu našlo nešto što se u kući Jeroboamovoj svidjelo  Jahvi, Bogu Izraelovu. </p>
<p id="v14"><sup><small>14</small></sup>  Jahve će sebi postaviti kralja nad  Izraelom i taj će istrijebiti kuću Jeroboamovu. Evo dana! Što?  Čak i trenutka! </p>
<p id="v15"><sup><small>15</small></sup>  Jahve će udariti Izraela te će se njihati  kao trska u vodi. Iščupat će Izraela iz ove dobre zemlje koju  je dao njihovim ocima i rasijat će ih s onu stranu Rijeke, jer  su načinili sebi ašere koje srde Jahvu. </p>
<p id="v16"><sup><small>16</small></sup>  Odbacit će Izraela  kao smeće, zbog grijeha što ih je učinio Jeroboam i na koje je  navodio Izraela." </p>
<p id="v17"><sup><small>17</small></sup>  Žena Jeroboamova ustade i ode. Stigla je u Tirsu, a kad  je prelazila kućni prag, dječak bijaše mrtav. </p>
<p id="v18"><sup><small>18</small></sup>  Pokopali su  ga i sav ga je Izrael oplakao prema riječi koju je Jahve rekao  po sluzi svome proroku Ahiji. </p>
<p id="v19"><sup><small>19</small></sup>  Ostala povijest Jeroboamova, kako je ratovao i kraljevao, to je zapisano u knjizi Ljetopisa kraljeva izraelskih. </p>
<p id="v20"><sup><small>20</small></sup>  Jeroboamovo  kraljevanje trajalo je dvadeset i dvije godine, zatim je Jeroboam  počinuo kraj otaca svojih, a sin mu Nadab zakraljio se mjesto  njega. </p>
<p id="v21"><sup><small>21</small></sup>  Roboam, sin Salomonov, bio je kralj Judejaca; bijaše  mu četrdeset i jedna godina kad je postao kraljem, a sedamnaest  je godina kraljevao u Jeruzalemu, u gradu koji Jahve izabra između  svih izraelskih plemena da ondje postavi svoje Ime. Majka mu  se zvala Naama, a bila je Amonka. </p>
<p id="v22"><sup><small>22</small></sup>  I Juda učini zlo u očima  Jahvinim. Grijesima koje su počinili razjarili su ga više od  svega što su učinili njihovi oci. </p>
<p id="v23"><sup><small>23</small></sup>  Jer su i oni podigli uzvišice, stupove i ašere na svakom brežuljku i pod svakim zelenim drvetom. </p>
<p id="v24"><sup><small>24</small></sup>  Bilo je čak posvećenih bludnica u zemlji. Oponašao je sve  grozote naroda što ih je Jahve otjerao ispred sinova Izraelovih. </p>
<p id="v25"><sup><small>25</small></sup>  Pete godine Roboamova kraljevanja egipatski kralj Šišak  navali na Jeruzalem. </p>
<p id="v26"><sup><small>26</small></sup>  Opljačka sve blago iz Doma Jahvina i  riznicu kraljevskog dvora; sve je uzeo; uze i sve zlatne štitove  što ih bijaše napravio Salomon. </p>
<p id="v27"><sup><small>27</small></sup>  Namjesto njih kralj Roboam  napravi tučane štitove i povjeri ih zapovjednicima straže koja  je čuvala vrata kraljevskog dvora. </p>
<p id="v28"><sup><small>28</small></sup>  Kad je god kralj išao  u Jahvin Dom, stražari su ih uzimali, a poslije ih vraćali u  stražaru. </p>
<p id="v29"><sup><small>29</small></sup>  Ostala povijest Roboamova, sve što je učinio, zar nije  zapisano u knjizi Ljetopisa kraljeva judejskih? </p>
<p id="v30"><sup><small>30</small></sup>  Za sve vrijeme  bio je rat između Roboama i Jeroboama. </p>
<p id="v31"><sup><small>31</small></sup>  Roboam je počinuo  sa svojim ocima i bi sahranjen sa svojim ocima u Davidovu gradu.  Majka mu se zvala Naama, a bila je Amonka. Na njegovo se mjesto  zakraljio sin mu Abijam. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/13">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 13</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/15">
          <span class="pr-2">1 Kraljevima - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:9 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
</ol>
</div>
