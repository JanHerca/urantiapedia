<!--
title: "1 Kraljevima - Poglavlje 4"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/3">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 3</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/5">
          <span class="pr-2">1 Kraljevima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kralj Salomon bio je kralj nad svim Izraelom, </p>
<p id="v2"><sup><small>2</small></sup>  a evo njegovih  odličnika:  Azarja, sin Sadokov, svećenik; </p>
<p id="v3"><sup><small>3</small></sup>  Elihoref i Ahija, sinovi Šišini, bilježnici; Jošafat, sin Ahiludov, savjetnik; </p>
<p id="v4"><sup><small>4</small></sup>  Benaja, sin Jojadin, vojskovođa; Sadok i Ebjatar, svećenici. </p>
<p id="v5"><sup><small>5</small></sup>  Azarja, sin Natanov, bio je nad namjesnicima; Zabud, sin Natanov, prijatelj kraljev; </p>
<p id="v6"><sup><small>6</small></sup>  Ahišar, upravitelj dvora; Eliab, sin Joabov, zapovjednik vojske; Adoram, sin Abdin, nadstojnik za tlaku. </p>
<p id="v7"><sup><small>7</small></sup>  Salomon je imao po svem Izraelu dvanaest namjesnika koji  su opskrbljivali kralja i njegov dom; za svakoga je dolazio red  da po jedan mjesec u godini podmiruje to uzdržavanje. </p>
<p id="v8"><sup><small>8</small></sup>  Evo njihovih imena: ...sin Hurov, u gori Efrajimovoj; </p>
<p id="v9"><sup><small>9</small></sup>  ...sin Dekerov, u Makasu, Šaalbimu, Bet Šemešu, Elonu  do Bet Hanana; </p>
<p id="v10"><sup><small>10</small></sup>  ...sin Hesedov, u Arubotu; pod njim bijaše Soho i sav  kraj heferski; </p>
<p id="v11"><sup><small>11</small></sup>  ...sin Abinadabov, nad svim okružjem dorskim; žena mu  je bila Tafata, kći Salomonova; </p>
<p id="v12"><sup><small>12</small></sup>  Baana, sin Ahiludov, u Tanaku i Megidu i u svem Bet Šeanu, koji je pokraj Saretana niže Jizreela, od Bet Šeana do Abel  Mekole, i preko Jokmeama. </p>
<p id="v13"><sup><small>13</small></sup>  ...sin Geberov, u Ramotu Gileadskom; njegova su bila  Sela Jaira, sina Manašeova, koja su u Gileadu; imao je i područje  Argob koje leži u Bašanu, šezdeset tvrdih gradova, opasanih zidovima  i prijevornicama od tuča; </p>
<p id="v14"><sup><small>14</small></sup>  Ahinabad, sin Idov, u Mahanajimu; </p>
<p id="v15"><sup><small>15</small></sup>  Ahimaas u Naftaliju; i on se oženio jednom Salomonovom  kćeri - Bosmatom. </p>
<p id="v16"><sup><small>16</small></sup>  Baana, sin Hušajev, u Ašeru i na visoravnima; </p>
<p id="v17"><sup><small>17</small></sup>  Jošafat, sin Paruahov, u Jisakaru; </p>
<p id="v18"><sup><small>18</small></sup>  Šimej, sin Elin, u Benjaminu; </p>
<p id="v19"><sup><small>19</small></sup>  Geber, sin Urijin, u zemlji Gileadu, zemlji Sihona, kralja  amorejskoga, i Oga, kralja bašanskoga. Povrh toga bio je još jedan namjesnik u zemlji. </p>
<p id="v20"><sup><small>20</small></sup>  Juda i Izrael bili su mnogobrojni, bijaše ih kao pijeska  na obali morskoj. Jeli su i pili i bili sretni. </p>
<p id="v21"><sup><small>21</small></sup>  (5:1) Salomon je proširio svoju vlast nad svim kraljevstvima  od Rijeke sve do zemlje filistejske i do međe egipatske. Ona  su donosila svoj danak i služila Salomonu sve dane njegova života. </p>
<p id="v22"><sup><small>22</small></sup>  (5:2) Svakoga je dana trebalo Salomonu za hranu: trideset kora finoga  brašna i šezdeset kora običnog brašna, </p>
<p id="v23"><sup><small>23</small></sup>  (5:3) deset ugojenih volova, dvadeset volova s paše, stotinu ovaca, osim jelena, srna, divokoza  i ugojene peradi. </p>
<p id="v24"><sup><small>24</small></sup>  (5:4) Jer on je vladao nad svime onkraj Rijeke  - od Tafse do Gaze, nad svim kraljevima s onu stranu Eufrata  - i imao je mir po svim granicama naokolo. </p>
<p id="v25"><sup><small>25</small></sup>  (5:5) Juda i sav Izrael  živjeli su bez straha, svaki pod svojom lozom i pod svojom smokvom, od Dana sve do Beer Šebe, svega vijeka Salomonova. </p>
<p id="v26"><sup><small>26</small></sup>  (5:6) Salomon  je imao četrdeset tisuća konja za vuču i dvanaest tisuća za jahanje. </p>
<p id="v27"><sup><small>27</small></sup>  (5:7) Ti su se namjesnici brinuli o opskrbi kralja Salomona i sviju  koji su imali dijela za kraljevim stolom, svaki po mjesec dana;  i nisu dopuštali da ičega ponestane. </p>
<p id="v28"><sup><small>28</small></sup>  (5:8) I ječam i slamu za konje  i tegleću marvu donosili su na mjesto gdje se zadržavao, svaki  kako bi ga zapalo. </p>
<p id="v29"><sup><small>29</small></sup>  (5:9) Jahve je dao Salomonu mudrost i izuzetnu razboritost i  srce široko kao pijesak na obali morskoj. </p>
<p id="v30"><sup><small>30</small></sup>  (5:10) Mudrost je Salomonova  bila veća od mudrosti svih sinova Istoka i od sve mudrosti Egipta. </p>
<p id="v31"><sup><small>31</small></sup>  (5:11) Bio je mudriji od svih ljudi, od Etana Ezrahanina, od Hemana, Kalkola i Darde, sinova Maholovih; njegovo se ime pronosilo  među svim narodima unaokolo. </p>
<p id="v32"><sup><small>32</small></sup>  (5:12) Izrekao je tri tisuće mudrih  izreka, a njegovih je pjesama bilo tisuću i pet. </p>
<p id="v33"><sup><small>33</small></sup>  (5:13) Zborio je  o drveću: od cedra što je na Libanonu pa do izopa što klija na  zidu; raspravljao je o životinjama, o pticama, o gmazovima i  o ribama. </p>
<p id="v34"><sup><small>34</small></sup>  (5:14) Dolazili su od sviju naroda da čuju mudrost Salomonovu, od svih zemaljskih kraljeva koji su čuli glas o njegovoj mudrosti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/3">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 3</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/5">
          <span class="pr-2">1 Kraljevima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
