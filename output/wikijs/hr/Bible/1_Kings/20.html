<!--
title: "1 Kraljevima - Poglavlje 20"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/19">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 19</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/21">
          <span class="pr-2">1 Kraljevima - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ben-Hadad, kralj Arama, skupi svu vojsku svoju - s njim bijahu  trideset i dva kralja, s konjima i bojnim kolima - i ode opsjedati  Samariju i udari na nju. </p>
<p id="v2"><sup><small>2</small></sup>  Posla u grad glasnike izraelskom  kralju Ahabu </p>
<p id="v3"><sup><small>3</small></sup>  i reče mu: "Ovako veli Ben-Hadad: 'Tvoje srebro  i tvoje zlato moje je, a žene tvoje i djeca ostaju tebi.'" </p>
<p id="v4"><sup><small>4</small></sup>  Izraelski  kralj ovako mu odgovori: "Na tvoju zapovijed, gospodaru kralju!  Tvoj sam ja sa svime što mi pripada." </p>
<p id="v5"><sup><small>5</small></sup>  Ali se glasnici vratiše i rekoše: "Ovako kaže Ben-Hadad  i poručuje ti: 'Daj mi svoje srebro i zlato, svoje žene i djecu. </p>
<p id="v6"><sup><small>6</small></sup>  Budi siguran da ću sutra u ovo doba poslati svoje sluge i  oni će pretražiti tvoju kuću i kuće tvojih sluga i stavit će  svoju ruku na sve što im se svidi i to će odnijeti.'" </p>
<p id="v7"><sup><small>7</small></sup>  Izraelski kralj sazva sve starješine zemaljske i reče:  "Promislite i pogledajte! Ovaj nam sprema zlo! Traži od mene  moje žene i djecu, premda mu nisam odbio svoje srebro i zlato." </p>
<p id="v8"><sup><small>8</small></sup>  Starješine mu i sav narod odgovoriše: "Nemoj poslušati! Nemoj  pristati!" </p>
<p id="v9"><sup><small>9</small></sup>  Tada on ovako odgovori Ben-Hadadovim poslanicima:  "Recite gospodaru kralju: 'Sve što si prvi put tražio od svoga  sluge, ja ću učiniti, ali ovo drugo ne mogu.'" I poslanici odoše  i odnesoše odgovor. </p>
<p id="v10"><sup><small>10</small></sup>  Tada mu Ben-Hadad poruči: "Neka mi bogovi učine zlo i  neka pridaju još toliko, ako bude dosta praha Samarije da svi  oni koji me slijede dobiju po pregršt!" </p>
<p id="v11"><sup><small>11</small></sup>  Ali mu kralj izraelski  odgovori: "Kaže se: 'Neka se ne hvali koji se opasuje kao onaj  koji se raspasuje!'" </p>
<p id="v12"><sup><small>12</small></sup>  A kad je Ben-Hadad to čuo - upravo je  pio s kraljevima pod šatorima - zapovjedi svojim slugama: "Na  svoja mjesta!" I oni zauzeše svoje položaje protiv grada. </p>
<p id="v13"><sup><small>13</small></sup>  Tada potraži jedan prorok Ahaba, kralja Izraela, i reče:  "Ovako veli Jahve: 'Jesi li vidio ono silno mnoštvo? Ja ću ti  ga danas evo predati u ruke i ti ćeš spoznati da sam ja Jahve.'" </p>
<p id="v14"><sup><small>14</small></sup>  Ahab reče: "Po kome?" On odgovori: "Ovako veli Jahve: po  momcima pokrajinskih namjesnika." Ahab upita: "Tko će početi  boj?" On odgovori: "Ti!" </p>
<p id="v15"><sup><small>15</small></sup>  Ahab izvrši smotru momaka pokrajinskih upravitelja. Bijaše  ih dvije stotine trideset i dva. Poslije njih izvršio je smotru  sve vojske svih Izraelaca. Bijaše ih sedam tisuća. </p>
<p id="v16"><sup><small>16</small></sup>  Oni iziđoše  u podne, dok je Ben-Hadad pio u šatorima sa trideset i dva kralja  koji mu bijahu saveznici. </p>
<p id="v17"><sup><small>17</small></sup>  Momci pokrajinskih upravitelja  iziđoše prvi. Obavijestiše Ben-Hadada: "Izišli su ljudi iz Samarije." </p>
<p id="v18"><sup><small>18</small></sup>  On  reče: "Ako su izišli radi mira, pohvatajte ih žive; ako su izišli  u boj, opet ih uhvatite žive!" </p>
<p id="v19"><sup><small>19</small></sup>  Ali kad su oni - momci pokrajinskih upravitelja - izišli  iz grada, za njima je slijedila ostala vojska </p>
<p id="v20"><sup><small>20</small></sup>  i svaki je  udario na svog protivnika. Aramejci su bježali, a Izraelci ih  progonili. Ben-Hadad, aramejski kralj, spasio se na konju zajedno  s nekim konjanicima. </p>
<p id="v21"><sup><small>21</small></sup>  Tada je izišao izraelski kralj; zarobio  je konje i kola i nanio Aramejcima težak poraz. </p>
<p id="v22"><sup><small>22</small></sup>  Tada pristupi prorok izraelskom kralju i reče mu: "Hajdemo!  Ohrabri se i razmisli dobro što ti je činiti, jer će dogodine  aramejski kralj napasti na te." </p>
<p id="v23"><sup><small>23</small></sup>  Sluge su savjetovale aramejskog  kralja: Njihov bog je bog gora, i zato su bili jači od nas. Ali  ako se pobijemo s njima u ravnici, sigurno ćemo mi biti jači  od njih. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Učinimo dakle ovako: makni ove kraljeve i postavi  na njihovo mjesto upravitelje. </p>
<p id="v25"><sup><small>25</small></sup>  Zatim skupi sebi veliku vojsku  kolika je bila ona koju si izgubio, toliko konja i toliko kola.  Tada ćemo se pobiti s njima u ravnici, i sigurno ćemo ih nadvladati."  On ih posluša i učini tako. </p>
<p id="v26"><sup><small>26</small></sup>  Na početku godine Ben-Hadad podiže Aramejce i pođe na  Afek da vojuje s Izraelom. </p>
<p id="v27"><sup><small>27</small></sup>  Izraelci se podigoše i krenuše  protiv njih. I utaboriše se Izraelci pred njima kao dva mala  stada koza, dok su Aramejci prekrili zemlju. </p>
<p id="v28"><sup><small>28</small></sup>  Tada pristupi Božji čovjek izraelskom kralju i reče:  "Ovako veli Jahve: 'Zato što Aramejci kažu za Jahvu da je Bog  bregova i da nije Bog ravnica, ja ću predati u tvoje ruke ovo  silno mnoštvo da spoznate da sam ja Jahve'." </p>
<p id="v29"><sup><small>29</small></sup>  Sedam dana bijahu utaboreni jedni sučelice drugima. Sedmoga  dana zametnu se boj i Izraelci poubijaše Aramejce, stotinu tisuća  pješaka u jedan jedini dan. </p>
<p id="v30"><sup><small>30</small></sup>  Ostatak pobježe u Afek, u grad, ali se sruši zidina na dvadeset i sedam tisuća ljudi koji su  ostali.  Pobjegao je i Ben-Hadad. U gradu je prelazio iz jednog skrovišta  u drugo. </p>
<p id="v31"><sup><small>31</small></sup>  Njegove su mu sluge rekle: "Gle! Mi smo čuli da  su izraelski kraljevi milosrdni. Stavimo kostrijet oko bokova  svojih i konope oko svojih glava, pa izađimo pred kralja izraelskog:  možda će ti poštedjeti život." </p>
<p id="v32"><sup><small>32</small></sup>  I svezaše kostrijeti oko bokova  svojih i konopce oko svojih glava. Otišli su pred izraelskog  kralja i rekli: "Tvoj sluga Ben-Hadad kaže: 'Ostavi me na životu!'"  On odgovori: "Je li još živ? On je moj brat." </p>
<p id="v33"><sup><small>33</small></sup>  Ljudi su to uzeli kao dobar znak i požurili se da ga  uhvate za riječ govoreći: "Ben-Hadad tvoj je brat." Ahab odgovori:  "Idite! Dovedite ga!" Ben-Hadad dođe i on ga uze na kola. </p>
<p id="v34"><sup><small>34</small></sup>  Ben-Hadad  reče mu tada: "Vratit ću ti gradove koje je moj otac uzeo tvome  ocu; stajat će ti na raspolaganju četvrti u Damasku, kao što  ih je postavio moj otac u Samariji. Pod ovim me uvjetom otpusti."  Ahab sklopi s njime savez i otpusti ga. </p>
<p id="v35"><sup><small>35</small></sup>  Neki od proročkih sinova reče po Jahvinoj zapovijedi  svome drugu: "Udari me!" Ali čovjek ne htjede da ga tuče. </p>
<p id="v36"><sup><small>36</small></sup>  Tada  mu onaj reče: "Budući da nisi slušao glasa Jahvina, evo, kad  odeš od mene, lav će te razderati." Tek što se udaljio od njega, naiđe na lava koji ga razdera. </p>
<p id="v37"><sup><small>37</small></sup>  Prorok nađe drugoga čovjeka  i reče: "Udari me!" Čovjek ga izudara i izrani. </p>
<p id="v38"><sup><small>38</small></sup>  Prorok ode, postavi se kralju na put, a preko očiju navuče povez da ga ne  prepoznaju. </p>
<p id="v39"><sup><small>39</small></sup>  Kad je kralj prolazio, on povika: "Tvoj je sluga  bio izišao u boj, kadli iz bojnih redova jedan istupi i dovede  mi nekog čovjeka govoreći: 'Čuvaj ovoga čovjeka! Ako nestane, tvoj će život biti za njegov život, ili ćeš platiti srebrni  talenat.' </p>
<p id="v40"><sup><small>40</small></sup>  I dok je tvoj sluga radio ovdje-ondje, njega je  nestalo."  Tada mu reče kralj Izraela: "Eto ti presude! Sam si je izrekao!" </p>
<p id="v41"><sup><small>41</small></sup>  Nato onaj odmah ukloni povez s očiju i kralj izraelski vidje  da je to jedan od proroka. </p>
<p id="v42"><sup><small>42</small></sup>  A on reče kralju: "Ovako veli  Jahve: 'Budući da si pustio da ti iz ruke utekne čovjek koga  sam udario prokletstvom, tvoj će život biti za njegov život,  tvoj narod za njegov narod.'" </p>
<p id="v43"><sup><small>43</small></sup>  I kralj izraelski ode svojoj  kući, mrk i srdit, i uđe u Samariju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/19">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 19</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/21">
          <span class="pr-2">1 Kraljevima - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 20:23 <i>Njihovi bogovi su bogovi brda</i>: <a href="/hr/The_Urantia_Book/96#p1_13">KU 96:1.13</a>. </li>
</ol>
</div>
