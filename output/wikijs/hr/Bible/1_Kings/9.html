<!--
title: "1 Kraljevima - Poglavlje 9"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/8">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 8</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/10">
          <span class="pr-2">1 Kraljevima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Salomon dovršio gradnju Doma Jahvina, kraljevskog dvora  i svega što je namislio graditi, </p>
<p id="v2"><sup><small>2</small></sup>  javi se Jahve i drugi put  Salomonu, kao što mu se bio javio u Gibeonu. </p>
<p id="v3"><sup><small>3</small></sup>  Jahve mu reče: "Uslišio sam molitvu i prošnju koju si mi uputio. Posvetio  sam ovaj Dom, koji si sagradio da u njemu prebiva Ime moje dovijeka;  moje će oči i srce biti ovdje svagda. </p>
<p id="v4"><sup><small>4</small></sup>  A ti, ako budeš hodio  preda mnom kako je hodio tvoj otac David, u nevinosti srca i  pravednosti, postupao u svemu kako sam ti zapovjedio i ako budeš  držao moje zakone i moje naredbe, </p>
<p id="v5"><sup><small>5</small></sup>  ja ću učvrstiti zauvijek  tvoje kraljevsko prijestolje nad Izraelom, kako sam obećao tvome  ocu Davidu kad sam rekao: 'Nikada ti neće nestati nasljednika  na prijestolju Izraelovu.' </p>
<p id="v6"><sup><small>6</small></sup>  Ali ako me ostavite, vi i vaši  sinovi, ako ne budete držali mojih zapovijedi i zakona koje sam  vam dao, ako se okrenete bogovima i budete im služili i klanjali  im se, </p>
<p id="v7"><sup><small>7</small></sup>  tada ću istrijebiti Izraela iz zemlje koju sam mu dao;  ovaj ću Dom, koji sam posvetio svome Imenu, odbaciti od sebe, i Izrael će biti poruga i podsmijeh svim narodima. </p>
<p id="v8"><sup><small>8</small></sup>  Ovaj je  Dom uzvišen, ali svi koji budu uza nj prolazili bit će zaprepašteni;  zviždat će i govoriti: 'Zašto je Jahve tako učinio s ovom zemljom  i s ovim Domom?' </p>
<p id="v9"><sup><small>9</small></sup>  A reći će im se: 'Jer su ostavili Jahvu,  Boga svoga, koji je izveo oce njihove iz Egipta, a priklonili  se drugim bogovima, častili ih i služili im, zato je Jahve pustio  na njih sva ova zla.'" </p>
<p id="v10"><sup><small>10</small></sup>  Poslije dvadeset godina, za kojih je Salomon sagradio  obje zgrade, Dom Jahvin i kraljevski dvor, </p>
<p id="v11"><sup><small>11</small></sup>  a Hiram, kralj  Tira, dobavljao mu drvo cedrovo i čempresovo i zlata koliko je  god želio, dade tada kralj Salomon Hiramu dvadeset gradova u  zemlji galilejskoj. </p>
<p id="v12"><sup><small>12</small></sup>  Hiram izađe iz Tira da vidi gradove koje  mu je Salomon darovao, ali mu se nisu svidjeli. </p>
<p id="v13"><sup><small>13</small></sup>  I reče: "Kakvi  su to gradovi što si mi ih dao, brate?" I od tada ih zovu "zemlja  Kabul" do današnjega dana. </p>
<p id="v14"><sup><small>14</small></sup>  A Hiram bijaše poslao kralju stotinu  i dvadeset zlatnih talenata. </p>
<p id="v15"><sup><small>15</small></sup>  Ovako je bilo s rabotom koju je kralj Salomon digao da  sagradi Dom Jahvin, svoj dvor, Milo i zidove Jeruzalema, Hasor, Megido i Gezer. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Faraon, kralj Egipta, krenu u vojni pohod, osvoji Gezer, popali i poubija Kanaance koji su ondje živjeli, zatim dade grad u miraz svojoj kćeri, ženi Salomonovoj, </p>
<p id="v17"><sup><small>17</small></sup>  a  Salomon obnovi Gezer, Bet Horon Donji, </p>
<p id="v18"><sup><small>18</small></sup>  Baalat, Tamar u pustinji  u zemlji, </p>
<p id="v19"><sup><small>19</small></sup>  sve gradove-skladišta koje je Salomon imao, gradove  za bojna kola i gradove za konjicu, i sve što je Salomon želio  sagraditi u Jeruzalemu, na Libanonu i u svim zemljama koje su  mu bile podložne. </p>
<p id="v20"><sup><small>20</small></sup>  Svim preostalim Amorejcima, Hetitima, Perižanima, Hivijcima i Jebusejcima, koji nisu bili Izraelci, </p>
<p id="v21"><sup><small>21</small></sup>  sinovima  njihovim koji ostadoše iza njih u zemlji i koje Izraelci nisu  zatrli, Salomon nametnu tešku tlaku do današnjega dana. </p>
<p id="v22"><sup><small>22</small></sup>  Sinove  Izraelove nije Salomon pretvarao u robove, nego su mu oni bili  vojnici, dvorani, vojskovođe, tridesetnici, zapovjednici njegovih  bojnih kola i konjice. </p>
<p id="v23"><sup><small>23</small></sup>  A evo nadzornika koji su upravljali  Salomonovim radovima: njih pet stotina i pedeset koji su zapovijedali  puku zaposlenu na radovima. </p>
<p id="v24"><sup><small>24</small></sup>  Čim je faraonova kći ušla iz Davidova grada u kuću koju  joj Salomon bijaše sagradio, tada on podiže Milo. </p>
<p id="v25"><sup><small>25</small></sup>  Salomon je tri puta u godini prinosio paljenice i pričesnice  na žrtveniku koji je podigao Jahvi i palio je kad pred Jahvom.  Tako je dovršio Hram. </p>
<p id="v26"><sup><small>26</small></sup>  Kralj Salomon je sagradio brodovlje u Esjon-Geberu, koji  je kralj Elata, na obali Crvenoga mora, u zemlji edomskoj. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Hiram  je poslao na tim lađama svoje sluge, mornare koji su poznavali  more, sa slugama Salomonovim. </p>
<p id="v28"><sup><small>28</small></sup>  Oni otploviše u Ofir, uzeše  odande četiri stotine i dvadeset talenata zlata i donesoše ih  kralju Salomonu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/8">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 8</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/10">
          <span class="pr-2">1 Kraljevima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:15 <i>Porezi za zgrade</i>: <a href="/hr/The_Urantia_Book/97#p9_16">KU 97:9.16</a>. </li>
  <li id="fn2"><a href="#cite2">↑</a> 9:26-27 <i>Hebrejska mornarica</i>: <a href="/hr/The_Urantia_Book/97#p9_16">KU 97:9.16</a>. </li>
</ol>
</div>
