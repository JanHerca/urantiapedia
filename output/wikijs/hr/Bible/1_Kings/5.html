<!--
title: "1 Kraljevima - Poglavlje 5"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/4">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 4</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/6">
          <span class="pr-2">1 Kraljevima - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (5:15) Tirski kralj Hiram posla svoje sluge Salomonu, jer bijaše  čuo da su ga pomazali za kralja na mjesto njegova oca, a Hiram  je svagda bio prijatelj Davidov. </p>
<p id="v2"><sup><small>2</small></sup>  (5:16) Tada Salomon poruči Hiramu: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  (5:17) "Ti znaš dobro da moj otac David nije mogao sagraditi Doma  imenu Jahve, svoga Boga, zbog ratova kojima su ga okružili neprijatelji  sa svih strana, sve dok ih Jahve nije položio pod stopala nogu  njegovih. </p>
<p id="v4"><sup><small>4</small></sup>  (5:18) Sada mi je Jahve, Bog moj, dao mir posvuda unaokolo:  nemam neprijatelja ni zlih udesa. </p>
<p id="v5"><sup><small>5</small></sup>  (5:19) Namjeravam, dakle, sagraditi  Dom imenu Jahve, Boga svoga, kako je Jahve rekao mome ocu Davidu:  'Tvoj sin koga ću mjesto tebe postaviti na tvoje prijestolje, on će sagraditi Dom mome Imenu.' </p>
<p id="v6"><sup><small>6</small></sup>  (5:20) Stoga sada zapovjedi da  mi nasijeku cedrova na Libanonu; moje će sluge biti sa slugama  tvojim, i ja ću platiti nadnicu tvojim slugama prema svemu kako  mi odrediš. Ti znaš dobro da u nas nema ljudi koji umiju sjeći  drva kao Sidonci." </p>
<p id="v7"><sup><small>7</small></sup>  (5:21) Kada je Hiram primio Salomonovu poruku, veoma se obradova  i reče: "Neka je blagoslovljen danas Jahve koji je dao mudra  sina Davidu, koji upravlja ovim velikim narodom." </p>
<p id="v8"><sup><small>8</small></sup>  (5:22) I Hiram  javi Salomonu: "Primio sam tvoju poruku. Ispunit ću u svemu tvoju  želju glede drva cedrova i drva čempresova. </p>
<p id="v9"><sup><small>9</small></sup>  (5:23) Moje će ih sluge  dopremiti s Libanona na more, složit ću ih u splavi i pustiti  ih morem do mjesta koje ćeš mi označiti; ondje ću ih razložiti  i ti ćeš ih uzeti. Ti ćeš pak ispuniti moju želju i dati hranu  mojoj čeljadi." </p>
<p id="v10"><sup><small>10</small></sup>  (5:24) Hiram je davao Salomonu drva cedrova i čempresova koliko  je htio, </p>
<p id="v11"><sup><small>11</small></sup>  (5:25) a Salomon je davao Hiramu dvadeset tisuća kora pšenice  za hranu ljudstvu, i dvadeset tisuća kora ulja od tiještenih  maslina. Toliko je Salomon davao Hiramu godinu za godinom. </p>
<p id="v12"><sup><small>12</small></sup>  (5:26) Jahve  je dao mudrost Salomonu, kako mu bijaše obećao; između Hirama  i Salomona vladao je mir te oni sklopiše savez. </p>
<p id="v13"><sup><small>13</small></sup>  (5:27) Tada diže kralj Salomon kulučare iz svega Izraela; kulučara  je bilo u svemu trideset tisuća ljudi. </p>
<p id="v14"><sup><small>14</small></sup>  (5:28) Slao ih je naizmjence  na Libanon, svakog mjeseca deset tisuća ljudi: bili su mjesec  dana na Libanonu, a dva mjeseca kod kuće. Adoniram je bio nad  svim kulučarima. </p>
<p id="v15"><sup><small>15</small></sup>  (5:29) Salomon je imao i sedamdeset tisuća nosača  tereta, osamdeset tisuća kamenorezaca u gori, </p>
<p id="v16"><sup><small>16</small></sup>  (5:30) ne računajući  glavara službeničkih koji su upravljali poslovima; njih je bilo  tri tisuće i tri stotine, a upravljali su narodom zaposlenim  na radovima. </p>
<p id="v17"><sup><small>17</small></sup>  (5:31) Kralj je zapovjedio da lome gromade biranog  kamena i da ih klešu za temelje Hrama. </p>
<p id="v18"><sup><small>18</small></sup>  (5:32) Graditelji Salomonovi  i Hiramovi, i oni iz Gibela, tesali su i pripremali drvo i klesali  za gradnju Hrama. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/4">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 4</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/6">
          <span class="pr-2">1 Kraljevima - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:2-5 <i>Fetiš koliba koju je podigao Mojsije</i>: <a href="/hr/The_Urantia_Book/88#p2_3">KU 88:2.3</a>. </li>
</ol>
</div>
