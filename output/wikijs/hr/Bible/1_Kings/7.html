<!--
title: "1 Kraljevima - Poglavlje 7"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/6">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 6</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/8">
          <span class="pr-2">1 Kraljevima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomon je sagradio i svoj dvor; u trinaest ga je godina potpuno  dovršio. </p>
<p id="v2"><sup><small>2</small></sup>  Sagradio je dvor od libanonske šume: stotinu lakata  dug, pedeset širok i trideset lakata visok, na četiri reda cedrovih  stupova, a na stupovima bijahu cedrove grede. </p>
<p id="v3"><sup><small>3</small></sup>  Bio je pokriven  cedrovinom iznad soba koje su počivale na stupovima. Ovih je  bilo četrdeset i pet: petnaest u svakom redu. </p>
<p id="v4"><sup><small>4</small></sup>  Bila su tri  reda prozora: po tri su prozora gledala jedan prema drugome. </p>
<p id="v5"><sup><small>5</small></sup>  Sva vrata s dovratnicima bila su četverokutna i po tri su  prozora stajala jedan prema drugome. </p>
<p id="v6"><sup><small>6</small></sup>  Načinio je trijem od  stupova, pedeset lakata dug i trideset širok. </p>
<p id="v7"><sup><small>7</small></sup>  Zatim je sagradio  prijestolni trijem gdje je sudio; i sudački trijem, obložen cedrovinom  od poda do stropa. </p>
<p id="v8"><sup><small>8</small></sup>  Njegovo prebivalište, u drugom dvorištu  i unutar predvorja, bilo je istoga oblika. Sagradio je i kuću, nalik na onaj trijem, faraonovoj kćeri, kojom se bijaše oženio. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Sve su te građevine bile od biranog kamena, sječena po  mjeri, a klesana iznutra i izvana, od temelja sve do drvenih  spojnica, a vani sve do velikog predvorja. </p>
<p id="v10"><sup><small>10</small></sup>  Temelji su im  bili od birana, velikog kamena: od deset i od osam lakata, </p>
<p id="v11"><sup><small>11</small></sup>  a  nadgradnja od birana, po mjeri klesana kamena i od cedrovine. </p>
<p id="v12"><sup><small>12</small></sup>  A tri su reda klesanog kamena i red cedrovih greda okruživali  veliko predvorje, a tako i unutrašnje predvorje Doma Jahvina. </p>
<p id="v13"><sup><small>13</small></sup>  Salomon posla po Hirama iz Tira. </p>
<p id="v14"><sup><small>14</small></sup>  Bio je to sin udovice  iz plemena Naftalijeva, ali mu otac bijaše iz Tira, kovač tuča.  Bio je pun vještine, umijeća i znanja da svašta izrađuje od tuča.  Dođe on kralju Salomonu i sav mu posao izradi. </p>
<p id="v15"><sup><small>15</small></sup>  Salio je dva stupa od tuča; jedan je stup bio visok osamnaest  lakata, a koncem mjeren unaokolo imao je dvanaest lakata, isto  tako i drugi. </p>
<p id="v16"><sup><small>16</small></sup>  I načini dvije glavice od tuča da se stave  povrh stupova; jedna je glavica bila visoka pet lakata i druga  je bila pet lakata visoka. </p>
<p id="v17"><sup><small>17</small></sup>  Načini dva opleta u obliku pletera  i lančaste žice da pokriju glavice na vrhu stupova; sedam za  jednu glavicu i sedam za drugu. </p>
<p id="v18"><sup><small>18</small></sup>  Onda izradi mogranje: bili  su u dva reda oko svake mreže. </p>
<p id="v19"><sup><small>19</small></sup>  Glavice na vrhu stupova pred  trijemom imale su oblik ljiljana, od četiri lakta. </p>
<p id="v20"><sup><small>20</small></sup>  Stajale  su na oba stupa kod izbočine što je bila prema lančancu. Dvije  stotine mogranja bilo je oko prve glavice i dvije stotine oko  druge. </p>
<p id="v21"><sup><small>21</small></sup>  Podiže stupove pred trijemom Hekala; jedan postavi  na desnu stranu i nazva ga Jahin; postavi drugi stup na lijevu  stranu i dade mu ime Boaz. </p>
<p id="v22"><sup><small>22</small></sup>  Na samom vrhu stupova postavi  izrađene ljiljane. I tako dovrši stupove. </p>
<p id="v23"><sup><small>23</small></sup>  Tada od rastaljene kovine izli more koje je od ruba do  ruba mjerilo deset lakata; bilo je okruglo naokolo, pet lakata  visoko, a u opsegu, mjereno vrpcom, imalo je trideset lakata. </p>
<p id="v24"><sup><small>24</small></sup>  Pod rubom mu bijahu uresi kao cvjetne čaške koje su ga optakale  sasvim: po deset na lakat optakale su more unaokolo; cvjetne  su čaške bile u dva reda i salivene s njim. </p>
<p id="v25"><sup><small>25</small></sup>  Počivalo je na  dvanaest volova: tri su gledala na sjever, tri na zapad, tri  na jug, a tri na istok; more je stajalo na njima i svi su stražnjim  dijelom bili okrenuti unutra. </p>
<p id="v26"><sup><small>26</small></sup>  Bilo je debelo pedalj, rub  mu kao rub u čaše, kao cvijet, a moglo je primiti tri tisuće  bata. </p>
<p id="v27"><sup><small>27</small></sup>  Načinio je deset tučanih podnožja; svako je podnožje  bilo četiri lakta dugo, četiri lakta široko, a tri lakta visoko. </p>
<p id="v28"><sup><small>28</small></sup>  Podnožja su bila ovako izrađena: imala su okvire, a okviri  su stajali među preponama. </p>
<p id="v29"><sup><small>29</small></sup>  Na okvirima među preponama bili  su lavovi, volovi i kerubini; a na samim preponama, kako iznad  lavova i volova tako i pod njima, bijahu ukrasi poput vijenaca. </p>
<p id="v30"><sup><small>30</small></sup>  Svako je podnožje imalo četiri tučana točka i osovine od  tuča; četiri su njihove noge imale držače; pod umivaonikom bijahu  držači sliveni s ukrasima. </p>
<p id="v31"><sup><small>31</small></sup>  Gore, gdje su se držači sastavljali, bio je otvor podnožja; imao je lakat i pol; otvor je bio okrugao, u obliku ukrasne posude, a na njemu su bili uklesani i ukrasi;  ali prepone bijahu četvrtaste, a ne okrugle. </p>
<p id="v32"><sup><small>32</small></sup>  Četiri su točka bila pod preponom. Osovine im izlazile  na podnožju; svaki točak bijaše visok lakat i pol. </p>
<p id="v33"><sup><small>33</small></sup>  Točkovi  su bili slični točkovima običnih kola: njihove osovine, naplaci, paoci i glavčine - sve bijaše liveno. </p>
<p id="v34"><sup><small>34</small></sup>  Bila su četiri držača  na četiri ugla svakog podnožja; podnožje i držači sačinjavahu  jednu cjelinu. </p>
<p id="v35"><sup><small>35</small></sup>  Pri vrhu podnožja bio je sve unaokolo krug  visok pol lakta; povrh podnožja bili su klinovi; prepone su s  njima sačinjavale cjelinu. </p>
<p id="v36"><sup><small>36</small></sup>  Po oplošjima klinova i prepona  urezao je kerube, lavove i palme, već prema veličini praznog  oplošja i vijenaca naokolo. </p>
<p id="v37"><sup><small>37</small></sup>  Tako načini deset podnožja: jednako  salivenih, jednake veličine i oblika. </p>
<p id="v38"><sup><small>38</small></sup>  I načini deset umivaonika od tuča. Svaki je umivaonik  sadržavao četrdeset bata, a svaki je umivaonik bio od četiri  lakta; na svako od deset podnožja došao je po jedan umivaonik. </p>
<p id="v39"><sup><small>39</small></sup>  Postavi pet podnožja na desnoj strani Hrama, a pet na lijevoj  strani Hrama; a more stavi s desne strane Hrama, prema jugoistoku. </p>
<p id="v40"><sup><small>40</small></sup>  Hiram načini lonce, lopate i kotliće. Dovrši on sav posao  što ga je obavljao kralju Salomonu za Dom Jahvin: </p>
<p id="v41"><sup><small>41</small></sup>  dva stupa, okrugle glavice što su bile navrh stupova; dva opleta da pokriju  dvije glavice što bijahu navrh stupova; </p>
<p id="v42"><sup><small>42</small></sup>  četiri stotine mogranja  za oba opleta; dva reda mogranja za svaki oplet da prekriju dvije  glavice navrh stupova; </p>
<p id="v43"><sup><small>43</small></sup>  deset podnožja i deset umivaonika  na podnožjima; </p>
<p id="v44"><sup><small>44</small></sup>  jedno more i dvanaest volova pod njim; </p>
<p id="v45"><sup><small>45</small></sup>  lonce, lopate i kotliće. Svi ti predmeti koje je Hiram načinio kralju  Salomonu za Dom Jahvin bili su od sjajnog tuča. </p>
<p id="v46"><sup><small>46</small></sup>  Kralj je  zapovjedio da sve to lijevaju u kalupima od gline, u Jordanskoj  dolini, između Sukota i Sartana. </p>
<p id="v47"><sup><small>47</small></sup>  Na koncu je Salomon odredio  da rasporede sve te predmete, a bijaše ih toliko da se nije mogla  obračunati težina tuča. </p>
<p id="v48"><sup><small>48</small></sup>  Salomon načini sve predmete koji  su bili u Domu Jahvinu: zlatni žrtvenik i zlatni stol na kojemu  su stajali prineseni hljebovi; </p>
<p id="v49"><sup><small>49</small></sup>  pet svijećnjaka s desne i  pet s lijeve strane pred Debirom, od čistoga zlata; cvjetove, svjetiljke, usekače od zlata; </p>
<p id="v50"><sup><small>50</small></sup>  vrčeve, noževe, kotliće, plitice  i kadionice od čistoga zlata; stožere za vrata nutarnje dvorane  - to je Svetinja nad svetinjama - i za vrata Hekala - to jest  Hrama - sve od zlata. </p>
<p id="v51"><sup><small>51</small></sup>  Tako bi priveden kraju sav posao što ga Salomon obavi  za Dom Jahvin. Salomon unese sve svete darove oca svoga Davida  - srebro, zlato i posuđe - i stavi ih u riznicu Doma Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/6">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 6</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/8">
          <span class="pr-2">1 Kraljevima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:8 <i>Salomonova i faraonova kći</i>: <a href="/hr/The_Urantia_Book/97#p9_16">KU 97:9.16</a>. </li>
</ol>
</div>
