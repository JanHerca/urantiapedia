<!--
title: "1 Kraljevima - Poglavlje 13"
description: 
published: true
date: 2025-11-18T12:59:53Z
tags: bible, bible—1 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/12">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 12</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/14">
          <span class="pr-2">1 Kraljevima - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A neki čovjek Božji dođe na riječ Jahvinu iz Judeje u Betel  kada Jeroboam stajaše pred žrtvenikom da prinese kad. </p>
<p id="v2"><sup><small>2</small></sup>  I po  Jahvinoj zapovijedi povika onaj prema žrtveniku: "Žrtveniče,  žrtveniče! Ovako veli Jahve: 'Evo će se roditi u kući Davidovoj  sin po imenu Jošija. On će na tebi žrtvovati svećenike uzvišica, te koji na tebi prinose kad, i on će na tebi spaliti ljudske  kosti!'" </p>
<p id="v3"><sup><small>3</small></sup>  U isto im vrijeme dade znak: "Ovo je znak da je Jahve  govorio: gle, žrtvenik će se raspuknuti i prosut će se pepeo  što je na njemu." </p>
<p id="v4"><sup><small>4</small></sup>  Kada je kralj čuo što je čovjek Božji rekao protiv žrtvenika  u Betelu, pruži ruku odande od žrtvenika i reče: "Uhvatite ga!"  Ali se osušila ruka koju je ispružio prema čovjeku i nije je  mogao vratiti k sebi. </p>
<p id="v5"><sup><small>5</small></sup>  Žrtvenik se raspuknuo i pepeo se prosuo  sa žrtvenika, prema znaku što ga je dao čovjek Božji po naredbi  Jahvinoj. </p>
<p id="v6"><sup><small>6</small></sup>  Kralj progovori i reče čovjeku Božjem: "Umilostivi Jahvu, Boga svoga, da bih mogao vratiti ruku k sebi." Božji čovjek  umilostivi Jahvu i ruka se kraljeva vrati k njemu i bila je kao  prije. </p>
<p id="v7"><sup><small>7</small></sup>  Kralj onda reče čovjeku Božjem: "Hodi sa mnom kući da  se okrijepiš. I dat ću ti dar." </p>
<p id="v8"><sup><small>8</small></sup>  Ali čovjek Božji odgovori  kralju: "Da mi dadeš polovinu svoje kuće, ne bih pošao s tobom.  Ni jeo ni pio ne bih na ovom mjestu, </p>
<p id="v9"><sup><small>9</small></sup>  jer mi je ovako zapovjeđeno  riječju Jahvinom: 'Ne jedi kruha i ne pij vode, niti se vraćaj  istim putem kojim si došao.'" </p>
<p id="v10"><sup><small>10</small></sup>  I otišao je drugim putem, nije se vraćao putem kojim  je došao u Betel. </p>
<p id="v11"><sup><small>11</small></sup>  A u Betelu živio star prorok. Došli njemu njegovi sinovi  te mu pripovjedili sve što je onoga dana učinio čovjek Božji  u Betelu; i riječi što ih je onaj kazao kralju pripovjediše sinovi  ocu. </p>
<p id="v12"><sup><small>12</small></sup>  A on ih upita: "Kojim je putem otišao?" Sinovi pokazaše  put kojim je otišao čovjek Božji što bijaše došao iz Judeje. </p>
<p id="v13"><sup><small>13</small></sup>  Prorok će nato sinovima: "Osamarite mi magarca!" I osamariše  mu magarca, a on uzjaha. </p>
<p id="v14"><sup><small>14</small></sup>  Krenuo je za čovjekom Božjim i našao  ga gdje sjedi pod hrastom; i upita ga: "Jesi li ti čovjek Božji  koji je došao iz Judeje?" A on mu odgovori: "Jesam." </p>
<p id="v15"><sup><small>15</small></sup>  Prorok  mu reče: "Hodi sa mnom mome domu da štogod pojedeš." </p>
<p id="v16"><sup><small>16</small></sup>  Ali  on odgovori: "Ne smijem se vratiti s tobom, niti smijem jesti  kruha ni piti vode na ovome mjestu, </p>
<p id="v17"><sup><small>17</small></sup>  jer mi je Jahvinom riječju  naređeno ovo: 'Ne jedi ondje kruha, ne pij vode, niti se vraćaj  putem kojim si onamo pošao'." </p>
<p id="v18"><sup><small>18</small></sup>  Nato će mu onaj: "I ja sam  prorok kao i ti, i anđeo mi je riječju Jahvinom rekao: 'Povedi  ga sa sobom kući da jede kruha i pije vode.'" Slagao mu je. </p>
<p id="v19"><sup><small>19</small></sup>  Božji čovjek vrati se s njim, u njegovoj  je kući jeo kruha i pio vode. </p>
<p id="v20"><sup><small>20</small></sup>  Dok su sjedili za stolom, dođe riječ Jahvina proroku  koji ga je natrag doveo </p>
<p id="v21"><sup><small>21</small></sup>  i povika on čovjeku Božjem koji je  došao iz Judeje: "Ovako veli Jahve: zato što nisi poslušao zapovijedi  Jahvine i nisi držao naredbe koju ti je dao Jahve, Bog tvoj, </p>
<p id="v22"><sup><small>22</small></sup>  nego si se vratio, jeo kruha i pio vode na mjestu gdje sam  ti rekao da ne jedeš kruha i ne piješ vode, zato tijelo tvoje  neće leći u grob otaca tvojih." </p>
<p id="v23"><sup><small>23</small></sup>  Pošto se onaj koga bijaše doveo najeo kruha i napio vode, osedla mu magarca. </p>
<p id="v24"><sup><small>24</small></sup>  I ode onaj. A na putu ga zaskoči lav  i usmrti ga. I tako je mrtvo tijelo ležalo ispruženo na putu, magarac stajao kraj njega, a i lav stajaše kraj tijela. </p>
<p id="v25"><sup><small>25</small></sup>  Ljudi  prolazeći vidješe mrtvo tijelo ispruženo na putu i lava gdje  stoji kraj njega; i odoše i javiše to u gradu gdje je živio stari  prorok. </p>
<p id="v26"><sup><small>26</small></sup>  Kad je to čuo prorok koji bijaše onoga vratio s puta, reče: "To je čovjek Božji koji se usprotivio riječi Jahvinoj!  I Jahve ga je predao lavu, koji ga je napao i ubio, prema riječi  koju je Jahve rekao." <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  I reče svojim sinovima: "Osamarite  mi magarca!" I oni mu ga osamariše. </p>
<p id="v28"><sup><small>28</small></sup>  Ode on i nađe mrtvo tijelo  bačeno na putu i magarca i lava gdje stoje pokraj tijela: lav  nije požderao tijelo niti je rastrgao magarca. </p>
<p id="v29"><sup><small>29</small></sup>  Tada prorok  podiže mrtvo tijelo čovjeka Božjeg i prebaci ga na magarca; i  vrati se u grad gdje je živio da mrtvoga ožali i pokopa. </p>
<p id="v30"><sup><small>30</small></sup>  Položio  je mrtvo tijelo u svoju grobnicu i jecao je nad njim: "Jao, brate  moj!" </p>
<p id="v31"><sup><small>31</small></sup>  A kad ga je pokopao, reče svojim sinovima: "Poslije moje  smrti sahranite me u istu grobnicu gdje je pokopan čovjek Božji;  stavite moje kosti kraj njegovih. </p>
<p id="v32"><sup><small>32</small></sup>  Jer će se sigurno ispuniti  riječ koju je po zapovijedi Jahvinoj objavio protiv žrtvenika  u Betelu i protiv svih svetišta na uzvišicama u gradovima Samarije." </p>
<p id="v33"><sup><small>33</small></sup>  Ni poslije ovoga događaja ne obrati se Jeroboam za svoga  zlog puta, nego je i dalje priproste ljude postavljao za svećenike  na uzvišicama: tko je želio, davao mu je darove da postane svećenik  uzvišica. </p>
<p id="v34"><sup><small>34</small></sup>  Takvim je postupkom padala u grijeh kuća Jeroboamova, rušila se i nestajala s lica zemlje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Kings/12">
          <span class="mdi mdi-arrow-left-drop-circle"></span><span class="pl-2">1 Kraljevima - Poglavlje 12</span>
        </a>
        </td>
        <td>
        <a href="/hr/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Kings/14">
          <span class="pr-2">1 Kraljevima - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:26 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
</ol>
</div>
