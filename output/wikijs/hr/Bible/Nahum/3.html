<!--
title: "Nahum - Poglavlje 3"
description: 
published: true
date: 2025-11-18T12:59:53Z
tags: bible, bible—nahum
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nahum/2">
          <span class="mdi mdi-arrow-left-drop-circle"></span><span class="pl-2">Nahum - Poglavlje 2</span>
        </a>
        </td>
        <td>
        <a href="/hr/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško gradu krvničkom, pun je laži, prepun grabeža, s pljačkanjem on ne prestaje! </p>
<p id="v2"><sup><small>2</small></sup>  Slušajte! Pucaju bičem! Slušajte! Štropot točkova! Konji upropanj, kola poskakuju. </p>
<p id="v3"><sup><small>3</small></sup>  Konjanici u stremenu, mačevi sjaju, koplja sijevaju ... gomile ranjenih, snopovi mrtvih, trupla unedogled, svuda se o truplo spotiče! </p>
<p id="v4"><sup><small>4</small></sup>  Eto plaće za razvrat bludnice, ljupke ljubaznice, vješte čarobnice koja je zavodila narode svojim razvratom i plemena svojim čaranjima. </p>
<p id="v5"><sup><small>5</small></sup>  "Evo me! Tebi!" - riječ je Jahve nad Vojskama. "Na tvoje lice podignut ću skute tvoje haljine, tvoju golotinju pokazat ću narodima, tvoju sramotu kraljevstvima. </p>
<p id="v6"><sup><small>6</small></sup>  Bacit ću na tebe smeće, osramotit ću te, izložiti na stup sramote. </p>
<p id="v7"><sup><small>7</small></sup>  Svaki koji te vidi, bježat će od tebe. Reći će: 'Niniva! Kakva razvalina!' Tko je može požaliti? Gdje joj naći tješitelje?" </p>
<p id="v8"><sup><small>8</small></sup>  Jesi li tvrđa od Tebe Amonove koja sjedi na rukavima Rijeke? Njezino predziđe bilo je more, njezini bedemi bile su vode. </p>
<p id="v9"><sup><small>9</small></sup>  Njezina snaga bila je Etiopija, Egipat; nije imala granica. Narodi Puta i Libije bili su joj pomoćnici. </p>
<p id="v10"><sup><small>10</small></sup>  A i ona je otišla u progonstvo, morala je ići u sužanjstvo; njezina nejaka djeca bila su razmrskana po svim raskršćima; za ugledne ljude njezine bacali su ždrijeb, svi njezini velikani okovani su lancima. </p>
<p id="v11"><sup><small>11</small></sup>  Tako ćeš i ti biti slomljena, bit ćeš svladana; tako ćeš i ti morati tražiti utočište pred dušmaninom. </p>
<p id="v12"><sup><small>12</small></sup>  Tvoje utvrde sve su kao smokvino stablo s urodom mladih smokava; kad se potrese stablo, smokve padaju u usta svakome koji ih želi jesti. </p>
<p id="v13"><sup><small>13</small></sup>  Gledaj svoj narod: sve je žensko u domu tvome; vrata tvoje zemlje širom se otvaraju neprijatelju; oganj je sažgao tvoje prijevornice. </p>
<p id="v14"><sup><small>14</small></sup>  Nacrpi vode za opsadu, utvrdi svoje bedeme, gnječi blato, gazi ilovaču, uzmi kalup za opeku. </p>
<p id="v15"><sup><small>15</small></sup>  A ipak će te oganj sažeći i mač potamaniti. Namnoži se kao kukci, namnoži se kao skakavci; </p>
<p id="v16"><sup><small>16</small></sup>  [16a] umnoži svoje trgovce da ih bude više nego zvijezda na nebu, </p>
<p id="v17"><sup><small>17</small></sup>  [17a] tvoje posade neka bude kao skakavaca, a tvojih pisara kao kobilica. Borave po zidovima kad je hladan dan. Sunce grane: [16b] kukci razvijaju krilašca i lete, [17b] i odlaze tko zna kamo. </p>
<p id="v18"><sup><small>18</small></sup>  Jao! Kako su zaspali tvoji pastiri, kralju asirski? Tvoji izabrani vojnici drijemaju, narod se tvoj raspršio po gorama, nitko ga više ne može sakupiti. </p>
<p id="v19"><sup><small>19</small></sup>  Tvojoj rani nema lijeka! Neizlječiva je tvoja ozljeda. Svi koji to saznaju plješću tvojoj razvalini. Tko nije bez sanka i prestanka osjećao na sebi tvoju okrutnost? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nahum/2">
          <span class="mdi mdi-arrow-left-drop-circle"></span><span class="pl-2">Nahum - Poglavlje 2</span>
        </a>
        </td>
        <td>
        <a href="/hr/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
