<!--
title: "Nahum - Poglavlje 2"
description: 
published: true
date: 2025-11-18T12:59:53Z
tags: bible, bible—nahum
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nahum/1">
          <span class="mdi mdi-arrow-left-drop-circle"></span><span class="pl-2">Nahum - Poglavlje 1</span>
        </a>
        </td>
        <td>
        <a href="/hr/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nahum/3">
          <span class="pr-2">Nahum - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (2:2) Protiv tebe dolazi rušitelj. Postavi stražu na bedeme, gledaj na put, opaši bedra, saberi sve svoje snage. </p>
<p id="v2"><sup><small>2</small></sup>  (2:3) Da, Jahve će obnoviti vinograd Jakovljev i vinograd Izraelov. Pljačkaši ih opljačkali, mladice im potrli. </p>
<p id="v3"><sup><small>3</small></sup>  (2:4) Štitovi njegovih junaka crvene se, njegovi su ratnici u grimizu; ognjem blista čelik na njihovim bojnim kolima kad krenu u boj; konji im se propinju. </p>
<p id="v4"><sup><small>4</small></sup>  (2:5) Po ulicama bjesne bojna kola, lete preko trgova; na pogled su baklje goruće; kao munje, samo sijevaju. </p>
<p id="v5"><sup><small>5</small></sup>  (2:6) Pozivaju se borci odabrani, bacaju se u rovove, hrle brzo na bedeme, već je zaklon postavljen. </p>
<p id="v6"><sup><small>6</small></sup>  (2:7) Vrata koja gledaju na Rijeku otvaraju se, strava je u palači. </p>
<p id="v7"><sup><small>7</small></sup>  (2:8) Podižu, u izgnanstvo odvode Gospodaricu, robinjice njene cvile, tuguju kao golubice, u prsa se udaraju. </p>
<p id="v8"><sup><small>8</small></sup>  (2:9) Niniva je nabujalo jezero, oni bježe pred vodom njezinom. "Zaustavite se, stanite!" Ali se nitko ne okreće. </p>
<p id="v9"><sup><small>9</small></sup>  (2:10) "Grabite srebro! Grabite zlato!" Blagu kraja nema, obilje dragocjenosti! </p>
<p id="v10"><sup><small>10</small></sup>  (2:11) Pljačkanje, haranje, razaranje! Srce zamire, koljena klecaju, u bedrima drhtavica, svima su lica poblijedjela. </p>
<p id="v11"><sup><small>11</small></sup>  (2:12) Gdje je skrovište lavovima i log lavićima? Kad je lav izlazio, lavica je ostajala i lavovi mališani; plašio ih nitko nije. </p>
<p id="v12"><sup><small>12</small></sup>  (2:13) Lav je grabio za svoje laviće, davio je za svoje lavice; svoje spilje punio je plijenom, svoja skrovišta lovinom. </p>
<p id="v13"><sup><small>13</small></sup>  (2:14) "Evo me! Tebi!" - riječ je Jahve nad Vojskama. "Pretvorit ću u dim tvoja bojna kola, mač će poklati tvoje laviće. Istrijebit ću sa zemlje tvoja pljačkanja, i neće se više čuti povik tvojih glasnika." <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nahum/1">
          <span class="mdi mdi-arrow-left-drop-circle"></span><span class="pl-2">Nahum - Poglavlje 1</span>
        </a>
        </td>
        <td>
        <a href="/hr/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nahum/3">
          <span class="pr-2">Nahum - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:13 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
</ol>
</div>
