<!--
title: "Nahum - Poglavlje 1"
description: 
published: true
date: 2025-11-18T12:59:53Z
tags: bible, bible—nahum
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nahum/2">
          <span class="pr-2">Nahum - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proročanstvo nad Ninivom. Knjiga viđenja Nahuma Elkošanina. </p>
<p id="v2"><sup><small>2</small></sup>  Jahve je Bog ljubomoran i osvetnik! Jahve se osvećuje, gospodar srdžbe! Jahve se osvećuje svojim protivnicima, ustrajan u gnjevu na neprijatelje. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jahve je spor u gnjevu, ali silan u moći. Ne, Jahve neće pustiti krivca nekažnjena. U vihoru i oluji put je njegov, oblaci su prašina koju podižu njegovi koraci. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Prijeti moru i isušuje ga, presušuje sve rijeke. ...Bašan i Karmel uvenuli su, povenuli su pupoljci Libana! </p>
<p id="v5"><sup><small>5</small></sup>  Pred njim se gore potresaju, bregovi se ljuljaju, zemlja se pod njim provaljuje, krug zemaljski i sve što na njem stanuje. </p>
<p id="v6"><sup><small>6</small></sup>  Tko može izdržati pred bijesom njegovim? Tko će odoljeti pred gnjevnom srdžbom njegovom? Jarost se njegova kao vatra izlijeva i litice se pred njim kidaju. </p>
<p id="v7"><sup><small>7</small></sup>  Jahve je dobar onima koji se u njeg' uzdaju, on je okrilje u dan nevolje, poznaje one koji se njemu utječu <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  kada potopne vode poplave. Uništit će one koji se protiv njega podižu, progonit će svoje dušmane u najmrkliji mrak. </p>
<p id="v9"><sup><small>9</small></sup>  Što vi snujete protiv Jahve? On uništava do kraja; nevolja se neće dva puta podići. </p>
<p id="v10"><sup><small>10</small></sup>  Kao trnovita šikara i kao pijanci na pijanki, k'o suha slama bit će potpuno smlavljeni. </p>
<p id="v11"><sup><small>11</small></sup>  Iz tebe je potekao onaj koji snuje zlo protiv Jahve, savjetnik Belijala. </p>
<p id="v12"><sup><small>12</small></sup>  Jahve ovako govori: "Neka su spremni, neka mnogobrojni, bit će pokošeni, uništeni. Ako sam te ponizio, neću te odsada ponižavati. </p>
<p id="v13"><sup><small>13</small></sup>  A sada, razbit ću jaram koji te steže, raskidat ću tvoje okove." </p>
<p id="v14"><sup><small>14</small></sup>  Protiv tebe Jahve naređuje: "Neće više biti roda tvoga imena, iz hrama tvojih bogova istrijebit ću likove rezane i livene, a od tvog groba ruglo ću učiniti." </p>
<p id="v15"><sup><small>15</small></sup>  (2:1) Gledajte, preko gora hrli glasnik, on naviješta: "Spasenje!" Svetkuj svoje blagdane, Judo, ispuni svoje zavjete, jer Belijal više neće prolaziti po tebi, on je sasvim zatrt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nahum/2">
          <span class="pr-2">Nahum - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:2 <i>Osveta je Božja</i>: <a href="/hr/The_Urantia_Book/70#p10_9">KU 70:10.9</a>.  <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>.  <i>Bog je rekao da je ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>Mojsije je rekao da je Bog ljubomoran</i>: <a href="/hr/The_Urantia_Book/142#p2_1">KU 142:2.1</a>. </li>
  <li id="fn2"><a href="#cite2">↑</a> 1:2-6 <i>Koji u gnjevu potresaju zemlju</i>: <a href="/hr/The_Urantia_Book/4#p5_3">KU 4:5.3</a>. </li>
  <li id="fn3"><a href="#cite3">↑</a> 1:3 <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn4"><a href="#cite4">↑</a> 1:7 <i>1. dio: Bog je dobar</i>: <a href="/hr/The_Urantia_Book/2#p6_3">KU 2:6.3</a>. </li>
</ol>
</div>
