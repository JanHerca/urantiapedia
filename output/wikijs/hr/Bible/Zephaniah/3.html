<!--
title: "Sefanija - Poglavlje 3"
description: 
published: true
date: 2025-11-18T12:59:53Z
tags: bible, bible—zephaniah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zephaniah/2">
          <span class="mdi mdi-arrow-left-drop-circle"></span><span class="pl-2">Sefanija - Poglavlje 2</span>
        </a>
        </td>
        <td>
        <a href="/hr/Bible/Zephaniah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško nepokornom, okaljanom, nasilničkom gradu! </p>
<p id="v2"><sup><small>2</small></sup>  On nikada nije čuo poziva, nikada nije prihvatio pouku; Jahvi on se nikada nije povjerio; svome Bogu nije se nikada približio. </p>
<p id="v3"><sup><small>3</small></sup>  Njegovi su knezovi usred njega - lavovi koji riču; njegovi su suci - vuci večernji koji do jutra nisu kosti glodali; </p>
<p id="v4"><sup><small>4</small></sup>  proroci su njegovi - razmetljivci, puki lažljivci, svećenici njegovi skvrne Svetište, krše Zakon. </p>
<p id="v5"><sup><small>5</small></sup>  Usred njega, Jahve je pravedan - on ne čini nepravde; svako jutro iznosi svoju pravicu, u praskozorje ne izostaje; ali bezbožnik srama ne poznaje. </p>
<p id="v6"><sup><small>6</small></sup>  "Uništio sam narode, razorena su kruništa kula njihovih, poharao sam njihove ulice: nema više prolaznika! Razoreni su njihovi gradovi: nema ljudi, nema stanovnika! </p>
<p id="v7"><sup><small>7</small></sup>  Govorio sam: 'Ti ćeš se mene ipak bojati, prigrlit ćeš pouku; u njihovim očima ne mogu nestati toliki moji pohodi.' Ali ne! - oni su žurno pokvarili sva djela svoja. </p>
<p id="v8"><sup><small>8</small></sup>  Zato mene čekajte - riječ je Jahvina - do dana kad ustanem kao tužilac; jer ja sam odredio da se sakupe narodi, da se saberu kraljevstva, da na vas gnjev svoj izlijem, svu gorčinu svoje srdžbe: u vatri moje ljubomore bit će sva zemlja sažgana. </p>
<p id="v9"><sup><small>9</small></sup>  Dat ću narodima čiste usne, da svi mogu zazivati ime Jahvino i služiti mu jednodušno. </p>
<p id="v10"><sup><small>10</small></sup>  S druge obale rijeka etiopskih prinosit će mi žrtvene darove moji štovaoci. </p>
<p id="v11"><sup><small>11</small></sup>  U onaj dan nećeš se sramiti svih svojih nedjela koja si protiv mene počinio, jer ću ukloniti iz tebe tvoje ohole hvalisavce; i nećeš se više šepiriti na Svetoj gori mojoj, </p>
<p id="v12"><sup><small>12</small></sup>  jer ću pustiti da u tebi opstane samo skroman i čedan narod, i u imenu Jahvinu tražit će okrilje </p>
<p id="v13"><sup><small>13</small></sup>  Ostatak Izraelov. Oni neće više činiti nepravdu, neće više govoriti laži; u njihovim ustima neće se više naći jezik prijevarni. Moći će pasti i odmarati se, i nitko im neće smetati." <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Klikći od radosti, Kćeri sionska, viči od veselja, Izraele! Veseli se i raduj se iz sveg srca, Kćeri jeruzalemska! </p>
<p id="v15"><sup><small>15</small></sup>  Jahve te riješio tvoje osude, neprijatelje tvoje uklonio! Jahve, kralj Izraelov, u sredini je tvojoj! Ne boj se više zla! </p>
<p id="v16"><sup><small>16</small></sup>  U onaj dan reći će se Jeruzalemu: "Ne boj se, Sione! Neka ti ne klonu ruke! </p>
<p id="v17"><sup><small>17</small></sup>  Jahve, Bog tvoj, u sredini je tvojoj, silni spasitelj! On će se radovati tebi pun veselja, obnovit će ti svoju ljubav, kliktat će nad tobom radosno <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  kao u dan svečani. Odvratio sam od tebe nevolju da na sebi više ne nosiš sramotu. </p>
<p id="v19"><sup><small>19</small></sup>  Evo svladavam sve tvoje tlačitelje. U ono vrijeme izbavit ću sve hrome, sabrat ću prognane, pribavit im hvalu i diku po svoj zemlji gdje ih sramota bijaše dopala. </p>
<p id="v20"><sup><small>20</small></sup>  U ono vrijeme ja ću vas dovesti, u ono vrijeme ja ću vas sabrati! Tada ću vam dati hvalu i diku među narodima zemlje, kad okrenem vašu sudbinu pred vašim očima" - govori Jahve. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zephaniah/2">
          <span class="mdi mdi-arrow-left-drop-circle"></span><span class="pl-2">Sefanija - Poglavlje 2</span>
        </a>
        </td>
        <td>
        <a href="/hr/Bible/Zephaniah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:13 <i>Ostatak Izraela</i>: <a href="/hr/The_Urantia_Book/97#p9_21">KU 97:9.21</a>. </li>
  <li id="fn2"><a href="#cite2">↑</a> 3:17 <i>Dio 2: Bog je svemoguć</i>: <a href="/hr/The_Urantia_Book/2#p6_3">KU 2:6.3</a>. </li>
</ol>
</div>
