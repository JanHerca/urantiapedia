<!--
title: "Izreke - Poglavlje 3"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/2">
          <span class="mdi mdi-arrow-left-drop-circle"></span><span class="pl-2">Izreke - Poglavlje 2</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/4">
          <span class="pr-2">Izreke - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sine moj, ne zaboravljaj moje pouke,  i tvoje srce neka čuva moje zapovijedi, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  jer će ti produljiti dane i životne godine i podariti spokojstvo. </p>
<p id="v3"><sup><small>3</small></sup>  Neka te ne ostavljaju dobrota i vjernost, objesi ih sebi oko vrata, upiši ih na ploču srca svoga. </p>
<p id="v4"><sup><small>4</small></sup>  Tako ćeš steći ugled i uspjeti pred Božjim i ljudskim očima. </p>
<p id="v5"><sup><small>5</small></sup>  Uzdaj se u Jahvu svim srcem i ne oslanjaj se na vlastiti razbor. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Misli na nj na svim svojim putovima i on će ispraviti tvoje staze. </p>
<p id="v7"><sup><small>7</small></sup>  Ne umišljaj da si mudar: boj se Jahve i kloni se zla. </p>
<p id="v8"><sup><small>8</small></sup>  To će biti lijek tvome tijelu i okrepa tvojim kostima. </p>
<p id="v9"><sup><small>9</small></sup>  Časti Jahvu svojim blagom i prvinama svega svojeg prirasta. </p>
<p id="v10"><sup><small>10</small></sup>  I tvoje će žitnice biti prepune i tvoje će se kace prelijevati novim vinom. </p>
<p id="v11"><sup><small>11</small></sup>  Sine moj, ne odbacuj Jahvine opomene i nemoj da ti omrzne njegov ukor. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Jer koga Jahve ljubi onoga i kori, kao otac sina koga voli. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Blago čovjeku koji je stekao mudrost i čovjeku koji je zadobio razboritost. </p>
<p id="v14"><sup><small>14</small></sup>  Jer bolje je steći nju nego steći srebro, i veći je dobitak ona i od zlata. </p>
<p id="v15"><sup><small>15</small></sup>  Skupocjenija je od bisera, i što je god tvojih dragocjenosti, s njome se porediti ne mogu; </p>
<p id="v16"><sup><small>16</small></sup>  dug joj je život u desnoj ruci, a u lijevoj bogatstvo i čast. </p>
<p id="v17"><sup><small>17</small></sup>  Njezini su putovi putovi miline i sve su njene staze pune spokoja. </p>
<p id="v18"><sup><small>18</small></sup>  Životno je drvo onima koji se nje drže i sretan je onaj tko je zadrži. </p>
<p id="v19"><sup><small>19</small></sup>  Jahve je mudrošću utemeljio zemlju i umom utvrdio nebesa; </p>
<p id="v20"><sup><small>20</small></sup>  njegovim su se znanjem otvorili bezdani i oblaci osuli rosom. </p>
<p id="v21"><sup><small>21</small></sup>  Sine moj, ne gubi to iz očiju, sačuvaj razbor i oprez. </p>
<p id="v22"><sup><small>22</small></sup>  I bit će život tvojoj duši i ures vratu tvome. </p>
<p id="v23"><sup><small>23</small></sup>  Bez straha ćeš tada kročiti svojim putem i noga ti se neće spoticati. </p>
<p id="v24"><sup><small>24</small></sup>  Kad legneš, nećeš se plašiti, i kad zaspiš, slatko ćeš snivati. </p>
<p id="v25"><sup><small>25</small></sup>  Ne boj se nenadne strahote ni nagle propasti kad stigne bezbožnike. </p>
<p id="v26"><sup><small>26</small></sup>  Jer će ti Jahve biti uzdanje i čuvat će nogu tvoju od zamke. </p>
<p id="v27"><sup><small>27</small></sup>  Ne uskrati dobročinstva potrebitim kad god to možeš učiniti. </p>
<p id="v28"><sup><small>28</small></sup>  Ne reci svome bližnjemu: "Idi i dođi opet, sjutra ću ti dati", kad možeš već sada. </p>
<p id="v29"><sup><small>29</small></sup>  Ne kuj zla svome bližnjemu dok on bez straha kod tebe boravi. </p>
<p id="v30"><sup><small>30</small></sup>  Ne pravdaj se ni s kim bez razloga ako ti nije učinio nikakva zla. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Nemoj zavidjeti nasilniku niti slijediti njegove pute, </p>
<p id="v32"><sup><small>32</small></sup>  jer su Jahvi mrski pokvarenjaci, a prisan je s pravednima. </p>
<p id="v33"><sup><small>33</small></sup>  Jahvino je prokletstvo na domu bezbožnika, a blagoslov u stanu pravednika. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  S podsmjevačima on se podsmijeva, a poniznima dariva milost. </p>
<p id="v35"><sup><small>35</small></sup>  Mudri će baštiniti čast, a bezumnici snositi sramotu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/2">
          <span class="mdi mdi-arrow-left-drop-circle"></span><span class="pl-2">Izreke - Poglavlje 2</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/4">
          <span class="pr-2">Izreke - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:1-2 <i>Poučavanje sinova</i>: <a href="/hr/The_Urantia_Book/95#p4_2">KU 95:4.2</a>. </li>
  <li id="fn2"><a href="#cite2">↑</a> 3:5-6 <i>Vjeruj Bogu svim srcem</i>: <a href="/hr/The_Urantia_Book/131#p2_8">KU 131:2.8</a>. </li>
  <li id="fn3"><a href="#cite3">↑</a> 3:11-12 <i>Prezri ne kažnjavanje</i>: <a href="/hr/The_Urantia_Book/148#p5_5">KU 148:5.5</a>. </li>
  <li id="fn4"><a href="#cite4">↑</a> 3:12 <i>Pojam „oca“</i>: <a href="/hr/The_Urantia_Book/196#p0_2">KU 196:0.2</a>. </li>
  <li id="fn5"><a href="#cite5">↑</a> 3:30 <i>Ne bori se s dušama</i>: <a href="/hr/The_Urantia_Book/181#p2_5">KU 181:2.5</a>. </li>
  <li id="fn6"><a href="#cite6">↑</a> 3:33 <i>Job: Bog blagoslivlja vjerne</i>: <a href="/hr/The_Urantia_Book/148#p6_2">KU 148:6.2</a>. </li>
</ol>
</div>
