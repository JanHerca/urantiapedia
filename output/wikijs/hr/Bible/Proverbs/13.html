<!--
title: "Izreke - Poglavlje 13"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/12">
          <span class="mdi mdi-arrow-left-drop-circle"></span><span class="pl-2">Izreke - Poglavlje 12</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/14">
          <span class="pr-2">Izreke - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mudar sin sluša naputak očev, a podsmjevač ne sluša ukora. </p>
<p id="v2"><sup><small>2</small></sup>  Od ploda usta svojih uživa čovjek sreću, a srce je nevjernika puno nasilja. </p>
<p id="v3"><sup><small>3</small></sup>  Tko čuva usta svoja, čuva život svoj, a tko nesmotreno zbori, o glavu mu je. </p>
<p id="v4"><sup><small>4</small></sup>  Uzaludna je žudnja lijenčine, a ispunit će se želja marljivih. </p>
<p id="v5"><sup><small>5</small></sup>  Pravednik mrzi na lažljivu riječ, a opaki goji mržnju i sramotu. </p>
<p id="v6"><sup><small>6</small></sup>  Pravda čuva pobožna, a opake grijeh obara. </p>
<p id="v7"><sup><small>7</small></sup>  Netko se gradi bogatim, a ništa nema, netko se gradi siromašnim, a ima veliko bogatstvo. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Otkup života bogatstvo je čovjeku; a siromah ne sluša opomene. </p>
<p id="v9"><sup><small>9</small></sup>  Svjetlost pravednička blistavo sja, a svjetiljka opakih gasi se. </p>
<p id="v10"><sup><small>10</small></sup>  Oholost rađa samo svađu, a mudrost je u onih koji primaju savjet. </p>
<p id="v11"><sup><small>11</small></sup>  Naglo stečeno bogatstvo iščezava, a tko sabire pomalo, biva bogat. </p>
<p id="v12"><sup><small>12</small></sup>  Predugo očekivanje ubija srce, a ispunjena želja drvo je života. </p>
<p id="v13"><sup><small>13</small></sup>  Tko riječ prezire, taj propada, a tko poštiva zapovijedi, plaću dobiva. </p>
<p id="v14"><sup><small>14</small></sup>  Pouka mudračeva izvor je životni, ona izbavlja od zamke smrti. </p>
<p id="v15"><sup><small>15</small></sup>  Uvid u dobro pribavlja milost, a put bezbožnika hrapav je. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Svatko pametan djeluje promišljeno, a bezumnik se hvališe svojom ludošću. </p>
<p id="v17"><sup><small>17</small></sup>  Zao glasnik zapada u zlo, a vjeran poslanik donosi spasenje. </p>
<p id="v18"><sup><small>18</small></sup>  Siromaštvo i sramota onomu tko odbija pouku, a tko ukor prima, doći će do časti. </p>
<p id="v19"><sup><small>19</small></sup>  Slatka je duši ispunjena želja, a bezumnicima je mrsko kloniti se oda zla. </p>
<p id="v20"><sup><small>20</small></sup>  Druži se s mudrima, i postat ćeš mudar, a tko se drži bezumnika, postaje opak. </p>
<p id="v21"><sup><small>21</small></sup>  Grešnika progoni zlo, a dobro je nagrada pravednima. </p>
<p id="v22"><sup><small>22</small></sup>  Valjan čovjek ostavlja baštinu unucima, a bogatstvo se grešnikovo čuva pravedniku. </p>
<p id="v23"><sup><small>23</small></sup>  Izobilje je hrane na krčevini siromaškoj, a ima i tko propada s nepravde. </p>
<p id="v24"><sup><small>24</small></sup>  Tko štedi šibu, mrzi na sina svog, a tko ga ljubi, na vrijeme ga opominje. </p>
<p id="v25"><sup><small>25</small></sup>  Pravednik ima jela do sitosti, a trbuh opakih poznaje oskudicu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/12">
          <span class="mdi mdi-arrow-left-drop-circle"></span><span class="pl-2">Izreke - Poglavlje 12</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/14">
          <span class="pr-2">Izreke - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:7-8 <i>Nezakonito stečena dobit</i>: <a href="/hr/The_Urantia_Book/165#p4_8">KU 165:4.8</a>. </li>
  <li id="fn2"><a href="#cite2">↑</a> 13:15 <i>Put prijestupnika</i>: <a href="/hr/The_Urantia_Book/75#p6_3">KU 75:6.3</a>.  <i>Put agresora je težak</i>: <a href="/hr/The_Urantia_Book/53#p9_8">KU 53:9.8</a>. </li>
</ol>
</div>
