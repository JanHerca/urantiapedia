<!--
title: "Izreke - Poglavlje 26"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/25">
          <span class="mdi mdi-arrow-left-drop-circle"></span><span class="pl-2">Izreke - Poglavlje 25</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/27">
          <span class="pr-2">Izreke - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kao snijeg ljeti ili kiša o žetvi, tako pristaju počasti bezumnomu. </p>
<p id="v2"><sup><small>2</small></sup>  Kao vrabac kad prhne i lastavica kad odleti, tako se i bezrazložna kletva ne ispunja. </p>
<p id="v3"><sup><small>3</small></sup>  Bič konju, uzda magarcu, a šiba leđima bezumnika. </p>
<p id="v4"><sup><small>4</small></sup>  Ne odgovaraj bezumniku po njegovoj ludosti, da mu i sam ne postaneš jednak. </p>
<p id="v5"><sup><small>5</small></sup>  Odgovori bezumniku po ludosti njegovoj, da se ne bi učinio sam sebi mudar. </p>
<p id="v6"><sup><small>6</small></sup>  Odsijeca noge sebi i gorčinu pije tko po bezumnom poruke šalje. </p>
<p id="v7"><sup><small>7</small></sup>  Klecava bedra u hromoga - mudra je izreka u ustima bezumničkim. </p>
<p id="v8"><sup><small>8</small></sup>  Kamen za praćku vezuje tko bezumnom iskazuje čast. </p>
<p id="v9"><sup><small>9</small></sup>  Trnovita grana u ruci pijanice: mudra izreka u ustima bezumnika. </p>
<p id="v10"><sup><small>10</small></sup>  Strijelac koji ranjava sve prolaznike: takav je onaj tko unajmljuje bezumnika. </p>
<p id="v11"><sup><small>11</small></sup>  Bezumnik se vraća svojoj ludosti kao što se pas vraća na svoju bljuvotinu. </p>
<p id="v12"><sup><small>12</small></sup>  Vidiš li čovjeka koji se sam sebi mudrim čini? Znaj, i od bezumnika ima više nade nego od njega! </p>
<p id="v13"><sup><small>13</small></sup>  Lijenčina veli: "Zvijer je na putu, i lav je na ulicama." </p>
<p id="v14"><sup><small>14</small></sup>  Kao što se vrata okreću na stožerima svojim, tako i lijenčina na postelji svojoj. </p>
<p id="v15"><sup><small>15</small></sup>  Lijenčina umače ruku u zdjelu, ali je ne može prinijeti ustima. </p>
<p id="v16"><sup><small>16</small></sup>  Lijenčina se čini sebi mudrijim od sedmorice koji umno odgovaraju. </p>
<p id="v17"><sup><small>17</small></sup>  Psa za uši hvata tko se, u prolazu, umiješa u raspru koja ga se ne tiče. </p>
<p id="v18"><sup><small>18</small></sup>  Kao bjesomučnik koji baca zublje, strelice i sije smrt, </p>
<p id="v19"><sup><small>19</small></sup>  takav je čovjek koji vara bližnjega svoga i veli: "Samo se našalih." </p>
<p id="v20"><sup><small>20</small></sup>  Kad nestane drva, oganj se gasi, i kad više nema klevetnika, prestaje svađa. </p>
<p id="v21"><sup><small>21</small></sup>  Ugljen je za žeravnicu i drvo za oganj, a svadljivac da raspaljuje svađu. </p>
<p id="v22"><sup><small>22</small></sup>  Klevetnikove su riječi kao slastice: spuštaju se u dno utrobe. </p>
<p id="v23"><sup><small>23</small></sup>  Srebrna gleđa preko zemljana suđa: laskave usne i opako srce. </p>
<p id="v24"><sup><small>24</small></sup>  Mrzitelj hini usnama svojim, a u sebi nosi prijevaru; </p>
<p id="v25"><sup><small>25</small></sup>  ne vjeruj mu kad ljupkim glasom govori, jer u srcu mu je sedam grdila; </p>
<p id="v26"><sup><small>26</small></sup>  ako himbom skriva mržnju, njegova će se opačina otkriti na zboru. </p>
<p id="v27"><sup><small>27</small></sup>  Tko jamu kopa, sam u nju pada, i tko kamen valja, na njega se prevaljuje. </p>
<p id="v28"><sup><small>28</small></sup>  Lažljiv jezik mrzi svoje žrtve, laskava usta propast spremaju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/25">
          <span class="mdi mdi-arrow-left-drop-circle"></span><span class="pl-2">Izreke - Poglavlje 25</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/27">
          <span class="pr-2">Izreke - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
