<!--
title: "Izreke - Poglavlje 25"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Izreke - Poglavlje 24</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/26">
          <span class="pr-2">Izreke - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I ovo su mudre izreke Salomonove; sabrali ih ljudi Ezekije, kralja judejskog. </p>
<p id="v2"><sup><small>2</small></sup>  Slava je Božja sakrivati stvar, a slava kraljevska istraživati je. </p>
<p id="v3"><sup><small>3</small></sup>  Neistražljivo je nebo u visinu, zemlja u dubinu i srce kraljevsko. </p>
<p id="v4"><sup><small>4</small></sup>  Ukloni trosku od srebra, i uspjet će posao zlataru. </p>
<p id="v5"><sup><small>5</small></sup>  Ukloni opakoga ispred kralja, i utvrdit će se pravicom prijestol njegov. </p>
<p id="v6"><sup><small>6</small></sup>  Ne veličaj se pred kraljem i ne sjedaj na mjesto velikaško, </p>
<p id="v7"><sup><small>7</small></sup>  jer je bolje da ti se kaže: "Popni se gore" nego da te ponize pred odličnikom. </p>
<p id="v8"><sup><small>8</small></sup>  Što su ti oči vidjele ne iznosi prebrzo na raspru; jer što ćeš učiniti na koncu kad te opovrgne bližnji tvoj? </p>
<p id="v9"><sup><small>9</small></sup>  Kad si u parbi s bližnjim svojim, ne otkrivaj tuđe tajne, </p>
<p id="v10"><sup><small>10</small></sup>  da te ne izgrdi tko čuje i da ti se kleveta ne vrati. </p>
<p id="v11"><sup><small>11</small></sup>  Riječi kazane u pravo vrijeme zlatne su jabuke u srebrnim posudama. </p>
<p id="v12"><sup><small>12</small></sup>  Mudrac koji kori uhu je poslušnu zlatan prsten i ogrlica od tanka zlata. </p>
<p id="v13"><sup><small>13</small></sup>  Vjeran je glasnik onomu tko ga šalje kao ledena studen u doba žetve: on krijepi dušu svoga gospodara. </p>
<p id="v14"><sup><small>14</small></sup>  Tko se diči lažljivim darom, on je kao oblak i vjetar bez kiše. </p>
<p id="v15"><sup><small>15</small></sup>  Strpljivošću se ublažava sudac, mek jezik i kosti lomi. </p>
<p id="v16"><sup><small>16</small></sup>  Kad naiđeš na med, jedi umjereno, kako se ne bi prejeo i pojedeno izbljuvao. </p>
<p id="v17"><sup><small>17</small></sup>  Rijetko zalazi u kuću bližnjega svoga, da te se ne zasiti i ne zamrzi na te. </p>
<p id="v18"><sup><small>18</small></sup>  Čovjek koji svjedoči lažno na bližnjega svoga on je kao bojni malj i mač i oštra strijela. </p>
<p id="v19"><sup><small>19</small></sup>  Uzdanje u bezbožnika na dan nevolje - krnjav je zub i noga klecava. </p>
<p id="v20"><sup><small>20</small></sup>  Kao onaj koji skida haljinu u zimski dan ili ocat lije na ranu, takav je onaj tko pjeva pjesmu turobnu srcu. </p>
<p id="v21"><sup><small>21</small></sup>  Ako je gladan neprijatelj tvoj, nahrani ga kruhom, i ako je žedan, napoji ga vodom. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Jer mu zgrćeš ugljevlje na glavu i Jahve će ti platiti. </p>
<p id="v23"><sup><small>23</small></sup>  Sjeverni vjetar donosi dažd, a himben jezik srdito lice. </p>
<p id="v24"><sup><small>24</small></sup>  Bolje je stanovati pod rubom krova nego u zajedničkoj kući sa ženom svadljivom. </p>
<p id="v25"><sup><small>25</small></sup>  Kao studena voda žednu grlu, takva je dobra vijest iz zemlje daleke. </p>
<p id="v26"><sup><small>26</small></sup>  Kao zatrpan izvor i vrelo zamućeno, takav je pravednik koji kleca pred opakim. </p>
<p id="v27"><sup><small>27</small></sup>  Jesti mnogo meda nije dobro niti tražiti pretjerane časti. </p>
<p id="v28"><sup><small>28</small></sup>  Grad razvaljen i bez zidova - takav je čovjek koji nema vlasti nad sobom. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Izreke - Poglavlje 24</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/26">
          <span class="pr-2">Izreke - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 25:21 <i>Ljubite svoje neprijatelje</i>: <a href="/hr/The_Urantia_Book/131#p10_8">KU 131:10.8</a>. </li>
  <li id="fn2"><a href="#cite2">↑</a> 25:28 <i>Nema kontrole nad sobom</i>: <a href="/hr/The_Urantia_Book/149#p4_2">KU 149:4.2</a>. </li>
</ol>
</div>
