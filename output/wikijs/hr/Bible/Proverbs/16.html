<!--
title: "Izreke - Poglavlje 16"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Izreke - Poglavlje 15</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/17">
          <span class="pr-2">Izreke - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čovjek snuje u srcu, a od Jahve je što će jezik odgovoriti. </p>
<p id="v2"><sup><small>2</small></sup>  Čovjeku se svi njegovi putovi čine čisti, a Jahve ispituje duhove. </p>
<p id="v3"><sup><small>3</small></sup>  Prepusti Jahvi svoja djela, i tvoje će se namisli ostvariti. </p>
<p id="v4"><sup><small>4</small></sup>  Jahve je sve stvorio u svoju svrhu, pa i opakoga za dan zli. </p>
<p id="v5"><sup><small>5</small></sup>  Mrzak je Jahvi svatko ohola duha: takav zaista ne ostaje bez kazne. </p>
<p id="v6"><sup><small>6</small></sup>  Ljubavlju se i vjernošću pomiruje krivnja, i strahom se Gospodnjim uklanja zlo. </p>
<p id="v7"><sup><small>7</small></sup>  Kad su Jahvi mili putovi čovječji, i neprijatelje njegove miri s njim. </p>
<p id="v8"><sup><small>8</small></sup>  Bolje je malo s pravednošću nego veliki dohoci s nepravdom. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Srce čovječje smišlja svoj put, ali Jahve upravlja korake njegove. </p>
<p id="v10"><sup><small>10</small></sup>  Proročanstvo je na usnama kraljevim: u osudi se njegova usta neće ogriješiti. </p>
<p id="v11"><sup><small>11</small></sup>  Mjere i tezulje pripadaju Jahvi; njegovo su djelo i svi utezi. </p>
<p id="v12"><sup><small>12</small></sup>  Mrsko je kraljevima počiniti opačinu, jer se pravdom utvrđuje prijestolje. </p>
<p id="v13"><sup><small>13</small></sup>  Mile su kraljevima usne pravedne i oni ljube onog koji govori pravo. </p>
<p id="v14"><sup><small>14</small></sup>  Jarost je kraljeva vjesnik smrti ali je mudar čovjek ublaži. </p>
<p id="v15"><sup><small>15</small></sup>  U kraljevu je vedru licu život, i njegova je milost kao oblak s kišom proljetnom. </p>
<p id="v16"><sup><small>16</small></sup>  Probitačnije je steći mudrost nego zlato, i stjecati razbor dragocjenije je nego srebro. </p>
<p id="v17"><sup><small>17</small></sup>  Životni je put pravednih: kloniti se zla, i tko pazi na svoj put, čuva život svoj. </p>
<p id="v18"><sup><small>18</small></sup>  Pred slomom ide oholost i pred padom uznositost. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Bolje je biti krotak s poniznima nego dijeliti plijen s oholima. </p>
<p id="v20"><sup><small>20</small></sup>  Tko pazi na riječ, nalazi sreću, i tko se uzda u Jahvu, blago njemu. </p>
<p id="v21"><sup><small>21</small></sup>  Mudar srcem naziva se razumnim i prijazne usne uvećavaju znanje. </p>
<p id="v22"><sup><small>22</small></sup>  Izvor je životni razum onima koji ga imaju, a ludima je kazna njihova ludost. </p>
<p id="v23"><sup><small>23</small></sup>  Mudračev duh urazumljuje usta njegova, na usnama mu znanje umnožava. </p>
<p id="v24"><sup><small>24</small></sup>  Saće meda riječi su ljupke, slatke duši i lijek kostima. </p>
<p id="v25"><sup><small>25</small></sup>  Neki se put čini čovjeku prav, a na kraju vodi k smrti. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Radnikova glad radi za nj; jer ga tjeraju usta njegova. </p>
<p id="v27"><sup><small>27</small></sup>  Bezočnik pripravlja samo zlo i na usnama mu je oganj plameni. </p>
<p id="v28"><sup><small>28</small></sup>  Himben čovjek zameće svađu i klevetnik razdor među prijatelje. </p>
<p id="v29"><sup><small>29</small></sup>  Nasilnik zavodi bližnjega svoga i navodi ga na rđav put. </p>
<p id="v30"><sup><small>30</small></sup>  Tko očima namiguje, himbu smišlja, a tko usne stišće, već je smislio pakost. </p>
<p id="v31"><sup><small>31</small></sup>  Sijede su kose prekrasna kruna, nalaze se na putu pravednosti. </p>
<p id="v32"><sup><small>32</small></sup>  Tko se teško srdi, bolji je od junaka, i tko nad sobom vlada, bolji je od osvojitelja grada. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  U krilo plašta baca se kocka, ali je od Jahve svaka odluka. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Izreke - Poglavlje 15</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/17">
          <span class="pr-2">Izreke - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:8 <i>Bolje malo s pravednošću</i>: <a href="/hr/The_Urantia_Book/149#p5_2">KU 149:5.2</a>. </li>
  <li id="fn2"><a href="#cite2">↑</a> 16:18 <i>Ponos prethodi padu</i>: <a href="/hr/The_Urantia_Book/111#p6_10">KU 111:6.10</a>.  <i>Ponos ide prije uništenja</i>: <a href="/hr/The_Urantia_Book/131#p2_6">KU 131:2.6</a>. </li>
  <li id="fn3"><a href="#cite3">↑</a> 16:25 <i>Način koji se čini ispravnim</i>: <a href="/hr/The_Urantia_Book/139#p12_5">KU 139:12.5</a>. </li>
  <li id="fn4"><a href="#cite4">↑</a> 16:32 <i># 1 Osvaja grad</i>: <a href="/hr/The_Urantia_Book/28#p6_20">KU 28:6.20</a>.  <i>Onaj koji vlada vlastitim duhom, moćan</i>: <a href="/hr/The_Urantia_Book/131#p2_6">KU 131:2.6</a>.  <i>Tko vlada sobom, velik je</i>: <a href="/hr/The_Urantia_Book/143#p2_3">KU 143:2.3</a>. </li>
  <li id="fn5"><a href="#cite5">↑</a> 16:33 <i>Bog kao Zbrinjavatelj</i>: <a href="/hr/The_Urantia_Book/2#p1_2">KU 2:1.2</a>. </li>
</ol>
</div>
