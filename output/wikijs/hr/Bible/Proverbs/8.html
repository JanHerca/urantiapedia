<!--
title: "Izreke - Poglavlje 8"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/7">
          <span class="mdi mdi-arrow-left-drop-circle"></span><span class="pl-2">Izreke - Poglavlje 7</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/9">
          <span class="pr-2">Izreke - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ne propovijeda li mudrost i ne diže li razboritost svoj glas? </p>
<p id="v2"><sup><small>2</small></sup>  Navrh brda, uza cestu, na raskršćima stoji, </p>
<p id="v3"><sup><small>3</small></sup>  kod izlaza iz grada, kraj ulaznih vrata, ona glasno viče: </p>
<p id="v4"><sup><small>4</small></sup>  "Vama, o ljudi, propovijedam i upravljam svoj glas sinovima ljudskim. </p>
<p id="v5"><sup><small>5</small></sup>  Shvatite mudrost, vi neiskusni, a vi nerazumni, urazumite srce. </p>
<p id="v6"><sup><small>6</small></sup>  Slušajte, jer ću zboriti o važnim stvarima, i moje će usne otkriti što je pravo. </p>
<p id="v7"><sup><small>7</small></sup>  Jer moje nepce zbori istinu i zloća je mojim usnama mrska. </p>
<p id="v8"><sup><small>8</small></sup>  Sve su riječi mojih usta pravične, u njima nema ništa ni krivo ni prijetvorno. </p>
<p id="v9"><sup><small>9</small></sup>  Sve su one jasne razboritomu i pravedne onomu tko je stekao spoznaju. </p>
<p id="v10"><sup><small>10</small></sup>  Primajte radije moju pouku no srebro i znanje požudnije od zlata. </p>
<p id="v11"><sup><small>11</small></sup>  Jer mudrost je vrednija od biserja i nikakve se dragocjenosti ne mogu porediti s njom. </p>
<p id="v12"><sup><small>12</small></sup>  Ja, mudrost, boravim s razboritošću i posjedujem znanje umna djelovanja. </p>
<p id="v13"><sup><small>13</small></sup>  Strah Gospodnji mržnja je na zlo. Oholost, samodostatnost, put zloće i usta puna laži - to ja mrzim. </p>
<p id="v14"><sup><small>14</small></sup>  Moji su savjet i razboritost, ja sam razbor i moja je jakost. </p>
<p id="v15"><sup><small>15</small></sup>  Po meni kraljevi kraljuju i velikaši dijele pravdu. </p>
<p id="v16"><sup><small>16</small></sup>  Po meni knezuju knezovi i odličnici i svi suci zemaljski. </p>
<p id="v17"><sup><small>17</small></sup>  Ja ljubim one koji ljube mene i nalaze me koji me traže. </p>
<p id="v18"><sup><small>18</small></sup>  U mene je bogatstvo i slava, postojano dobro i pravednost. </p>
<p id="v19"><sup><small>19</small></sup>  Moj je plod bolji od čista i žežena zlata i moj je prihod bolji od čistoga srebra. </p>
<p id="v20"><sup><small>20</small></sup>  Ja kročim putem pravde, sred pravičnih staza, </p>
<p id="v21"><sup><small>21</small></sup>  da dadem dobra onima koji me ljube i napunim njihove riznice. </p>
<p id="v22"><sup><small>22</small></sup>  Jahve me stvori kao počelo svoga djela, kao najraniji od svojih čina, u pradoba; </p>
<p id="v23"><sup><small>23</small></sup>  oblikovana sam još od vječnosti, odiskona, prije nastanka zemlje. </p>
<p id="v24"><sup><small>24</small></sup>  Rodih se kad još nije bilo pradubina, dok nije bilo izvora obilnih voda. </p>
<p id="v25"><sup><small>25</small></sup>  Rodih se prije nego su utemeljene gore, prije brežuljaka. </p>
<p id="v26"><sup><small>26</small></sup>  Kad još ne bijaše načinio zemlje, ni poljana, ni početka zemaljskom prahu; </p>
<p id="v27"><sup><small>27</small></sup>  kad je stvarao nebesa, bila sam nazočna, kad je povlačio krug na licu bezdana. </p>
<p id="v28"><sup><small>28</small></sup>  Kad je u visini utvrđivao oblake i kad je odredio snagu izvoru pradubina; </p>
<p id="v29"><sup><small>29</small></sup>  kad je postavljao moru njegove granice da mu se vode ne preliju preko obala, kad je polagao temelje zemlji, </p>
<p id="v30"><sup><small>30</small></sup>  bila sam kraj njega, kao graditeljica, bila u radosti, iz dana u dan, igrajući pred njim sve vrijeme: </p>
<p id="v31"><sup><small>31</small></sup>  igrala sam po tlu njegove zemlje, i moja su radost djeca čovjekova. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Tako, djeco, poslušajte me, blago onima koji čuvaju moje putove. </p>
<p id="v33"><sup><small>33</small></sup>  Poslušajte pouku - da stečete mudrost i nemojte je odbaciti. </p>
<p id="v34"><sup><small>34</small></sup>  Blago čovjeku koji me sluša i bdi na mojim vratima svaki dan i koji čuva dovratnike moje. </p>
<p id="v35"><sup><small>35</small></sup>  Jer tko nalazi mene, nalazi život i stječe milost od Jahve. </p>
<p id="v36"><sup><small>36</small></sup>  A ako se ogriješi o mene, udi svojoj duši: svi koji mene mrze ljube smrt." <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/7">
          <span class="mdi mdi-arrow-left-drop-circle"></span><span class="pl-2">Izreke - Poglavlje 7</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/9">
          <span class="pr-2">Izreke - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:31 <i>On uživa u svojoj djeci</i>: <a href="/hr/The_Urantia_Book/1#p5_4">KU 1:5.4</a>. </li>
  <li id="fn2"><a href="#cite2">↑</a> 8:36 <i>Grijeh protiv Boga, čini nepravdu vlastitoj duši</i>: <a href="/hr/The_Urantia_Book/131#p2_8">KU 131:2.8</a>. </li>
</ol>
</div>
