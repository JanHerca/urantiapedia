<!--
title: "Izreke - Poglavlje 11"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/10">
          <span class="mdi mdi-arrow-left-drop-circle"></span><span class="pl-2">Izreke - Poglavlje 10</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/12">
          <span class="pr-2">Izreke - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Lažna je mjera mrska Jahvi, a puna mjera mila mu je. </p>
<p id="v2"><sup><small>2</small></sup>  S ohološću dolazi sramota, a u smjernih je mudrost. </p>
<p id="v3"><sup><small>3</small></sup>  Pravednike vodi nevinost njihova, a bezbožnike upropašćuje njihova opačina. </p>
<p id="v4"><sup><small>4</small></sup>  Ne pomaže bogatstvo u dan Božje srdžbe, a pravednost izbavlja od smrti. </p>
<p id="v5"><sup><small>5</small></sup>  Nedužnomu pravda njegova put utire, a zao propada od svoje zloće. </p>
<p id="v6"><sup><small>6</small></sup>  Poštene izbavlja pravda njihova, a bezbožnici se hvataju u svoju lakomost. </p>
<p id="v7"><sup><small>7</small></sup>  Kad zao čovjek umre, nada propada i ufanje u imetak ruši se. </p>
<p id="v8"><sup><small>8</small></sup>  Pravednik se od tjeskobe izbavlja, a opaki dolazi na mjesto njegovo. </p>
<p id="v9"><sup><small>9</small></sup>  Bezbožnik ustima ubija svoga bližnjega, a pravednici se izbavljaju znanjem. </p>
<p id="v10"><sup><small>10</small></sup>  Sa sreće pravedničke grad se raduje i klikuje zbog propasti opakoga. </p>
<p id="v11"><sup><small>11</small></sup>  Blagoslovom pravednika grad se diže, a ustima opakih razara se. </p>
<p id="v12"><sup><small>12</small></sup>  Nerazumnik prezire svoga bližnjega, dok čovjek uman šuti. </p>
<p id="v13"><sup><small>13</small></sup>  Tko s klevetom hodi, otkriva tajnu, a čovjek pouzdana duha čuva se. </p>
<p id="v14"><sup><small>14</small></sup>  Gdje vodstva nema, narod propada, jer spasenje je u mnogim savjetnicima. </p>
<p id="v15"><sup><small>15</small></sup>  Veoma zlo prolazi tko jamči za drugoga, a bez straha je tko mrzi na jamstvo. </p>
<p id="v16"><sup><small>16</small></sup>  Ljupka žena stječe slavu, a krepki muževi bogatstvo. </p>
<p id="v17"><sup><small>17</small></sup>  Dobrostiv čovjek sam sebi dobro čini, a okrutnik muči vlastito tijelo. </p>
<p id="v18"><sup><small>18</small></sup>  Opak čovjek pribavlja isprazan dobitak, a tko sije pravdu, ima sigurnu nagradu. </p>
<p id="v19"><sup><small>19</small></sup>  Tko je čvrst u pravednosti, ide u život, a tko za zlom trči, na smrt mu je. </p>
<p id="v20"><sup><small>20</small></sup>  Mrski su Jahvi srcem opaki, a mili su mu životom savršeni. </p>
<p id="v21"><sup><small>21</small></sup>  Zaista, zao čovjek neće proći bez kazne, a rod će se pravednički izbaviti. </p>
<p id="v22"><sup><small>22</small></sup>  Zlatan je kolut na rilu svinjskom: žena lijepa, a bez razuma. </p>
<p id="v23"><sup><small>23</small></sup>  Pravednička je želja samo na sreću, a nada je opakih prolazna. </p>
<p id="v24"><sup><small>24</small></sup>  Tko dijeli obilato, sve više ima, a tko škrtari, sve je siromašniji. </p>
<p id="v25"><sup><small>25</small></sup>  Podašna duša nalazi okrepu, i tko napaja druge, sam će se napojiti. </p>
<p id="v26"><sup><small>26</small></sup>  Tko ne da žita, kune ga narod, a blagoslov je nad glavom onoga koji ga prodaje. </p>
<p id="v27"><sup><small>27</small></sup>  Tko traži dobro, nalazi milost, a tko za zlom ide, ono će ga snaći. </p>
<p id="v28"><sup><small>28</small></sup>  Tko se uzda u bogatstvo, propada, a pravednici uspijevaju kao zeleno lišće. </p>
<p id="v29"><sup><small>29</small></sup>  Tko vlastitu kuću zapusti, vjetar žanje, a luđak je sluga mudromu. </p>
<p id="v30"><sup><small>30</small></sup>  Plod je pravednikov drvo života, i mudrac je tko predobiva žive duše. </p>
<p id="v31"><sup><small>31</small></sup>  Ako se pravedniku plaća na zemlji, još će se više opakomu i grešniku. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/10">
          <span class="mdi mdi-arrow-left-drop-circle"></span><span class="pl-2">Izreke - Poglavlje 10</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/12">
          <span class="pr-2">Izreke - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
