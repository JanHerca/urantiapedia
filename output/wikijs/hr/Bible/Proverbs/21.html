<!--
title: "Izreke - Poglavlje 21"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/20">
          <span class="mdi mdi-arrow-left-drop-circle"></span><span class="pl-2">Izreke - Poglavlje 20</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/22">
          <span class="pr-2">Izreke - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kraljevo je srce u ruci Jahve kao voda tekućica; vodi ga kuda god hoće. </p>
<p id="v2"><sup><small>2</small></sup>  Svaki je put čovjeku pravedan u vlastitim očima, a Jahve ispituje srca. </p>
<p id="v3"><sup><small>3</small></sup>  Da se vrši pravda i čini pravo, draže je Jahvi nego žrtva. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ponosite oči i oholo srce i svjetiljka opakih - to je grijeh. </p>
<p id="v5"><sup><small>5</small></sup>  Namisli marljivoga samo su na korist, a nagloga samo na siromaštvo. </p>
<p id="v6"><sup><small>6</small></sup>  Blago stečeno jezikom lažljivim nestalna je ispraznost onih koji traže smrt. </p>
<p id="v7"><sup><small>7</small></sup>  Opake će odnijeti nasilje njihovo jer ne žele činiti pravice. </p>
<p id="v8"><sup><small>8</small></sup>  Zapleten je put zločinca, a pravo je djelo čista čovjeka. </p>
<p id="v9"><sup><small>9</small></sup>  Bolje je živjeti pod rubom krova nego u zajedničkoj kući sa ženom svadljivom. </p>
<p id="v10"><sup><small>10</small></sup>  Duša opakoga želi zlo: u njega nema samilosti ni za bližnjega. </p>
<p id="v11"><sup><small>11</small></sup>  Kad se podsmjevač kazni, neiskusan postaje mudar, a mudri iz pouke crpe znanje. </p>
<p id="v12"><sup><small>12</small></sup>  Na kuću opakoga pazi Svepravedni i opake strovaljuje u nesreću. </p>
<p id="v13"><sup><small>13</small></sup>  Tko zatvori uho svoje pred vikom siromaha, i sam će vikati, ali ga neće nitko uslišati. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Potajan dar utišava srdžbu, a poklon ispod ruke i žestoku jarost. </p>
<p id="v15"><sup><small>15</small></sup>  Sud pravičan radost je pravedniku a užas zločincima. </p>
<p id="v16"><sup><small>16</small></sup>  Čovjek koji skreće s puta razbora počivat će u zboru mrtvačkom. </p>
<p id="v17"><sup><small>17</small></sup>  Tko ljubi veselje, postaje siromah, i tko ljubi vino i mirisno ulje, ne obogati se. </p>
<p id="v18"><sup><small>18</small></sup>  Opak čovjek otkup je za pravednika, i bezbožnik stupa na mjesto pravednog. </p>
<p id="v19"><sup><small>19</small></sup>  Bolje je živjeti u pustinji nego sa ženom svadljivom i gnjevljivom. </p>
<p id="v20"><sup><small>20</small></sup>  Krasno je blago i ulje u stanu mudroga, a bezuman ih čovjek rasipa. </p>
<p id="v21"><sup><small>21</small></sup>  Tko teži za pravdom i dobrohotnošću, nalazi život i čast. </p>
<p id="v22"><sup><small>22</small></sup>  Mudrac nadvladava i grad pun ratnika i krši silu u koju su se uzdali. </p>
<p id="v23"><sup><small>23</small></sup>  Tko čuva usta i jezik svoj, čuva sebe od nevolje. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Drzovitom i oholici ime je "podsmjevač"; on sve radi s prekomjernom drskošću. </p>
<p id="v25"><sup><small>25</small></sup>  Lijenčinu ubija želja njegova jer mu ruke bježe od posla. </p>
<p id="v26"><sup><small>26</small></sup>  Opak po cio dan živo želi, a pravednik daje i ne škrtari. </p>
<p id="v27"><sup><small>27</small></sup>  Mrska je žrtva opakih, osobito kad se požudno prinosi. </p>
<p id="v28"><sup><small>28</small></sup>  Lažljiv svjedok propada, a čovjek koji sluša, opet će govoriti. </p>
<p id="v29"><sup><small>29</small></sup>  Opaki pokazuju drsko lice, a poštenjak učvršćuje put svoj. </p>
<p id="v30"><sup><small>30</small></sup>  Nema mudrosti i nema razuma i nema savjeta protiv Jahve. </p>
<p id="v31"><sup><small>31</small></sup>  Konj se oprema za dan boja, ali Jahve daje pobjedu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/20">
          <span class="mdi mdi-arrow-left-drop-circle"></span><span class="pl-2">Izreke - Poglavlje 20</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/22">
          <span class="pr-2">Izreke - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:3 <i>Bog želi poslušnost, a ne žrtvu</i>: <a href="/hr/The_Urantia_Book/192#p2_11">KU 192:2.11</a>. </li>
  <li id="fn2"><a href="#cite2">↑</a> 21:13 <i>Ljudi moraju čuti plač siromašnih</i>: <a href="/hr/The_Urantia_Book/146#p2_6">KU 146:2.6</a>. </li>
  <li id="fn3"><a href="#cite3">↑</a> 21:23 <i>Kontrolni jezik</i>: <a href="/hr/The_Urantia_Book/28#p6_20">KU 28:6.20</a>. </li>
</ol>
</div>
