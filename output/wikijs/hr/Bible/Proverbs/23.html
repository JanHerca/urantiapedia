<!--
title: "Izreke - Poglavlje 23"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/22">
          <span class="mdi mdi-arrow-left-drop-circle"></span><span class="pl-2">Izreke - Poglavlje 22</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/24">
          <span class="pr-2">Izreke - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad sjedneš blagovati s moćnikom. dobro pazi što je pred tobom; <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  stavljaš nož sebi pod grlo ako si proždrljivac; </p>
<p id="v3"><sup><small>3</small></sup>  ne poželi slastica njegovih jer su jelo prijevarno. </p>
<p id="v4"><sup><small>4</small></sup>  Ne trudi se stjecati bogatstvo; okani se takve misli; </p>
<p id="v5"><sup><small>5</small></sup>  usmjeriš li oči prema njemu, njega već nema jer načini sebi krila kao orao i odleti u nebo. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ne jedi jela zavidnikova, ne čezni za slasticama njegovim, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  jer on je onakav kako u sebi misli: "Jedi i pij", veli ti, ali mu srce nije s tobom. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Zalogaj koji si pojeo izbljuvat ćeš, uzalud ćeš prosut' svoje ljupke riječi. </p>
<p id="v9"><sup><small>9</small></sup>  Pred bezumnikom nemoj govoriti jer prezire tvoje umne riječi. </p>
<p id="v10"><sup><small>10</small></sup>  Ne pomiči prastare međe i ne prodiri u polje siročadi, <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  jer je moćan njihov osvetnik: branit će njihovo pravo protiv tebe. </p>
<p id="v12"><sup><small>12</small></sup>  Obrati pouci srce svoje i uho svoje riječima mudrim. </p>
<p id="v13"><sup><small>13</small></sup>  Ne uskraćuj djetetu opomene, jer, udariš li ga šibom, neće umrijeti: </p>
<p id="v14"><sup><small>14</small></sup>  biješ ga šibom, ali mu dušu iz Podzemlja izbavljaš. </p>
<p id="v15"><sup><small>15</small></sup>  Sine moj, kad ti je mudro srce, i ja se od srca veselim; </p>
<p id="v16"><sup><small>16</small></sup>  i kliče sva nutrina moja kad ti usne govore što je pravo. </p>
<p id="v17"><sup><small>17</small></sup>  Neka ti srce ne zavidi grešnicima, nego neka ti uvijek bude u strahu Gospodnjem, </p>
<p id="v18"><sup><small>18</small></sup>  jer imat ćeš budućnost i tvoja nada neće propasti. </p>
<p id="v19"><sup><small>19</small></sup>  Slušaj, sine moj, i mudar budi i ravnim putem vodi srce svoje. </p>
<p id="v20"><sup><small>20</small></sup>  Ne druži se s vinopijama ni sa žderačima mesa, </p>
<p id="v21"><sup><small>21</small></sup>  jer pijanica i izjelica osiromaše i pospanac se oblači u krpe. </p>
<p id="v22"><sup><small>22</small></sup>  Slušaj svoga oca, svoga roditelja, i ne prezri majku kad ostari. </p>
<p id="v23"><sup><small>23</small></sup>  Pribavi istinu i ne prodaji je, steci mudrost, pouku i razbor. </p>
<p id="v24"><sup><small>24</small></sup>  Radovat će se otac pravednikov, i roditelj će se mudroga veseliti. </p>
<p id="v25"><sup><small>25</small></sup>  Neka se veseli otac tvoj i majka tvoja, i neka se raduje roditeljka tvoja. </p>
<p id="v26"><sup><small>26</small></sup>  Daj mi, sine moj, srce svoje, i neka oči tvoje raduju putovi moji. </p>
<p id="v27"><sup><small>27</small></sup>  Jer bludnica je jama duboka i tuđinka tijesan zdenac. </p>
<p id="v28"><sup><small>28</small></sup>  Ona i vreba u zasjedi kao lupež i uvećava broj bezbožnika među ljudima. </p>
<p id="v29"><sup><small>29</small></sup>  Komu: ah? komu: jao? komu: svađe? komu: uzdasi? komu: rane nizašto? komu: zamućene oči? </p>
<p id="v30"><sup><small>30</small></sup>  Onima što kasno sjede kod vina, koji su došli kušati vino začinjeno. </p>
<p id="v31"><sup><small>31</small></sup>  Ne gledaj na vino kad rujno iskri, kad se u čaši svjetlucavo prelijeva: pije se tako glatko, </p>
<p id="v32"><sup><small>32</small></sup>  a na kraju ujeda kao zmija i žaca kao guja ljutica. </p>
<p id="v33"><sup><small>33</small></sup>  Oči će ti gledati tlapnje i srce govoriti ludosti. </p>
<p id="v34"><sup><small>34</small></sup>  I bit će ti kao da ležiš na pučini morskoj ili kao da ležiš navrh jarbola. </p>
<p id="v35"><sup><small>35</small></sup>  "Izbiše me, ali me ne zabolje; istukoše me, ali ne osjetih; kad se otrijeznim, još ću tražiti." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/22">
          <span class="mdi mdi-arrow-left-drop-circle"></span><span class="pl-2">Izreke - Poglavlje 22</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/24">
          <span class="pr-2">Izreke - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:5 <i>Bogatstvo uzima krila i leti</i>: <a href="/hr/The_Urantia_Book/95#p4_3">KU 95:4.3</a>. </li>
  <li id="fn2"><a href="#cite2">↑</a> 23:6 <i>Urokljivo oko</i>: <a href="/hr/The_Urantia_Book/87#p5_4">KU 87:5.4</a>. </li>
  <li id="fn3"><a href="#cite3">↑</a> 23:7 <i>Čovjek je ono što misli</i>: <a href="/hr/The_Urantia_Book/131#p2_8">KU 131:2.8</a>. </li>
  <li id="fn4"><a href="#cite4">↑</a> 23:10 <i>Poštovanje znamenitosti</i>: <a href="/hr/The_Urantia_Book/69#p9_13">KU 69:9.13</a>. </li>
  <li id="fn5"><a href="#cite5">↑</a> 23 <i>Iz Knjige mudrosti</i>: <a href="/hr/The_Urantia_Book/95#p4_5">KU 95:4.5</a>. </li>
</ol>
</div>
