<!--
title: "Izreke - Poglavlje 31"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/30">
          <span class="mdi mdi-arrow-left-drop-circle"></span><span class="pl-2">Izreke - Poglavlje 30</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ Lemuela, kralja Mase, kojima ga je učila majka njegova. </p>
<p id="v2"><sup><small>2</small></sup>  Ne, sine moj! Ne, sine srca mog! Ne, sine zavjeta mojih! </p>
<p id="v3"><sup><small>3</small></sup>  Ne daj snage svoje ženama ni putova svojih zatiračima kraljeva. </p>
<p id="v4"><sup><small>4</small></sup>  Nije za kraljeve, Lemuele, ne pristaje kraljevima vino piti, ni glavarima piće opojno, </p>
<p id="v5"><sup><small>5</small></sup>  da u piću ne zaborave zakona i prevrnu pravo nevoljnicima. </p>
<p id="v6"><sup><small>6</small></sup>  Dajte žestoko piće onomu koji će propasti i vino čovjeku komu je gorčina u duši: </p>
<p id="v7"><sup><small>7</small></sup>  on će piti i zaboraviti svoju bijedu i neće se više sjećati svoje nevolje. </p>
<p id="v8"><sup><small>8</small></sup>  Otvaraj usta svoja za nijemoga i za pravo sviju nesretnika što propadaju. </p>
<p id="v9"><sup><small>9</small></sup>  Otvaraj usta svoja, sudi pravedno i pribavi pravo siromahu i nevoljniku. </p>
<p id="v10"><sup><small>10</small></sup>  Tko će naći ženu vrsnu? Više vrijedi ona nego biserje. </p>
<p id="v11"><sup><small>11</small></sup>  Muževljevo se srce uzda u nju i blagom neće oskudijevati. </p>
<p id="v12"><sup><small>12</small></sup>  Ona mu čini dobro, a ne zlo, u sve dane vijeka svojeg. </p>
<p id="v13"><sup><small>13</small></sup>  Pribavlja vunu i lan i vješto radi rukama marnim. </p>
<p id="v14"><sup><small>14</small></sup>  Ona je kao lađa trgovačka: izdaleka donosi kruh svoj. </p>
<p id="v15"><sup><small>15</small></sup>  Još za noći ona ustaje, hrani svoje ukućane i određuje posao sluškinjama svojim. </p>
<p id="v16"><sup><small>16</small></sup>  Opazi li polje, kupi ga; plodom svojih ruku sadi vinograd. </p>
<p id="v17"><sup><small>17</small></sup>  Opasuje snagom bedra svoja i živo miče rukama. </p>
<p id="v18"><sup><small>18</small></sup>  Vidi kako joj posao napreduje: noću joj se ne gasi svjetiljka. </p>
<p id="v19"><sup><small>19</small></sup>  Rukama se maša preslice i prstima drži vreteno. </p>
<p id="v20"><sup><small>20</small></sup>  Siromahu dlan svoj otvara, ruke pruža nevoljnicima. </p>
<p id="v21"><sup><small>21</small></sup>  Ne boji se snijega za svoje ukućane, jer sva čeljad ima po dvoje haljine. </p>
<p id="v22"><sup><small>22</small></sup>  Sama sebi šije pokrivače, odijeva se lanom i purpurom. </p>
<p id="v23"><sup><small>23</small></sup>  Muž joj je slavan na Vratima, gdje sjedi sa starješinama zemaljskim. </p>
<p id="v24"><sup><small>24</small></sup>  Platno tka i prodaje ga i pojase daje trgovcu. </p>
<p id="v25"><sup><small>25</small></sup>  Odjevena je snagom i dostojanstvom, pa se smije danu budućem. </p>
<p id="v26"><sup><small>26</small></sup>  Svoja usta mudro otvara i pobožan joj je nauk na jeziku. </p>
<p id="v27"><sup><small>27</small></sup>  Na vladanje pazi ukućana i ne jede kruha besposlice. </p>
<p id="v28"><sup><small>28</small></sup>  Sinovi njezini podižu se i sretnom je nazivaju, i muž njezin hvali je: </p>
<p id="v29"><sup><small>29</small></sup>  "Mnoge su žene bile vrsne, ali ti ih sve nadmašuješ." </p>
<p id="v30"><sup><small>30</small></sup>  Lažna je ljupkost, tašta je ljepota: žena sa strahom Gospodnjim zaslužuje hvalu. </p>
<p id="v31"><sup><small>31</small></sup>  Plod joj dajte ruku njezinih i neka je na Vratima hvale djela njezina! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/30">
          <span class="mdi mdi-arrow-left-drop-circle"></span><span class="pl-2">Izreke - Poglavlje 30</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
