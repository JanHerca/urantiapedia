<!--
title: "Izreke - Poglavlje 17"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/16">
          <span class="mdi mdi-arrow-left-drop-circle"></span><span class="pl-2">Izreke - Poglavlje 16</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/18">
          <span class="pr-2">Izreke - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bolji je zalogaj suha kruha s mirom nego sa svađom kuća puna žrtvene pečenke. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Razuman sluga vlada nad sinom sramotnim i s braćom će dijeliti baštinu. </p>
<p id="v3"><sup><small>3</small></sup>  Taljika je za srebro i peć za zlato, a srca iskušava Jahve sam. </p>
<p id="v4"><sup><small>4</small></sup>  Zločinac rado sluša usne prijevarne, i lažac spremno prisluškuje pogubnu jeziku. </p>
<p id="v5"><sup><small>5</small></sup>  Tko se ruga siromahu, podruguje se Stvoritelju njegovu, i tko se veseli nesreći, ne ostaje bez kazne. </p>
<p id="v6"><sup><small>6</small></sup>  Unuci su vijenac starcima, a sinovima ures oci njihovi. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ne dolikuje budali uzvišena besjeda, a još manje odličniku usne lažljive. </p>
<p id="v8"><sup><small>8</small></sup>  Dar je čarobni kamen u očima onoga koji ga daje: kamo se god okrene, uspijeva. </p>
<p id="v9"><sup><small>9</small></sup>  Tko prikriva prijestup, traži ljubav, a tko glasinu širi, razgoni prijatelje. </p>
<p id="v10"><sup><small>10</small></sup>  Razumna se ukor jače doima nego bezumna stotina udaraca. </p>
<p id="v11"><sup><small>11</small></sup>  Opak čovjek ide samo za zlom, ali se okrutan glasnik šalje na nj. </p>
<p id="v12"><sup><small>12</small></sup>  Bolje je nabasati na medvjedicu kojoj ugrabiše mlade nego na bezumnika u njegovoj ludosti. </p>
<p id="v13"><sup><small>13</small></sup>  Tko dobro zlom uzvraća neće ukloniti nesreću od doma svojeg. </p>
<p id="v14"><sup><small>14</small></sup>  Zametnuti svađu isto je kao pustiti poplavu: stoga prije nego svađa izbije, udalji se! </p>
<p id="v15"><sup><small>15</small></sup>  Tko opravdava krivoga i tko osuđuje pravoga, obojica su mrski Jahvi. </p>
<p id="v16"><sup><small>16</small></sup>  Čemu novac u ruci bezumnomu? Da njime mudrost kupi, kad nema razbora! </p>
<p id="v17"><sup><small>17</small></sup>  Prijatelj ljubi u svako vrijeme, a u nevolji i bratom postaje. </p>
<p id="v18"><sup><small>18</small></sup>  Nerazuman čovjek daje ruku i jamči pred svojim bližnjim. </p>
<p id="v19"><sup><small>19</small></sup>  Grijeh ljubi tko ljubi svađu, i tko visoko diže svoja vrata, traži propast. </p>
<p id="v20"><sup><small>20</small></sup>  Opak srcem ne nalazi sreće, i komu je jezik zao, zapada u nesreću. </p>
<p id="v21"><sup><small>21</small></sup>  Tko rodi bezumna, na tugu mu je; a nije veseo ni otac budale. </p>
<p id="v22"><sup><small>22</small></sup>  Veselo je srce izvrstan lijek, a neveseo duh suši kosti. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Opaki prima dar iz njedara da bi iskrivio putove pravici. </p>
<p id="v24"><sup><small>24</small></sup>  Razuman ima mudrost pred sobom, a bezumniku su oči na kraj zemlje. </p>
<p id="v25"><sup><small>25</small></sup>  Briga je ocu bezuman sin i žalost roditeljki svojoj. </p>
<p id="v26"><sup><small>26</small></sup>  Ne valja kažnjavati pravednika, a nije pravo ni tući odličnike. </p>
<p id="v27"><sup><small>27</small></sup>  Tko usteže svoje riječi, razumije mudrost, i razuman je čovjek mirna duha. </p>
<p id="v28"><sup><small>28</small></sup>  I luđak se smatra mudrim kada šuti i razumnim kad susteže svoje usne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/16">
          <span class="mdi mdi-arrow-left-drop-circle"></span><span class="pl-2">Izreke - Poglavlje 16</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/18">
          <span class="pr-2">Izreke - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:6 <i>Ljubav prema unucima</i>: <a href="/hr/The_Urantia_Book/84#p7_10">KU 84:7.10</a>.  <i>Ljubav prema unucima</i>: <a href="/hr/The_Urantia_Book/66#p7_4">KU 66:7.4</a>. </li>
  <li id="fn2"><a href="#cite2">↑</a> 17:22 <i>Veselo srce je dobar lijek</i>: <a href="/hr/The_Urantia_Book/149#p5_2">KU 149:5.2</a>.  <i>Veselo srce, dobar lijek</i>: <a href="/hr/The_Urantia_Book/131#p2_9">KU 131:2.9</a>. </li>
  <li id="fn3"><a href="#cite3">↑</a> 17 <i>Iz Knjige mudrosti</i>: <a href="/hr/The_Urantia_Book/95#p4_5">KU 95:4.5</a>. </li>
</ol>
</div>
