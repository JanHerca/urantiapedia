<!--
title: "Izreke - Poglavlje 22"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Izreke - Poglavlje 21</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/23">
          <span class="pr-2">Izreke - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dobro je ime bolje od velika bogatstva,  i bolja je naklonost od srebra i zlata. </p>
<p id="v2"><sup><small>2</small></sup>  Bogataš se i siromah sreću: obojicu ih Jahve stvori. </p>
<p id="v3"><sup><small>3</small></sup>  Pametan čovjek vidi zlo i skrije se, a glupaci idu bezbrižno i trpe kaznu. </p>
<p id="v4"><sup><small>4</small></sup>  Nagrada je poniznosti strah Gospodnji, bogatstvo, čast i život. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Trnje i zamke su na putu varalici: tko čuva život svoj, daleko je od oboga. </p>
<p id="v6"><sup><small>6</small></sup>  Upućuj dijete prema njegovu putu, pa kad i ostari, neće odstupiti od njega. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Bogataš vlada nad siromasima, a dužnik je sluga vjerovniku. </p>
<p id="v8"><sup><small>8</small></sup>  Tko sije nepravdu, žanje nesreću, i šiba njegova gnjeva udarit će njega samog. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Milostivo se oko blagoslivlje, jer daje od svog kruha siromahu. </p>
<p id="v10"><sup><small>10</small></sup>  Otjeraj podsmjevača i prestat će svađe i nestat će nesloga i pogrda. </p>
<p id="v11"><sup><small>11</small></sup>  Jahve ljubi čisto srce, i tko je ljubeznih usana, kralj mu je prijatelj. </p>
<p id="v12"><sup><small>12</small></sup>  Pogled Jahvin čuva znanje, Jahve pomućuje riječi bezbožnika. </p>
<p id="v13"><sup><small>13</small></sup>  Lijenčina veli: "Lav je vani, nasred trga poginuo bih." </p>
<p id="v14"><sup><small>14</small></sup>  Duboka jama usta su preljubnice, i na koga se Jahve srdi, pada onamo. </p>
<p id="v15"><sup><small>15</small></sup>  Ludost prianja uza srce djetinje: šiba pouke otklanja je od njega. </p>
<p id="v16"><sup><small>16</small></sup>  Tko tlači siromaha, taj mu koristi; tko daje bogatašu, samo mu šteti. </p>
<p id="v17"><sup><small>17</small></sup>  Riječi mudraca: Prigni uho svoje i čuj riječi moje i upravi svoje srce mojem znanju, <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  jer milina je ako ih čuvaš u nutrini svojoj, i kad ti budu sve spremne na usnama tvojim. </p>
<p id="v19"><sup><small>19</small></sup>  Da bi uzdanje tvoje bilo u Jahvi, upućujem danas i tebe. </p>
<p id="v20"><sup><small>20</small></sup>  Napisah ti trideset što savjeta što pouka </p>
<p id="v21"><sup><small>21</small></sup>  da te poučim riječima istine, da uzmogneš pouzdanim riječima odgovoriti onomu tko te zapita. </p>
<p id="v22"><sup><small>22</small></sup>  Nemoj pljačkati siromaha zato što je siromah i ne gazi ubogoga na sudu. </p>
<p id="v23"><sup><small>23</small></sup>  Jer će Jahve parbiti parbu njihovu i otet će život onima koji ga njima otimlju. </p>
<p id="v24"><sup><small>24</small></sup>  Ne druži se sa srditim i ne idi s čovjekom jedljivim </p>
<p id="v25"><sup><small>25</small></sup>  da se ne bi privikao na staze njegove i namjestio zamku duši svojoj. </p>
<p id="v26"><sup><small>26</small></sup>  Ne budi među onima koji daju ruku, koji jamče za dugove: </p>
<p id="v27"><sup><small>27</small></sup>  ako nemaš čime nadoknaditi, zašto da ti oduzmu i postelju ispod tebe? </p>
<p id="v28"><sup><small>28</small></sup>  Ne pomiči prastare međe koju su postavili oci tvoji. <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Jesi li vidio čovjeka vična poslu svom: takav ima pristup kraljevima i ne služi prostacima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Izreke - Poglavlje 21</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/23">
          <span class="pr-2">Izreke - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:4 <i>Bogatstvo, dar Božji pravednicima</i>: <a href="/hr/The_Urantia_Book/95#p4_2">KU 95:4.2</a>. </li>
  <li id="fn2"><a href="#cite2">↑</a> 22:6 <i>Odgoj djece</i>: <a href="/hr/The_Urantia_Book/84#p7_30">KU 84:7.30</a>. </li>
  <li id="fn3"><a href="#cite3">↑</a> 22:8 <i>Žnjete što si posijao</i>: <a href="/hr/The_Urantia_Book/131#p2_9">KU 131:2.9</a>. </li>
  <li id="fn4"><a href="#cite4">↑</a> 22:17-29 <i>Iz Knjige mudrosti</i>: <a href="/hr/The_Urantia_Book/95#p4_5">KU 95:4.5</a>. </li>
  <li id="fn5"><a href="#cite5">↑</a> 22:28 <i>Poštovanje znamenitosti</i>: <a href="/hr/The_Urantia_Book/69#p9_13">KU 69:9.13</a>. </li>
</ol>
</div>
