<!--
title: "Izreke - Poglavlje 5"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/4">
          <span class="mdi mdi-arrow-left-drop-circle"></span><span class="pl-2">Izreke - Poglavlje 4</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/6">
          <span class="pr-2">Izreke - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sine moj, čuj moju mudrost, prigni uho mojoj razboritosti </p>
<p id="v2"><sup><small>2</small></sup>  da sačuvaš oprez, da ti usne zadrže znanje. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jer s usana žene preljubnice kaplje med i nepce joj je glađe od ulja, </p>
<p id="v4"><sup><small>4</small></sup>  ali je ona naposljetku gorka kao pelin, oštra kao dvosjekli mač. </p>
<p id="v5"><sup><small>5</small></sup>  Njene noge silaze k smrti, a koraci vode u Podzemlje. </p>
<p id="v6"><sup><small>6</small></sup>  Ona ne pazi na put života, ne mari što su joj staze kolebljive. </p>
<p id="v7"><sup><small>7</small></sup>  Zato me sada poslušaj, sine, i ne odstupaj od riječi mojih usta. </p>
<p id="v8"><sup><small>8</small></sup>  Neka je put tvoj daleko od nje i ne približuj se vratima njezine kuće, </p>
<p id="v9"><sup><small>9</small></sup>  da drugima ne bi dao svoju slavu i okrutnima svoje godine; </p>
<p id="v10"><sup><small>10</small></sup>  da se ne bi tuđinci nasitili tvoga dobra i da tvoja zaslužba ne ode u tuđu kuću; </p>
<p id="v11"><sup><small>11</small></sup>  da ne ridaš na koncu kad ti nestane tijela i puti </p>
<p id="v12"><sup><small>12</small></sup>  i da ne kažeš: "Oh, kako sam mrzio pouku i kako mi je srce preziralo ukor! </p>
<p id="v13"><sup><small>13</small></sup>  I ne slušah glasa svojih učitelja, niti priklonih uho onima što me poučavahu. </p>
<p id="v14"><sup><small>14</small></sup>  I umalo ne zapadoh u svako zlo, usred zbora i zajednice!" </p>
<p id="v15"><sup><small>15</small></sup>  Pij vodu iz svoje nakapnice i onu što teče iz tvoga studenca. </p>
<p id="v16"><sup><small>16</small></sup>  Moraju li se tvoji izvori razlijevati i tvoji potoci teći ulicama? </p>
<p id="v17"><sup><small>17</small></sup>  Nego neka oni budu samo tvoji, a ne i tuđinaca koji su uza te. </p>
<p id="v18"><sup><small>18</small></sup>  Neka je blagoslovljen izvor tvoj i raduj se sa ženom svoje mladosti: </p>
<p id="v19"><sup><small>19</small></sup>  neka ti je kao mila košuta i ljupka gazela, neka te grudi njene opajaju u svako doba, njezina ljubav zatravljuje bez prestanka! </p>
<p id="v20"><sup><small>20</small></sup>  TÓa zašto bi se, sine moj, zanosio preljubnicom i grlio tuđinki njedra? </p>
<p id="v21"><sup><small>21</small></sup>  Jer pred Jahvinim su očima čovjekovi putovi i on motri sve njegove staze. </p>
<p id="v22"><sup><small>22</small></sup>  Opakoga će uhvatiti njegova zloća i sapet će ga užad njegovih grijeha. </p>
<p id="v23"><sup><small>23</small></sup>  Umrijet će jer nema pouke, propast će zbog svoje goleme gluposti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/4">
          <span class="mdi mdi-arrow-left-drop-circle"></span><span class="pl-2">Izreke - Poglavlje 4</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/6">
          <span class="pr-2">Izreke - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:2 <i>Poučavanje sinova</i>: <a href="/hr/The_Urantia_Book/95#p4_2">KU 95:4.2</a>. </li>
</ol>
</div>
