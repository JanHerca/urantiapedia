<!--
title: "Izreke - Poglavlje 7"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/6">
          <span class="mdi mdi-arrow-left-drop-circle"></span><span class="pl-2">Izreke - Poglavlje 6</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/8">
          <span class="pr-2">Izreke - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čuvaj, sine, riječi moje i pohrani moje zapovijedi kod sebe. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Čuvaj moje zapovijedi, i bit ćeš živ, i nauk moj kao zjenicu oka svoga. </p>
<p id="v3"><sup><small>3</small></sup>  Priveži ih sebi na prste, upiši ih na ploči srca svoga; </p>
<p id="v4"><sup><small>4</small></sup>  reci mudrosti: "Moja si sestra" i razboritost nazovi "sestričnom", </p>
<p id="v5"><sup><small>5</small></sup>  da te čuva od žene preljubnice, od tuđinke koja laskavo govori. </p>
<p id="v6"><sup><small>6</small></sup>  Kad bijah jednom na prozoru svoje kuće i gledah van kroz rešetku, </p>
<p id="v7"><sup><small>7</small></sup>  vidjeh među lakovjernima, opazih među momcima nerazumna mladića: </p>
<p id="v8"><sup><small>8</small></sup>  prolazio je ulicom kraj njezina ugla i koracao putem k njezinoj kući </p>
<p id="v9"><sup><small>9</small></sup>  u sumraku između dana i večeri kad se hvata noćna tmina; </p>
<p id="v10"><sup><small>10</small></sup>  i gle, susrete ga žena, bludno odjevena i s prijevarom u srcu. </p>
<p id="v11"><sup><small>11</small></sup>  Jogunasta bijaše i razuzdana, noge joj se nisu mogle u kući zadržati; </p>
<p id="v12"><sup><small>12</small></sup>  bila je čas na ulici, čas na trgovima i vrebala kod svakog ugla; </p>
<p id="v13"><sup><small>13</small></sup>  i uhvati ga i poljubi i reče mu bezobrazna lica: </p>
<p id="v14"><sup><small>14</small></sup>  "Bila sam dužna žrtvu pričesnicu, i danas izvrših svoj zavjet; </p>
<p id="v15"><sup><small>15</small></sup>  zato sam ti izašla u susret, da te tražim, i nađoh te. </p>
<p id="v16"><sup><small>16</small></sup>  Svoju sam postelju nastrla sagovima, vezenim pokrivačima misirskim; </p>
<p id="v17"><sup><small>17</small></sup>  svoj sam krevet namirisala smirnom, alojem i cimetom. </p>
<p id="v18"><sup><small>18</small></sup>  Hajde da se opijamo nasladom do jutra i da se radujemo užicima ljubavi. </p>
<p id="v19"><sup><small>19</small></sup>  Jer muža mi nema kod kuće: otišao je na dalek put; </p>
<p id="v20"><sup><small>20</small></sup>  uzeo je sa sobom novčani tobolac; a vratit će se kući tek o uštapu." </p>
<p id="v21"><sup><small>21</small></sup>  Tako ga zavede svojim vičnim nagovorom, odvuče ga svojim glatkim usnama. </p>
<p id="v22"><sup><small>22</small></sup>  I ludo on pođe za njom, kao što vol ide na klaonicu i kao što jelen zapleten u mrežu čeka </p>
<p id="v23"><sup><small>23</small></sup>  dok mu strijela ne probije jetra, i kao ptica što ulijeće u zamku, i ne znajući da će ga to života stajati. </p>
<p id="v24"><sup><small>24</small></sup>  Zato me, sine moj, poslušaj i čuj riječi mojih usta. </p>
<p id="v25"><sup><small>25</small></sup>  Nek' ti srce ne zastranjuje na njezine putove i ne lutaj po njezinim stazama. </p>
<p id="v26"><sup><small>26</small></sup>  Jer je mnoge smrtno ranila i oborila, i mnogo je onih što ih je pobila. </p>
<p id="v27"><sup><small>27</small></sup>  U Podzemlje vode putovi kroz njenu kuću, dolje u odaje smrti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/6">
          <span class="mdi mdi-arrow-left-drop-circle"></span><span class="pl-2">Izreke - Poglavlje 6</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/8">
          <span class="pr-2">Izreke - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:1-3 <i>Poučavanje sinova</i>: <a href="/hr/The_Urantia_Book/95#p4_2">KU 95:4.2</a>. </li>
</ol>
</div>
