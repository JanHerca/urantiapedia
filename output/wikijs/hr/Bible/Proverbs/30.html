<!--
title: "Izreke - Poglavlje 30"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/29">
          <span class="mdi mdi-arrow-left-drop-circle"></span><span class="pl-2">Izreke - Poglavlje 29</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/31">
          <span class="pr-2">Izreke - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječi Agura, sina Jakeova, iz Mase; proročanstvo njegovo  za Itiela, za Itiela i Ukala. </p>
<p id="v2"><sup><small>2</small></sup>  Da, preglup sam da bih bio čovjek i nemam razbora čovječjeg. </p>
<p id="v3"><sup><small>3</small></sup>  Ne stekoh mudrosti i ne poznajem znanosti svetih! </p>
<p id="v4"><sup><small>4</small></sup>  Tko uzađe na nebo i siđe? Tko uhvati vjetar u šake svoje? Tko sabra vode u plašt svoj? Tko postavi krajeve zemaljske? Kako se zove i kako mu se zove sin? Znaš li? </p>
<p id="v5"><sup><small>5</small></sup>  Svaka je Božja riječ prokušana, štit onima koji se u nj uzdaju. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ne dodaji ništa njegovim riječima, da te ne prekori i ne smatra lažljivim. </p>
<p id="v7"><sup><small>7</small></sup>  Za dvoje te molim, ne uskrati mi, dok ne umrem: </p>
<p id="v8"><sup><small>8</small></sup>  udalji od mene licemjernu i lažnu riječ; ne daj mi siromaštva ni bogatstva: hrani me kruhom mojim dostatnim; </p>
<p id="v9"><sup><small>9</small></sup>  inače bih, presitivši se, zatajio tebe i rekao: "Tko je Jahve?" Ili bih, osiromašivši, krao i oskvrnio ime Boga svojega. </p>
<p id="v10"><sup><small>10</small></sup>  Ne klevetaj sluge gospodaru njegovu, jer bi te mogao kleti i ti morao okajati. </p>
<p id="v11"><sup><small>11</small></sup>  Ima izrod koji kune oca svoga i ne blagoslivlje majke svoje! </p>
<p id="v12"><sup><small>12</small></sup>  Izrod koji za se misli da je čist, a od kala svojeg nije opran! </p>
<p id="v13"><sup><small>13</small></sup>  Izrod uznositih očiju koji visoko diže svoje trepavice! </p>
<p id="v14"><sup><small>14</small></sup>  Izrod komu su zubi mačevi i očnjaci noževi da proždiru nesretnike na zemlji i siromahe među ljudima! </p>
<p id="v15"><sup><small>15</small></sup>  Pijavica ima dvije kćeri: "Daj! Daj!" Postoje tri stvari nezasitne i četiri koje ne kažu: "Dosta!" </p>
<p id="v16"><sup><small>16</small></sup>  Carstvo smrti, jalova utroba, zemlja nikad gasna vode i vatra koja nikad ne kaže: "Dosta!" </p>
<p id="v17"><sup><small>17</small></sup>  Oko koje se ruga ocu i odriče posluh majci iskljuvat će potočni gavrani i izjesti mladi orlovi. </p>
<p id="v18"><sup><small>18</small></sup>  Troje mi je nedokučivo, a četvrto ne razumijem: </p>
<p id="v19"><sup><small>19</small></sup>  put orlov po nebu, put zmijin po stijeni, put lađin posred mora i put muškarčev djevojci. </p>
<p id="v20"><sup><small>20</small></sup>  Takav je put preljubnice: najede se, obriše usta i veli: "Nisam sagriješila." </p>
<p id="v21"><sup><small>21</small></sup>  Od troga se zemlja ljulja, a četvrtoga ne može podnijeti: </p>
<p id="v22"><sup><small>22</small></sup>  od roba kad postane kralj i kad se prostak kruha nasiti, </p>
<p id="v23"><sup><small>23</small></sup>  od puštenice kad se uda i sluškinje kad istisne svoju gospodaricu. </p>
<p id="v24"><sup><small>24</small></sup>  Četvero je maleno na zemlji, ali mudrije od mudraca: </p>
<p id="v25"><sup><small>25</small></sup>  mravi, nejaki stvorovi, koji sebi ljeti spremaju hranu; </p>
<p id="v26"><sup><small>26</small></sup>  jazavci, stvorovi bez moći, što u stijeni grade sebi stan; </p>
<p id="v27"><sup><small>27</small></sup>  skakavci, koji nemaju kralja, a svi idu u poretku; </p>
<p id="v28"><sup><small>28</small></sup>  gušter, što se rukama hvata, a prodire u kraljevske palače. </p>
<p id="v29"><sup><small>29</small></sup>  Troje ima lijep korak, a četvero lijepo hodi: </p>
<p id="v30"><sup><small>30</small></sup>  lav, junak među zvijerima, koji ni pred kim ne uzmiče; </p>
<p id="v31"><sup><small>31</small></sup>  pijetao što se odvažno šeće među kokošima; jarac koji vodi stado; i kralj sa svojom vojskom. </p>
<p id="v32"><sup><small>32</small></sup>  Ako si ludovao oholeći se ili to svjesno činio, stavi ruku na usta. </p>
<p id="v33"><sup><small>33</small></sup>  Kad se mlijeko metÄe, izlazi maslac; kad se nos pritisne, poteče krv; kad se srdžba potisne, dobiva se spor. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/29">
          <span class="mdi mdi-arrow-left-drop-circle"></span><span class="pl-2">Izreke - Poglavlje 29</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/31">
          <span class="pr-2">Izreke - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 30:5-6 <i>Sveto pismo nije nepogrešivo (Contra)</i>: <a href="/hr/The_Urantia_Book/159#p4_6">KU 159:4.6</a>. </li>
</ol>
</div>
