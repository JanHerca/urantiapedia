<!--
title: "Izreke - Poglavlje 19"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/18">
          <span class="mdi mdi-arrow-left-drop-circle"></span><span class="pl-2">Izreke - Poglavlje 18</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/20">
          <span class="pr-2">Izreke - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bolji je siromah koji živi u nedužnosti nego čovjek opakih usana i k tomu bezuman. </p>
<p id="v2"><sup><small>2</small></sup>  Revnost bez razboritosti nije dobra, i tko brzo hoda, spotiče se. </p>
<p id="v3"><sup><small>3</small></sup>  Ludost čovjeku kvari život, a srce mu se ljuti na Jahvu! </p>
<p id="v4"><sup><small>4</small></sup>  Bogatstvo pribavlja mnoge prijatelje, a siromaha i njegov prijatelj ostavlja. </p>
<p id="v5"><sup><small>5</small></sup>  Lažljiv svjekok ne ostaje bez kazne, i tko širi laži, neće uteći. </p>
<p id="v6"><sup><small>6</small></sup>  Mnogi laskaju licu odličnikovu i svatko je prijatelj čovjeku darežljivu. </p>
<p id="v7"><sup><small>7</small></sup>  Na siromaha mrze sva braća njegova, još više se udaljuju od njega prijatelji njegovi: on hlepi za dobrim riječima, ali ih ne nalazi! </p>
<p id="v8"><sup><small>8</small></sup>  Tko stječe razboritost, ljubi sebe, a tko čuva razum, nalazi sreću. </p>
<p id="v9"><sup><small>9</small></sup>  Lažljiv svjedok ne ostaje bez kazne, i tko širi laži, propada. </p>
<p id="v10"><sup><small>10</small></sup>  Ne dolikuje bezumnomu živjeti raskošno, a još manje sluzi vlast nad knezovima. </p>
<p id="v11"><sup><small>11</small></sup>  Um čovjeka usteže od srdžbe, a čast mu je oprostiti krivicu. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kraljev je gnjev kao rika lavlja, a njegova milost kao rosa bilju. </p>
<p id="v13"><sup><small>13</small></sup>  Nesreća je ocu svojemu bezuman sin, i neprestano prokišnjavanje svađe su ženine. </p>
<p id="v14"><sup><small>14</small></sup>  Kuća se i bogatstvo baštine od otaca, a od Jahve je žena razumna. </p>
<p id="v15"><sup><small>15</small></sup>  Lijenost navlači čovjeku dubok san i nemarna duša gladuje. </p>
<p id="v16"><sup><small>16</small></sup>  Tko se drži zapovijedi, čuva život svoj, a tko ne pazi putove svoje, umire. </p>
<p id="v17"><sup><small>17</small></sup>  Jahvi pozaima tko je siromahu milostiv, i on će mu platiti dobročinstvo. </p>
<p id="v18"><sup><small>18</small></sup>  Kažnjavaj sina svoga dok ima nade, ali ne idi za tim da ga ubiješ. </p>
<p id="v19"><sup><small>19</small></sup>  Tko je jarostan, plaća globu, i kad ga štediš, samo uvećavaš njegov gnjev. </p>
<p id="v20"><sup><small>20</small></sup>  Slušaj savjet i primaj pouku, kako bi naposljetku postao mudar. </p>
<p id="v21"><sup><small>21</small></sup>  Mnogo je namisli u srcu čovječjem, ali što Jahve naumi, to i bude. </p>
<p id="v22"><sup><small>22</small></sup>  Dražest je čovjekova u dobroti njegovoj, i bolji je siromah od lažljivca. </p>
<p id="v23"><sup><small>23</small></sup>  Strah Gospodnji daje život, i tko se njime ispuni, zlo ga ne pohodi. </p>
<p id="v24"><sup><small>24</small></sup>  Lijenčina umače ruku u zdjelu, ali je ustima svojim ne prinosi. </p>
<p id="v25"><sup><small>25</small></sup>  Udari podsmjehivača, i lud se opameti; ukori razumnog, i shvatit će znanje. </p>
<p id="v26"><sup><small>26</small></sup>  Sin je sramotan i pokvaren tko zlostavlja oca i odgoni majku. </p>
<p id="v27"><sup><small>27</small></sup>  Prestani, sine moj, slušati naputke koji odvode od riječi spoznaje! </p>
<p id="v28"><sup><small>28</small></sup>  Nevaljao se svjedok podruguje pravdi i usta opakih gutaju nepravdu. </p>
<p id="v29"><sup><small>29</small></sup>  Pripravljene su kazne podsmjevačima i udarci za leđa bezumnika. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/18">
          <span class="mdi mdi-arrow-left-drop-circle"></span><span class="pl-2">Izreke - Poglavlje 18</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/20">
          <span class="pr-2">Izreke - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:11 <i>Diskrecija odgađa ljutnju</i>: <a href="/hr/The_Urantia_Book/149#p4_2">KU 149:4.2</a>. </li>
</ol>
</div>
