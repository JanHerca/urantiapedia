<!--
title: "Izreke - Poglavlje 1"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/2">
          <span class="pr-2">Izreke - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mudre izreke Salomona, sina Davidova, kralja izraelskog: </p>
<p id="v2"><sup><small>2</small></sup>  da se spozna mudrost i pouka, da se shvate razumne riječi; </p>
<p id="v3"><sup><small>3</small></sup>  da se primi umna pouka, pravda i pravica i nepristranost; </p>
<p id="v4"><sup><small>4</small></sup>  da se dade pamet neiskusnima, mladiću znanje i umijeće; </p>
<p id="v5"><sup><small>5</small></sup>  kad mudar čuje, da umnoži znanje, a razuman steče mudrije misli; </p>
<p id="v6"><sup><small>6</small></sup>  da razumije izreke i prispodobe, riječi mudraca i njihove zagonetke. </p>
<p id="v7"><sup><small>7</small></sup>  Strah je Gospodnji početak spoznaje, ali ludi preziru mudrost i pouku. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Poslušaj, sine moj, pouku oca svoga i ne odbacuj naputka svoje majke! <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Jer će ti biti ljupki vijenac na glavi i ogrlica oko tvoga vrata. </p>
<p id="v10"><sup><small>10</small></sup>  Sine moj, ako te grešnici mame, ne pristaj; </p>
<p id="v11"><sup><small>11</small></sup>  ako bi rekli: "Hodi s nama, da vrebamo krv, čekamo u zasjedi nevina ni za što; </p>
<p id="v12"><sup><small>12</small></sup>  da ih progutamo žive kao carstvo smrti i cijele kao one koji silaze u grob; </p>
<p id="v13"><sup><small>13</small></sup>  naplijenit ćemo svakojaka blaga, napuniti svoje kuće plijenom; </p>
<p id="v14"><sup><small>14</small></sup>  bacat ćeš s nama svoj ždrijeb, svi ćemo zajedno imati jednu kesu." </p>
<p id="v15"><sup><small>15</small></sup>  Sine moj, ne idi s njima na put, makni nogu od njihove staze. </p>
<p id="v16"><sup><small>16</small></sup>  Jer na zlo trče svojim nogama i hite prolijevati krv. </p>
<p id="v17"><sup><small>17</small></sup>  Jer uzalud je razapinjati mrežu pred očima svima pticama. </p>
<p id="v18"><sup><small>18</small></sup>  A oni vrebaju vlastitu krv, postavljaju zasjedu svojemu životu. </p>
<p id="v19"><sup><small>19</small></sup>  Takva je sudba svih lakomih na ružan dobitak: on ih života stane. </p>
<p id="v20"><sup><small>20</small></sup>  Mudrost glasno uzvikuje na ulici, na trgovima diže svoj glas; </p>
<p id="v21"><sup><small>21</small></sup>  propovijeda po bučnim uglovima, na otvorenim gradskim vratima govori svoje riječi: </p>
<p id="v22"><sup><small>22</small></sup>  "Dokle ćete, vi glupi, ljubiti glupost i dokle će podsmjevačima biti milo podsmijevanje, i dokle će bezumnici mrziti znanje? </p>
<p id="v23"><sup><small>23</small></sup>  Poslušajte moju opomenu! Gle, svoj duh pred vas izlijevam, hoću vas poučiti svojim riječima. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Koliko sam vas zvala, a vi ste odbijali; pružala sam ruku, ali je nitko ne opazi. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  Nego ste odbacili svaki moj savjet i niste poslušali moje opomene; </p>
<p id="v26"><sup><small>26</small></sup>  zato ću se i ja smijati vašoj propasti, rugat ću se kad vas obuzme tjeskoba: </p>
<p id="v27"><sup><small>27</small></sup>  kad navali na vas strah kao nevrijeme i zgrabi vas propast kao vihor, kad navali na vas nevolja i muka. </p>
<p id="v28"><sup><small>28</small></sup>  Tada će me zvati, ali se ja neću odazvati; tražit će me, ali me neće naći. </p>
<p id="v29"><sup><small>29</small></sup>  Jer su mrzili spoznaju i nisu izabrali Gospodnjeg straha </p>
<p id="v30"><sup><small>30</small></sup>  niti su poslušali moj savjet, nego su prezreli svaku moju opomenu. </p>
<p id="v31"><sup><small>31</small></sup>  Zato će jesti plod svojeg vladanja i nasititi se vlastitih savjeta. </p>
<p id="v32"><sup><small>32</small></sup>  Jer glupe će ubiti njihovo odbijanje, a nemar će upropastiti bezumne. </p>
<p id="v33"><sup><small>33</small></sup>  A tko sluša mene, bezbrižan ostaje i spokojno živi bez straha od zla." <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/2">
          <span class="pr-2">Izreke - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:7 <i>Strah Božji započinje mudrost</i>: <a href="/hr/The_Urantia_Book/68#p3_3">KU 68:3.3</a>.  <i>Strah Božji započinje mudrost</i>: <a href="/hr/The_Urantia_Book/149#p6_5">KU 149:6.5</a>.  <i>Strah Gospodnji, počinje mudrost</i>: <a href="/hr/The_Urantia_Book/131#p2_6">KU 131:2.6</a>.  <i>Značenja straha</i>: <a href="/hr/The_Urantia_Book/149#p6_3">KU 149:6.3</a>. </li>
  <li id="fn2"><a href="#cite2">↑</a> 1:8-16 <i>Poučavanje sinova</i>: <a href="/hr/The_Urantia_Book/95#p4_2">KU 95:4.2</a>. </li>
  <li id="fn3"><a href="#cite3">↑</a> 1:23 <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>.  <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>. </li>
  <li id="fn4"><a href="#cite4">↑</a> 1:24-28 <i>Posljedica odbacivanja Boga</i>: <a href="/hr/The_Urantia_Book/146#p2_5">KU 146:2.5</a>. </li>
  <li id="fn5"><a href="#cite5">↑</a> 1:33 <i>Spašeni od straha</i>: <a href="/hr/The_Urantia_Book/95#p4_3">KU 95:4.3</a>. </li>
</ol>
</div>
