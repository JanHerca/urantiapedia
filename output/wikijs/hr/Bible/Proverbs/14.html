<!--
title: "Izreke - Poglavlje 14"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Izreke - Poglavlje 13</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/15">
          <span class="pr-2">Izreke - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ženska mudrost sagradi kuću, a ludost je rukama razgrađuje. </p>
<p id="v2"><sup><small>2</small></sup>  Tko živi s poštenjem, boji se Jahve, a tko ide stranputicom, prezire ga. </p>
<p id="v3"><sup><small>3</small></sup>  U luđakovim je ustima šiba za oholost njegovu, a mudre štite vlastite usne. </p>
<p id="v4"><sup><small>4</small></sup>  Gdje nema volova, prazne su jasle, a obilna je žetva od snage bikove. </p>
<p id="v5"><sup><small>5</small></sup>  Istinit svjedok ne laže, a krivi svjedok širi laž. </p>
<p id="v6"><sup><small>6</small></sup>  Podsmjevač traži mudrost i ne nalazi je, a razumni lako dolazi do znanja. </p>
<p id="v7"><sup><small>7</small></sup>  Idi od čovjeka bezumna jer nećeš upoznati usne što zbore znanje. </p>
<p id="v8"><sup><small>8</small></sup>  Mudrost je pametna čovjeka u tom što pazi na svoj put, a bezumnička ludost prijevara je. </p>
<p id="v9"><sup><small>9</small></sup>  Luđacima je grijeh šala, a milost je Božja s poštenima. </p>
<p id="v10"><sup><small>10</small></sup>  Srce poznaje svoj jad, i veselje njegovo ne može dijeliti nitko drugi. </p>
<p id="v11"><sup><small>11</small></sup>  Dom opakih propast će, a šator će pravednika procvasti. </p>
<p id="v12"><sup><small>12</small></sup>  Neki se put učini čovjeku prav, a na koncu vodi k smrti. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  I u smijehu srce osjeća bol, a poslije veselja dolazi tuga. </p>
<p id="v14"><sup><small>14</small></sup>  Otpadnik se siti svojim prestupcima, a dobar čovjek svojim radom. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Glupan vjeruje svakoj riječi, a pametan pazi na korak svoj. </p>
<p id="v16"><sup><small>16</small></sup>  Mudar se boji i oda zla se uklanja, a bezuman se raspaljuje i bez straha je. </p>
<p id="v17"><sup><small>17</small></sup>  Nagao čovjek čini ludosti, a razborit ih podnosi. </p>
<p id="v18"><sup><small>18</small></sup>  Glupaci baštine ludost, a mudre ovjenčava znanje. </p>
<p id="v19"><sup><small>19</small></sup>  Zli padaju ničice pred dobrima i opaki pred vratima pravednikovim. </p>
<p id="v20"><sup><small>20</small></sup>  I svom prijatelju mrzak je siromah, a bogataš ima mnogo ljubitelja. </p>
<p id="v21"><sup><small>21</small></sup>  Griješi tko prezire bližnjega svoga, a blago onomu tko je milostiv ubogima. </p>
<p id="v22"><sup><small>22</small></sup>  Koji snuju zlo, ne hode li stranputicom, a zar nisu dobrota i vjernost s onima koji snuju dobro? </p>
<p id="v23"><sup><small>23</small></sup>  U svakom trudu ima probitka, a pusto brbljanje samo je na siromaštvo. </p>
<p id="v24"><sup><small>24</small></sup>  Mudrima je vijenac bogatstvo njihovo, a bezumnima kruna - njihova ludost. </p>
<p id="v25"><sup><small>25</small></sup>  Istinit svjedok izbavlja duše, a tko laži širi, taj je varalica. </p>
<p id="v26"><sup><small>26</small></sup>  U strahu je Gospodnjem veliko pouzdanje i njegovim je sinovima utočište. </p>
<p id="v27"><sup><small>27</small></sup>  Strah Gospodnji izvor je života: on izbavlja od zamke smrti. </p>
<p id="v28"><sup><small>28</small></sup>  Mnoštvo je naroda ponos kralju, a bez puka knez propada. </p>
<p id="v29"><sup><small>29</small></sup>  Tko se teško srdi, velike je razboritosti, a nabusit duhom pokazuje ludost. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Mirno je srce život tijelu, a ljubomor je gnjilež u kostima. </p>
<p id="v31"><sup><small>31</small></sup>  Tko tlači siromaha huli na stvoritelja, a časti ga tko je milostiv ubogomu. </p>
<p id="v32"><sup><small>32</small></sup>  Opaki propada zbog vlastite pakosti, a pravednik i u samoj smrti nalazi utočište. </p>
<p id="v33"><sup><small>33</small></sup>  U razumnu srcu mudrost počiva, a što je u bezumnome, to se i pokaže. </p>
<p id="v34"><sup><small>34</small></sup>  Pravednost uzvisuje narod, a grijeh je sramota pucima. </p>
<p id="v35"><sup><small>35</small></sup>  Kralju je mio razborit sluga, a na sramotna se srdi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Izreke - Poglavlje 13</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/15">
          <span class="pr-2">Izreke - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:12 <i>Način koji se čini ispravnim</i>: <a href="/hr/The_Urantia_Book/139#p12_5">KU 139:12.5</a>.  <i>Cilj ne opravdava sredstva</i>: <a href="/hr/The_Urantia_Book/75#p4_6">KU 75:4.6</a>. </li>
  <li id="fn2"><a href="#cite2">↑</a> 14:14 <i>Dobar čovjek zadovoljan sobom</i>: <a href="/hr/The_Urantia_Book/149#p5_2">KU 149:5.2</a>. </li>
  <li id="fn3"><a href="#cite3">↑</a> 14:29a <i>Spor gnjeva, razumije</i>: <a href="/hr/The_Urantia_Book/149#p4_2">KU 149:4.2</a>. </li>
  <li id="fn4"><a href="#cite4">↑</a> 14:29b <i>Nagla narav / ludost</i>: <a href="/hr/The_Urantia_Book/149#p4_2">KU 149:4.2</a>. </li>
</ol>
</div>
