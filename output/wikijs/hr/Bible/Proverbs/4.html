<!--
title: "Izreke - Poglavlje 4"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/3">
          <span class="mdi mdi-arrow-left-drop-circle"></span><span class="pl-2">Izreke - Poglavlje 3</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/5">
          <span class="pr-2">Izreke - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Slušajte, djeco, pouku očevu i pazite kako biste spoznali mudrost, </p>
<p id="v2"><sup><small>2</small></sup>  jer dobar vam nauk dajem: ne prezrite moga naputka. </p>
<p id="v3"><sup><small>3</small></sup>  I ja sam bio sin u svoga oca i nježan jedinac u svoje matere; </p>
<p id="v4"><sup><small>4</small></sup>  i mene je on učio i govorio mi: "Zadrži moje riječi u svojem srcu, poštuj moje zapovijedi i živjet ćeš. </p>
<p id="v5"><sup><small>5</small></sup>  Steci mudrost, steci razbor, ne smeći ih s uma i ne odstupi od riječi mojih usta. </p>
<p id="v6"><sup><small>6</small></sup>  Ne ostavljaj je i čuvat će te; ljubi je i obranit će te. </p>
<p id="v7"><sup><small>7</small></sup>  Početak je mudrosti: steci sebi mudrost i svim svojim imanjem steci razboritost. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Veličaj je i uzvisit će te; donijet će ti čast kad je prigrliš. </p>
<p id="v9"><sup><small>9</small></sup>  Stavit će ti ljupki vijenac na glavu, i obdarit će te krasnom krunom." </p>
<p id="v10"><sup><small>10</small></sup>  Poslušaj, sine moj, primi moje riječi i umnožit će se godine tvojeg života. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Poučih te putu mudrosti, navratih te na prave staze; </p>
<p id="v12"><sup><small>12</small></sup>  neće ti se zapletati koraci kad staneš hoditi; potrčiš li, nećeš posrnuti. </p>
<p id="v13"><sup><small>13</small></sup>  Čvrsto se drži pouke, ne puštaj je, čuvaj je, jer ona ti je život. </p>
<p id="v14"><sup><small>14</small></sup>  Ne idi stazom opakih i ne stupaj putem zlikovaca. </p>
<p id="v15"><sup><small>15</small></sup>  Ostavi ga, ne hodi njime; kloni ga se i zaobiđi ga. </p>
<p id="v16"><sup><small>16</small></sup>  Jer oni ne spavaju ako ne učine zla, i san im ne dolazi ako koga ne obore. </p>
<p id="v17"><sup><small>17</small></sup>  Jer jedu kruh opačine i piju vino nasilja. </p>
<p id="v18"><sup><small>18</small></sup>  A pravednička je staza kao svjetlost svanuća, koja je sve jasnija do potpunog dana. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  A put je opakih kao mrkli mrak: ne znaju o što će se spotaknuti. </p>
<p id="v20"><sup><small>20</small></sup>  Sine moj, pazi na moje riječi, prigni uho svoje mojim besjedama. </p>
<p id="v21"><sup><small>21</small></sup>  Ne gubi ih nikad iz očiju, pohrani ih usred srca svoga. </p>
<p id="v22"><sup><small>22</small></sup>  Jer su život onima koji ih nalaze i ozdravljenje svemu tijelu njihovu. </p>
<p id="v23"><sup><small>23</small></sup>  A svrh svega, čuvaj svoje srce, jer iz njega izvire život. </p>
<p id="v24"><sup><small>24</small></sup>  Drži daleko od sebe lažna usta i udalji od sebe usne prijevarne. </p>
<p id="v25"><sup><small>25</small></sup>  Nek' tvoje oči gledaju u lice i neka ti je pogled uvijek prav. </p>
<p id="v26"><sup><small>26</small></sup>  Pazi na stazu kojom kročiš i neka ti svi putovi budu pouzdani. </p>
<p id="v27"><sup><small>27</small></sup>  Ne skreći ni desno ni lijevo, drži svoj korak daleko oda zla. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/3">
          <span class="mdi mdi-arrow-left-drop-circle"></span><span class="pl-2">Izreke - Poglavlje 3</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/5">
          <span class="pr-2">Izreke - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:7-8 <i>Mudrost je glavna stvar</i>: <a href="/hr/The_Urantia_Book/133#p9_3">KU 133:9.3</a>. </li>
  <li id="fn2"><a href="#cite2">↑</a> 4:10-20 <i>Poučavanje sinova</i>: <a href="/hr/The_Urantia_Book/95#p4_2">KU 95:4.2</a>. </li>
  <li id="fn3"><a href="#cite3">↑</a> 4:18 <i>Put pravednosti je sjajno svjetlo</i>: <a href="/hr/The_Urantia_Book/131#p2_11">KU 131:2.11</a>. </li>
</ol>
</div>
