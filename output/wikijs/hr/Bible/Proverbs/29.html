<!--
title: "Izreke - Poglavlje 29"
description: 
published: true
date: 2025-11-18T12:59:53Z
tags: bible, bible—proverbs
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/28">
          <span class="mdi mdi-arrow-left-drop-circle"></span><span class="pl-2">Izreke - Poglavlje 28</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/30">
          <span class="pr-2">Izreke - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čovjek koji, po opomeni, ostaje tvrdoglav,  u tren će se slomiti, i neće mu biti spasa. </p>
<p id="v2"><sup><small>2</small></sup>  Narod se veseli kad se množe pravednici, a puk uzdiše kad zavlada opaki. </p>
<p id="v3"><sup><small>3</small></sup>  Čovjek koji ljubi mudrost, veseli oca svoga, a koji se druži s bludnicama, rasipa imetak. </p>
<p id="v4"><sup><small>4</small></sup>  Kralj pravicom održava državu, a ruši je čovjek koji nameće daće. </p>
<p id="v5"><sup><small>5</small></sup>  Čovjek koji laska bližnjemu svome razapinje mrežu stopama njegovim. </p>
<p id="v6"><sup><small>6</small></sup>  U grijehu je zamka zlu čovjeku, a pravednik likuje i veseli se. </p>
<p id="v7"><sup><small>7</small></sup>  Pravednik razumije pravo malenih, a opaki ne shvaća spoznaju. </p>
<p id="v8"><sup><small>8</small></sup>  Podsmjevači uzbunjuju grad, a mudri stišavaju srdžbu. </p>
<p id="v9"><sup><small>9</small></sup>  Kad se mudrac parbi s bezumnikom, il' se srdio, il' se smijao, svejednako mira nema. </p>
<p id="v10"><sup><small>10</small></sup>  Krvopije mrze poštenoga, a pravednici mu se za život brinu. </p>
<p id="v11"><sup><small>11</small></sup>  Bezumnik izlijeva sav svoj gnjev, a mudrac susteže svoju srdžbu. </p>
<p id="v12"><sup><small>12</small></sup>  Ako vladalac posluša riječ lažljivu, sve mu sluge postaju opake. </p>
<p id="v13"><sup><small>13</small></sup>  Siromah se i gulikoža susreću: Jahve obojici prosvjetljuje oči. </p>
<p id="v14"><sup><small>14</small></sup>  Kralj koji sudi siromasima po istini ima prijesto čvrst dovijeka. </p>
<p id="v15"><sup><small>15</small></sup>  Šiba i ukor podaruju mudrost, a razuzdan mladić sramoti majku svoju. </p>
<p id="v16"><sup><small>16</small></sup>  Kad se množe opaki, množi se i grijeh, ali pravednici promatraju propast njihovu. </p>
<p id="v17"><sup><small>17</small></sup>  Ukori sina svoga, i zadovoljit će te i dati radost duši tvojoj. </p>
<p id="v18"><sup><small>18</small></sup>  Kad objave nema, narod se razuzda, a blago onome tko se drži Zakona! </p>
<p id="v19"><sup><small>19</small></sup>  Samim se riječima sluga ne popravlja, jer se ne pokorava iako umom shvaća. </p>
<p id="v20"><sup><small>20</small></sup>  Jesi li vidio čovjeka brza na riječima? I bezumnik ima više nade nego on. </p>
<p id="v21"><sup><small>21</small></sup>  Tko mazi slugu svoga od djetinjstva bit će mu poslije neposlušan. </p>
<p id="v22"><sup><small>22</small></sup>  Gnjevljiv čovjek zameće svađu, a naprasit čovjek počini mnoge grijehe. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Oholost ponizuje čovjeka, a ponizan duhom postiže časti. </p>
<p id="v24"><sup><small>24</small></sup>  Tko s lupežom plijen dijeli, mrzi sebe samog: čuje proklinjanje i ništa ne otkriva. </p>
<p id="v25"><sup><small>25</small></sup>  Strah čovjeku postavlja zamku, a tko se uzda u Jahvu, nalazi okrilje. </p>
<p id="v26"><sup><small>26</small></sup>  Mnogi traže milost vladaočevu, ali Jahve dijeli pravdu svakome. </p>
<p id="v27"><sup><small>27</small></sup>  Nepravednik je mrzak pravednicima, a pravednik je mrzak opakima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Proverbs/28">
          <span class="mdi mdi-arrow-left-drop-circle"></span><span class="pl-2">Izreke - Poglavlje 28</span>
        </a>
        </td>
        <td>
        <a href="/hr/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Proverbs/30">
          <span class="pr-2">Izreke - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 29:22 <i>Ljutiti ljudi rasplamsavaju svađu</i>: <a href="/hr/The_Urantia_Book/149#p4_2">KU 149:4.2</a>. </li>
</ol>
</div>
