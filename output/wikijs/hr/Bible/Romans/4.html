<!--
title: "Rimljanima - Poglavlje 4"
description: 
published: true
date: 2025-11-18T12:59:53Z
tags: bible, bible—romans
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Romans/3">
          <span class="mdi mdi-arrow-left-drop-circle"></span><span class="pl-2">Rimljanima - Poglavlje 3</span>
        </a>
        </td>
        <td>
        <a href="/hr/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Romans/5">
          <span class="pr-2">Rimljanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Što ćemo dakle reći? Što je Abraham, otac naš, našao po tijelu? </p>
<p id="v2"><sup><small>2</small></sup>  Doista, ako je Abraham po djelima opravdan, ima se čime dičiti  - ali ne pred Bogom. </p>
<p id="v3"><sup><small>3</small></sup>  Ta što veli Pismo? Povjerova Abraham  Bogu i uračuna mu se u pravednost. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Onomu tko radi ne računa  se plaća kao milost, nego kao dug. </p>
<p id="v5"><sup><small>5</small></sup>  Onomu tko ne radi, a vjeruje  u Onoga koji opravdava bezbožnika, vjera se uračunava u pravednost, </p>
<p id="v6"><sup><small>6</small></sup>  kao što i David blaženim proglašuje čovjeka kojemu Bog uračunava  pravednost bez djela: </p>
<p id="v7"><sup><small>7</small></sup>  Blaženi oni kojima je zločin otpušten, kojima je grijeh pokriven! </p>
<p id="v8"><sup><small>8</small></sup>  Blago čovjeku komu Gospodin ne ubraja krivnju. </p>
<p id="v9"><sup><small>9</small></sup>  Ide li dakle ovo blaženstvo samo obrezane ili i neobrezane?  Ta velimo: Vjera se Abrahamu uračuna u pravednost. </p>
<p id="v10"><sup><small>10</small></sup>  A  kako mu se uračuna? Već obrezanu ili još neobrezanu? Ne obrezanu, nego neobrezanu! </p>
<p id="v11"><sup><small>11</small></sup>  I znak obrezanja primi kao pečat pravednosti  koju je po vjeri zadobio još neobrezan, da bude ocem svih vjernika:  neobrezanih - te im se uračuna pravednost - </p>
<p id="v12"><sup><small>12</small></sup>  i ocem obrezanih, ne onih koji su samo obrezani, nego onih koji uz to idu stopama  vjere još neobrezana oca našeg Abrahama. </p>
<p id="v13"><sup><small>13</small></sup>  Doista, obećanje da će biti baštinik svijeta nije Abrahamu  ili njegovu potomstvu dano na temelju nekog zakona, nego na temelju  pravednosti vjere. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Jer ako su baštinici oni iz Zakona, prazna  je vjera, jalovo obećanje. </p>
<p id="v15"><sup><small>15</small></sup>  Ta Zakon rađa gnjev; gdje pak  nema Zakona, nema ni prekršaja. </p>
<p id="v16"><sup><small>16</small></sup>  Zato - zbog vjere da bude  po milosti to obećanje zajamčeno svemu potomstvu, ne potomstvu  samo po Zakonu, nego i po vjeri Abrahama, koji je otac svih nas  - </p>
<p id="v17"><sup><small>17</small></sup>  kao što je pisano: Ocem mnoštva naroda ja te postavljam  - pred Onim komu povjerova, pred Bogom koji oživljuje mrtve i  zove da bude ono što nije. </p>
<p id="v18"><sup><small>18</small></sup>  U nadi protiv svake nade povjerova Abraham da postane  ocem naroda mnogih po onom što je rečeno: Toliko će  biti tvoje potomstvo. </p>
<p id="v19"><sup><small>19</small></sup>  Nepokolebljivom vjerom promotri  on tijelo svoje već obamrlo - bilo mu je blizu sto godina - i  obamrlost krila Sarina. </p>
<p id="v20"><sup><small>20</small></sup>  Ali pred Božjim obećanjem nije nevjeran  dvoumio, nego se vjerom ojačao davši slavu Bogu, <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  posve uvjeren  da on može učiniti što je obećao. </p>
<p id="v22"><sup><small>22</small></sup>  Zato mu se i uračuna  u pravednost. </p>
<p id="v23"><sup><small>23</small></sup>  Ali nije samo za nj napisano: Uračuna mu se, </p>
<p id="v24"><sup><small>24</small></sup>  nego  i za nas kojima se ima uračunati, nama što vjerujemo u Onoga  koji od mrtvih uskrisi Isusa, Gospodina našega, </p>
<p id="v25"><sup><small>25</small></sup>  koji je predan  za opačine naše i uskrišen radi našeg opravdanja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Romans/3">
          <span class="mdi mdi-arrow-left-drop-circle"></span><span class="pl-2">Rimljanima - Poglavlje 3</span>
        </a>
        </td>
        <td>
        <a href="/hr/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Romans/5">
          <span class="pr-2">Rimljanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:3,5 <i>Uračunato u pravednost</i>: <a href="/hr/The_Urantia_Book/93#p4_5">KU 93:4.5</a>. </li>
  <li id="fn2"><a href="#cite2">↑</a> 4:13 <i>Abrahamovo potomstvo</i>: <a href="/hr/The_Urantia_Book/136#p1_1">KU 136:1.1</a>. </li>
  <li id="fn3"><a href="#cite3">↑</a> 4:20 <i>Neizvjesnost oko sigurnosti</i>: <a href="/hr/The_Urantia_Book/111#p7_1">KU 111:7.1</a>. </li>
</ol>
</div>
