<!--
title: "Rimljanima - Poglavlje 7"
description: 
published: true
date: 2025-11-18T12:59:53Z
tags: bible, bible—romans
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Romans/6">
          <span class="mdi mdi-arrow-left-drop-circle"></span><span class="pl-2">Rimljanima - Poglavlje 6</span>
        </a>
        </td>
        <td>
        <a href="/hr/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Romans/8">
          <span class="pr-2">Rimljanima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ili zar ne znate, braćo - poznavaocima zakona govorim - da  zakon gospodari čovjekom samo za vrijeme njegova života. </p>
<p id="v2"><sup><small>2</small></sup>  Doista, udana je žena vezana zakonom dok joj muž živi; umre li joj muž, riješena je zakona o mužu. </p>
<p id="v3"><sup><small>3</small></sup>  Dakle: dok joj muž živi, zvat  će se, očito, preljubnicom pođe li za drugoga. Ako li joj pak  muž umre, slobodna je od zakona te nije preljubnica pođe li za  drugoga. </p>
<p id="v4"><sup><small>4</small></sup>  Tako, braćo moja, i vi po tijelu Kristovu umrijeste Zakonu  da pripadnete drugomu, Onomu koji je od mrtvih uskrišen, te plodove  donosimo Bogu. </p>
<p id="v5"><sup><small>5</small></sup>  Doista, dok bijasmo u tijelu, grešne su strasti, Zakonom izazvane, djelovale u našim udovima te smrti donosile  plodove; </p>
<p id="v6"><sup><small>6</small></sup>  sada pak umrijevši onomu što nas je sputavalo, riješeni  smo Zakona te služimo u novosti Duha, a ne u stareži slova. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Što ćemo dakle reći? Je li Zakon grijeh? Nipošto! Nego:  grijeha ne spoznah doli po Zakonu jer za požudu ne bih znao da  Zakon nije govorio: Ne poželi! <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  A grijeh je, uhvativši  priliku, po zapovijedi u meni prouzročio svakovrsnu požudu. Ta  bez zakona grijeh je mrtav. </p>
<p id="v9"><sup><small>9</small></sup>  Da, ja sam nekoć živio bez zakona.  Ali kad je došla zapovijed, grijeh oživje. </p>
<p id="v10"><sup><small>10</small></sup>  Ja pak umrijeh  i ustanovi se: zapovijed dana za život bi mi na smrt. </p>
<p id="v11"><sup><small>11</small></sup>  Doista  grijeh, uhvativši priliku, zapovijeđu me zavede, njome me i ubi. </p>
<p id="v12"><sup><small>12</small></sup>  Tako: Zakon je svet, i zapovijed je sveta, i pravedna, i  dobra. </p>
<p id="v13"><sup><small>13</small></sup>  Pa zar se to dobro meni u smrt prometnu? Nipošto! Nego:  grijeh, da se grijehom očituje, po tom dobru uzrokuje mi smrt  - da grijeh po zapovijedi postane najvećim grešnikom. </p>
<p id="v14"><sup><small>14</small></sup>  Zakon je, znamo, duhovan; ja sam pak tjelesan, prodan  pod grijeh. </p>
<p id="v15"><sup><small>15</small></sup>  Zbilja ne razumijem što radim: ta ne činim ono  što bih htio, nego što mrzim - to činim. </p>
<p id="v16"><sup><small>16</small></sup>  Ako li pak činim  što ne bih htio, slažem se sa Zakonom, priznajem da je dobar. </p>
<p id="v17"><sup><small>17</small></sup>  Onda to ne činim više ja, nego grijeh koji prebiva u meni. </p>
<p id="v18"><sup><small>18</small></sup>  Doista znam da dobro ne prebiva u meni, to jest u mojem tijelu.  Uistinu: htjeti mi ide, ali ne i činiti dobro. </p>
<p id="v19"><sup><small>19</small></sup>  Ta ne činim  dobro koje bih htio, nego zlo koje ne bih htio - to činim. </p>
<p id="v20"><sup><small>20</small></sup>  Ako  li pak činim ono što ne bih htio, nipošto to ne radim ja, nego  grijeh koji prebiva u meni. </p>
<p id="v21"><sup><small>21</small></sup>  Nalazim dakle ovaj zakon: kad bih htio činiti dobro,  nameće mi se zlo. </p>
<p id="v22"><sup><small>22</small></sup>  Po nutarnjem čovjeku s užitkom se slažem  sa Zakonom Božjim, </p>
<p id="v23"><sup><small>23</small></sup>  ali opažam u svojim udovima drugi zakon  koji vojuje protiv zakona uma moga i zarobljuje me zakonom grijeha  koji je u mojim udovima. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Jadan li sam ja čovjek! Tko će me istrgnuti iz ovoga tijela  smrtonosnoga? </p>
<p id="v25"><sup><small>25</small></sup>  Hvala Bogu po Isusu Kristu Gospodinu našem! Ja, dakle, umom ja služim zakonu Božjemu, a tijelom zakonu grijeha. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Romans/6">
          <span class="mdi mdi-arrow-left-drop-circle"></span><span class="pl-2">Rimljanima - Poglavlje 6</span>
        </a>
        </td>
        <td>
        <a href="/hr/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Romans/8">
          <span class="pr-2">Rimljanima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:6 <i>Stare i nove stvari</i>: <a href="/hr/The_Urantia_Book/143#p2_3">KU 143:2.3</a>. </li>
  <li id="fn2"><a href="#cite2">↑</a> 7:7 <i>Ne poželi</i>: <a href="/hr/The_Urantia_Book/165#p4_8">KU 165:4.8</a>. </li>
  <li id="fn3"><a href="#cite3">↑</a> 7:23-25 <i>Umovi postaju jedno</i>: <a href="/hr/The_Urantia_Book/110#p2_5">KU 110:2.5</a>. </li>
</ol>
</div>
