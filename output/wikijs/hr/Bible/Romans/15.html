<!--
title: "Rimljanima - Poglavlje 15"
description: 
published: true
date: 2025-11-18T12:59:53Z
tags: bible, bible—romans
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Romans/14">
          <span class="mdi mdi-arrow-left-drop-circle"></span><span class="pl-2">Rimljanima - Poglavlje 14</span>
        </a>
        </td>
        <td>
        <a href="/hr/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Romans/16">
          <span class="pr-2">Rimljanima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mi jaki treba da nosimo slabosti slabih, a ne da sebi ugađamo. </p>
<p id="v2"><sup><small>2</small></sup>  Svaki od nas neka ugađa bližnjemu na dobro, na izgrađivanje. </p>
<p id="v3"><sup><small>3</small></sup>  Ta ni Krist nije sebi ugađao, nego kao što je pisano: Poruge  onih koji se rugaju tebi padoše na me. </p>
<p id="v4"><sup><small>4</small></sup>  Uistinu, što je nekoć napisano, nama je za pouku napisano  da po postojanosti i utjesi Pisama imamo nadu. </p>
<p id="v5"><sup><small>5</small></sup>  A Bog postojanosti  i utjehe dao vam da međusobno budete složni po Kristu Isusu <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  te  jednodušno, iz jednoga grla, slavite Boga i Oca Gospodina našega  Isusa Krista. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Prigrljujte jedni druge kao što je Krist prigrlio vas  na slavu Božju. </p>
<p id="v8"><sup><small>8</small></sup>  Krist je, velim, postao poslužitelj obrezanika  za istinu Božju da ispuni obećanja dana ocima, </p>
<p id="v9"><sup><small>9</small></sup>  a pogani da  za milosrđe proslave Boga, kao što je pisano: Zato ću te slaviti među pucima i psalam pjevati tvome imenu. </p>
<p id="v10"><sup><small>10</small></sup>  I još veli: Kličite, puci, s njegovim narodom. </p>
<p id="v11"><sup><small>11</small></sup>  I još: Hvalite, svi puci, Gospodina, slavili ga svi narodi! </p>
<p id="v12"><sup><small>12</small></sup>  Izaija opet veli: Pojavit će se Jišajev izdanak, dignut da vlada narodima, u njemu je nada narodima. </p>
<p id="v13"><sup><small>13</small></sup>  A Bog nade napunio vas svakom radošću i mirom u vjeri da  izobilujete u nadi snagom Duha Svetoga. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ja sam, braćo moja, uvjeren: vi ste i sami puni čestitosti, ispunjeni svakim znanjem, sposobni jedni druge urazumljivati. </p>
<p id="v15"><sup><small>15</small></sup>  Ipak vam djelomično smionije napisah da vas na poznato nekako  podsjetim poradi milosti koja mi je dana od Boga - </p>
<p id="v16"><sup><small>16</small></sup>  da budem  bogoslužnik Krista Isusa među poganima, svećenik evanđelja Božjega  te prinos pogana postane ugodan, posvećen Duhom Svetim. </p>
<p id="v17"><sup><small>17</small></sup>  Imam se dakle čime dičiti u Kristu Isusu s obzirom na  ono što je Božje. </p>
<p id="v18"><sup><small>18</small></sup>  / </p>
<p id="v19"><sup><small>19</small></sup>  Jer ne bih se usudio govoriti o nečemu  što Krist riječju i djelom, snagom znamenja i čudesa, snagom  Duha nije po meni učinio da k poslušnosti privede pogane. Tako  sam od Jeruzalema pa uokolo sve do Ilirika pronio evanđelje Kristovo, </p>
<p id="v20"><sup><small>20</small></sup>  i to tako da sam se trsio navješćivati evanđelje ne gdje  se već spominjao Krist - da ne bih gradio na temeljima drugih  - </p>
<p id="v21"><sup><small>21</small></sup>  nego, kako je pisano: Vidjet će ga oni kojima nije naviješten, shvatiti oni koji za nj nisu čuli. </p>
<p id="v22"><sup><small>22</small></sup>  Time sam ponajčešće i bio spriječen doći k vama. </p>
<p id="v23"><sup><small>23</small></sup>  Sad  mi pak više nema mjesta u ovim krajevima, a živa mi je želja, ima već mnogo godina, doći k vama </p>
<p id="v24"><sup><small>24</small></sup>  kad pođem u Španjolsku.  Nadam se doista da ću vas na proputovanju posjetiti i da ćete  me onamo otpraviti pošto mi se najprije bar donekle ispuni želja  biti s vama. </p>
<p id="v25"><sup><small>25</small></sup>  Ali sad idem u Jeruzalem da poslužim svetima. </p>
<p id="v26"><sup><small>26</small></sup>  Makedonija  i Ahaja odlučiše očitovati neko zajedništvo prema siromašnim  svetima u Jeruzalemu. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Da, odlučiše, a i dužnici su im. Jer  ako su pogani postali sudionicima njihovih duhovnih dobara, dužni  su im u tjelesnima poslužiti. </p>
<p id="v28"><sup><small>28</small></sup>  Pošto dakle to obavim - ovaj im plod zapečaćen uručim  - uputit ću se u Španjolsku i usput k vama. </p>
<p id="v29"><sup><small>29</small></sup>  A kada dođem  k vama, doći ću, znam, s puninom blagoslova Kristova. </p>
<p id="v30"><sup><small>30</small></sup>  Ali zaklinjem vas, braćo, Gospodinom Isusom Kristom i  ljubavlju Duha: suborci mi budite u molitvama Bogu upravljenima  za me, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  da umaknem onim nevjernima u Judeji i da moja pomoć  Jeruzalemu bude po volji svetima </p>
<p id="v32"><sup><small>32</small></sup>  te s Božjom voljom radosno  dođem k vama i s vama zajedno odahnem. </p>
<p id="v33"><sup><small>33</small></sup>  Bog mira sa svima vama! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Romans/14">
          <span class="mdi mdi-arrow-left-drop-circle"></span><span class="pl-2">Rimljanima - Poglavlje 14</span>
        </a>
        </td>
        <td>
        <a href="/hr/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Romans/16">
          <span class="pr-2">Rimljanima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:5-6 <i>Srodni umovi</i>: <a href="/hr/The_Urantia_Book/16#p6_3">KU 16:6.3</a>. </li>
  <li id="fn2"><a href="#cite2">↑</a> 15:6 <i>Otac Gospodina Isusa Krista</i>: <a href="/hr/The_Urantia_Book/194#p3_11">KU 194:3.11</a>.  <i>Otac Gospodina Isusa Krista</i>: <a href="/hr/The_Urantia_Book/194#p4_6">KU 194:4.6</a>. </li>
  <li id="fn3"><a href="#cite3">↑</a> 15:13 <i>Pun radosti, sreće</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn4"><a href="#cite4">↑</a> 15:26 <i>Služio siromašnima</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn5"><a href="#cite5">↑</a> 15:30 <i>Ljubav Duha</i>: <a href="/hr/The_Urantia_Book/8#p6_4">KU 8:6.4</a>. </li>
</ol>
</div>
