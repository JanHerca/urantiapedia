<!--
title: "1 Timoteju - Poglavlje 5"
description: 
published: true
date: 2025-11-18T12:59:53Z
tags: bible, bible—1 timothy
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Timothy/4">
          <span class="mdi mdi-arrow-left-drop-circle"></span><span class="pl-2">1 Timoteju - Poglavlje 4</span>
        </a>
        </td>
        <td>
        <a href="/hr/Bible/1_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Timothy/6">
          <span class="pr-2">1 Timoteju - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Na starca se ne otresaj, nego ga nagovaraj kao oca, mladiće  kao braću, </p>
<p id="v2"><sup><small>2</small></sup>  starice kao majke, djevojke kao sestre - u svoj  čistoći. </p>
<p id="v3"><sup><small>3</small></sup>  Udovice poštuj - one koje su zaista udovice. </p>
<p id="v4"><sup><small>4</small></sup>  Ako li  ipak koja udovica ima djecu ili unuke, neka najprije oni znaju  očitovati svoju pobožnost prema vlastitom domu i uzdarjem uzvraćati  roditeljima jer to je ugodno Bogu. </p>
<p id="v5"><sup><small>5</small></sup>  A ona koja je zaista udovica, posve sama, pouzdaje se u Boga, odana prošnjama i molitvama  noć i dan; </p>
<p id="v6"><sup><small>6</small></sup>  ona, naprotiv, koja provodi lagodan život, živa  je već umrla. </p>
<p id="v7"><sup><small>7</small></sup>  I to naglašuj da budu besprijekorne. </p>
<p id="v8"><sup><small>8</small></sup>  Ako  li se tkogod za svoje, navlastito za ukućane, ne stara, zanijekao  je vjeru i gori je od nevjernika. </p>
<p id="v9"><sup><small>9</small></sup>  U popis neka se unosi udovica ne mlađa od šezdeset godina, jednog muža žena, </p>
<p id="v10"><sup><small>10</small></sup>  koja ima svjedočanstvo dobrih djela: da  je djecu odgojila, da je bila gostoljubiva, da je svetima noge  prala, da je nevoljnima pomagala, da se svakom dobru djelu posvećivala. </p>
<p id="v11"><sup><small>11</small></sup>  Mlađe pak udovice odbijaj jer kad ih požuda odvrati od Krista, hoće se udati, </p>
<p id="v12"><sup><small>12</small></sup>  pa zasluže osudu što su pogazile prvotnu  vjernost. </p>
<p id="v13"><sup><small>13</small></sup>  A uz to se, obilazeći po kućama, nauče biti besposlene, i ne samo besposlene, nego i brbljave i nametljive, govoreći  što ne bi smjele. </p>
<p id="v14"><sup><small>14</small></sup>  Hoću dakle da se mlađe udaju, djecu rađaju, da budu kućevne te ne daju protivniku nikakva povoda za pogrđivanje. </p>
<p id="v15"><sup><small>15</small></sup>  Jer već su neke zastranile za Sotonom. </p>
<p id="v16"><sup><small>16</small></sup>  Ako koja vjernica  ima udovica, neka im pomaže, a neka se ne opterećuje Crkva, da  uzmogne pomoći onima koje su zaista udovice. </p>
<p id="v17"><sup><small>17</small></sup>  Starješine koji su dobri predstojnici dostojni su dvostruke  časti, ponajpače oni koji se trude oko Riječi i poučavanja. </p>
<p id="v18"><sup><small>18</small></sup>  Pismo  doista veli: Volu koji vrši ne zavezuj usta! I: Vrijedan  je radnik plaće svoje. </p>
<p id="v19"><sup><small>19</small></sup>  Protiv starješine ne primaj tužbe, osim na osnovi dvaju ili triju svjedoka. </p>
<p id="v20"><sup><small>20</small></sup>  One koji  griješe, pred svima ukori da i drugi imaju straha! </p>
<p id="v21"><sup><small>21</small></sup>  Zaklinjem  te pred Bogom i Kristom Isusom i izabranim anđelima da se toga  držiš bez predrasude i ništa ne činiš po naklonosti. </p>
<p id="v22"><sup><small>22</small></sup>  Ruku  prebrzo ni na koga ne polaži i ne budi dionikom tuđih grijeha!  Sebe čistim čuvaj! </p>
<p id="v23"><sup><small>23</small></sup>  Ne pij više samo vode, nego uzimaj malo  vina poradi želuca i čestih svojih slabosti. </p>
<p id="v24"><sup><small>24</small></sup>  Grijesi nekih ljudi očiti su i prije suda, nekih pak  samo nakon njega. </p>
<p id="v25"><sup><small>25</small></sup>  Tako su i dobra djela očita, a bila i drukčija, ne mogu se sakriti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Timothy/4">
          <span class="mdi mdi-arrow-left-drop-circle"></span><span class="pl-2">1 Timoteju - Poglavlje 4</span>
        </a>
        </td>
        <td>
        <a href="/hr/Bible/1_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Timothy/6">
          <span class="pr-2">1 Timoteju - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
