<!--
title: "2 Petrova - Poglavlje 1"
description: 
published: true
date: 2025-11-18T12:59:53Z
tags: bible, bible—2 peter
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Peter/2">
          <span class="pr-2">2 Petrova - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Šimun Petar, sluga i apostol Isusa Krista, onima koje pravednošću  Boga našega i Spasitelja Isusa Krista zapade ista dragocjena  vjera kao i nas. </p>
<p id="v2"><sup><small>2</small></sup>  Punina vam milosti i mira po spoznaji Boga i Isusa, Gospodina  našega! </p>
<p id="v3"><sup><small>3</small></sup>  Doista, po spoznaji njega, koji nas pozva slavom svojom  i krepošću, božanska nas je snaga njegova obdarila svime za život  i pobožnost. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Time smo obdareni dragocjenim, najvećim obećanjima  da po njima postanete zajedničari božanske naravi umakavši pokvarenosti  koja je u svijetu zbog požude. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Zbog toga svim marom prionite: vjerom osigurajte krepost, krepošću spoznaje, </p>
<p id="v6"><sup><small>6</small></sup>  spoznanjem uzdržljivost, uzdržljivošću  postojanost, postojanošću pobožnost, </p>
<p id="v7"><sup><small>7</small></sup>  pobožnošću bratoljublje, bratoljubljem ljubav. </p>
<p id="v8"><sup><small>8</small></sup>  Jer ako to imate i u tom napredujete, nećete biti besposleni i neplodni za spoznanje Isusa Krista. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  A tko toga nema, slijep je, kratkovidan; zaboravio je da je  očišćen od svojih prijašnjih grijeha. </p>
<p id="v10"><sup><small>10</small></sup>  Zato, braćo, to revnije  uznastojte učvrstiti svoj poziv i izabranje: to čineći - ne,  nećete posrnuti nikada! </p>
<p id="v11"><sup><small>11</small></sup>  Tako će vam se bogato osigurati ulazak  u vječno kraljevstvo Gospodina našega i Spasitelja Isusa Krista. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Zato ću vas uvijek na to podsjećati premda to znate i  utvrđeni ste u primljenoj istini. </p>
<p id="v13"><sup><small>13</small></sup>  Pravo je, mislim, da vas  dok sam u ovom šatoru, budim opomenom, </p>
<p id="v14"><sup><small>14</small></sup>  svjestan da ću brzo  napustiti svoj šator, kako mi i Gospodin naš Isus Krist očitova. </p>
<p id="v15"><sup><small>15</small></sup>  A pobrinut ću se da se i nakon mojeg izlaska uvijek toga  sjećate. </p>
<p id="v16"><sup><small>16</small></sup>  Ta nismo vam navijestili snagu i Dolazak Gospodina našega  Isusa Krista slijedeći izmudrene priče, nego kao očevici njegova  veličanstva. </p>
<p id="v17"><sup><small>17</small></sup>  Od Oca je doista primio čast i slavu kad mu  ono od uzvišene Slave doprije ovaj glas: Ovo je Sin moj, Ljubljeni  moj, u njemu mi sva milina! <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Taj glas, koji s neba dopiraše, čusmo mi koji bijasmo s njime na Svetoj gori. </p>
<p id="v19"><sup><small>19</small></sup>  Tako nam je potvrđena proročka riječ te dobro činite  što uza nju prianjate kao uza svjetiljku što svijetli na mrklu  mjestu - dok Dan ne osvane i Danica se ne pomoli u srcima vašim. </p>
<p id="v20"><sup><small>20</small></sup>  Ponajprije znajte ovo: nijedno se proroštvo Pisma ne može  tumačiti samovoljno </p>
<p id="v21"><sup><small>21</small></sup>  jer nikada proroštvo ne bi ljudskom voljom  doneseno, nego su Duhom Svetim poneseni ljudi od Boga govorili. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Peter/2">
          <span class="pr-2">2 Petrova - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:3-4 <i>Bog je božanski</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn2"><a href="#cite2">↑</a> 1:4 <i>Vjera u obećanja</i>: <a href="/hr/The_Urantia_Book/143#p2_4">KU 143:2.4</a>. </li>
  <li id="fn3"><a href="#cite3">↑</a> 1:8 <i>Upoznaj Gospodina Isusa Krista</i>: <a href="/hr/The_Urantia_Book/5#p4_8">KU 5:4.8</a>. </li>
  <li id="fn4"><a href="#cite4">↑</a> 1:11 <i>Vječno kraljevstvo</i>: <a href="/hr/The_Urantia_Book/137#p8_16">KU 137:8.16</a>. </li>
  <li id="fn5"><a href="#cite5">↑</a> 1:17 <i>Ovo je voljeni sin</i>: <a href="/hr/The_Urantia_Book/47#p8_4">KU 47:8.4</a>. </li>
</ol>
</div>
