<!--
title: "2 Petrova - Poglavlje 3"
description: 
published: true
date: 2025-11-18T12:59:53Z
tags: bible, bible—2 peter
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Peter/2">
          <span class="mdi mdi-arrow-left-drop-circle"></span><span class="pl-2">2 Petrova - Poglavlje 2</span>
        </a>
        </td>
        <td>
        <a href="/hr/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ljubljeni, pišem evo već drugu poslanicu. U objema opomenom  budim vaš zdrav razbor </p>
<p id="v2"><sup><small>2</small></sup>  da se sjetite riječi što ih prorekoše  sveti proroci i zapovijedi apostola vaših, zapovijedi Gospodinove  i Spasiteljeve. </p>
<p id="v3"><sup><small>3</small></sup>  Znajte ponajprije ovo: u posljednje će se dane pojaviti  podrugljivi izrugivači; povoditi će se za svojim požudama </p>
<p id="v4"><sup><small>4</small></sup>  i  pitati: "Što je s obećanjem njegova Dolaska? Jer i otkad Oci  pomriješe, sve ostaje kao što bijaše od početka stvorenja." </p>
<p id="v5"><sup><small>5</small></sup>  Ta  oni naumice zaboravljaju da nebesa bijahu odavna i da zemlja  na Božju riječ posta iz vode i po vodi. </p>
<p id="v6"><sup><small>6</small></sup>  Na isti način ondašnji  svijet propade vodom potopljen. </p>
<p id="v7"><sup><small>7</small></sup>  A sadašnja nebesa i zemlja  istom su riječju pohranjena za oganj i čuvaju se za Dan suda  i propasti bezbožnih ljudi. </p>
<p id="v8"><sup><small>8</small></sup>  Jedno, ljubljeni, ne smetnite s uma: jedan je dan kod  Gospodina kao tisuću godina, a tisuću godina kao jedan  dan. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ne kasni Gospodin ispuniti obećanje, kako ga neki  sporim smatraju, nego je strpljiv prema vama jer neće da tko  propadne, nego hoće da svi prispiju k obraćenju. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Kao tat  će doći Dan Gospodnji u koji će nebesa trijeskom uminuti, počela  se, užarena, raspasti, a zemlja i djela na njoj razotkriti. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Kad se sve tako ima raspasti, kako li treba da se svi  vi ističete u svetu življenju i pobožnosti </p>
<p id="v12"><sup><small>12</small></sup>  iščekujući i pospješujući  dolazak Dana Božjega u koji će se nebesa, zapaljena, raspasti  i počela, užarena, rastaliti. </p>
<p id="v13"><sup><small>13</small></sup>  Ta po obećanju njegovu iščekujemo  nova nebesa i zemlju novu, gdje pravednost prebiva. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Zato, ljubljeni, dok to iščekujete, uznastojte da mu  budete neokaljani i besprijekorni, u miru. </p>
<p id="v15"><sup><small>15</small></sup>  A strpljivost  Gospodina našega spasenjem smatrajte, kako vam i ljubljeni brat  naš Pavao napisa po mudrosti koja mu je dana. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Tako u svim  poslanicama gdje o tome govori. U njima ima ponešto nerazumljivo, što neupućeni i nepostojani iskrivljuju, kao i ostala Pisma  - sebi na propast. </p>
<p id="v17"><sup><small>17</small></sup>  Vi dakle, ljubljeni pošto ste upozoreni, čuvajte se da  ne biste, zavedeni bludnjom razularenika, otpali od svoje postojanosti. </p>
<p id="v18"><sup><small>18</small></sup>  A rastite u milosti i spoznanju Gospodina našega i Spasitelja  Isusa Krista! Njemu slava i sada i do u dan vječnosti! Amen! <sup id="cite7"><a href="#fn7">[7]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Peter/2">
          <span class="mdi mdi-arrow-left-drop-circle"></span><span class="pl-2">2 Petrova - Poglavlje 2</span>
        </a>
        </td>
        <td>
        <a href="/hr/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:8 <i>Tisuću godina, ali jedan dan</i>: <a href="/hr/The_Urantia_Book/14#p1_5">KU 14:1.5</a>. </li>
  <li id="fn2"><a href="#cite2">↑</a> 3:9 <i>Ne želeći da itko propadne</i>: <a href="/hr/The_Urantia_Book/2#p5_2">KU 2:5.2</a>. </li>
  <li id="fn3"><a href="#cite3">↑</a> 3:10,12 <i>Vjerujte, kraj iznenadan, spektakularan</i>: <a href="/hr/The_Urantia_Book/170#p2_14">KU 170:2.14</a>. </li>
  <li id="fn4"><a href="#cite4">↑</a> 3:13 <i>Novo nebo</i>: <a href="/hr/The_Urantia_Book/15#p7_1">KU 15:7.1</a>.  <i>Nova nebesa i nova zemlja</i>: <a href="/hr/The_Urantia_Book/176#p1_6">KU 176:1.6</a>.  <i>Novo nebo i nova zemlja</i>: <a href="/hr/The_Urantia_Book/52#p7_11">KU 52:7.11</a>. </li>
  <li id="fn5"><a href="#cite5">↑</a> 3:13-14 <i>Nova zemlja je pravedna</i>: <a href="/hr/The_Urantia_Book/52#p7_15">KU 52:7.15</a>. </li>
  <li id="fn6"><a href="#cite6">↑</a> 3:15 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn7"><a href="#cite7">↑</a> 3:18 <i>Rasti u milosti</i>: <a href="/hr/The_Urantia_Book/176#p3_5">KU 176:3.5</a>.  <i>Ali odrasti u duhu</i>: <a href="/hr/The_Urantia_Book/193#p2_2">KU 193:2.2</a>.  <i>Rasti u milosti</i>: <a href="/hr/The_Urantia_Book/147#p8_5">KU 147:8.5</a>.  <i>Upoznaj Gospodina Isusa Krista</i>: <a href="/hr/The_Urantia_Book/5#p4_8">KU 5:4.8</a>.  <i>Učenici su rasli u milosti, znanju</i>: <a href="/hr/The_Urantia_Book/193#p4_3">KU 193:4.3</a>. </li>
</ol>
</div>
