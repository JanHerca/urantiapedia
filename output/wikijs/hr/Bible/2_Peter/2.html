<!--
title: "2 Petrova - Poglavlje 2"
description: 
published: true
date: 2025-11-18T12:59:53Z
tags: bible, bible—2 peter
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Peter/1">
          <span class="mdi mdi-arrow-left-drop-circle"></span><span class="pl-2">2 Petrova - Poglavlje 1</span>
        </a>
        </td>
        <td>
        <a href="/hr/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Peter/3">
          <span class="pr-2">2 Petrova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bilo je u narodu i lažnih proroka, kao što će i među vama biti  lažnih učitelja, onih koji će prokrijumčariti pogubna krivovjerja, zanijekati Gospodina koji ih otkupi, i navući na se brzu propast. </p>
<p id="v2"><sup><small>2</small></sup>  I mnogi će se povesti za njihovim razvratnostima. Zbog njih  će se kuditi put istine. </p>
<p id="v3"><sup><small>3</small></sup>  U svojoj će vas lakomosti kupovati  izmišljotinama. Njihova osuda već odavna nije dokona i propast  im ne drijema. </p>
<p id="v4"><sup><small>4</small></sup>  Doista, ako Bog anđela koji sagriješiše nije poštedio  nego ih je sunovratio u Tartar i predao mračnom bezdanu da budu  čuvani za sud; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ako staroga svijeta ne poštedje, nego sačuva  - osmoga - Nou, glasnika pravednosti, sručivši potop na svijet  bezbožni; </p>
<p id="v6"><sup><small>6</small></sup>  ako gradove Sodomu i Gomoru u pepeo pretvori, osudi  i za primjer budućim bezbožnicima postavi; </p>
<p id="v7"><sup><small>7</small></sup>  ako pravednog Lota, premorena razvratnim življenjem onih razularenika, oslobodi  - </p>
<p id="v8"><sup><small>8</small></sup>  pravedniku se doista dan za danom duša razdirala dok je  gledao i slušao bezakonička djela onih među kojima je boravio  - </p>
<p id="v9"><sup><small>9</small></sup>  umije Gospod i pobožnike iz napasti izbaviti, a nepravednike  za kaznu na Dan sudnji sačuvati, </p>
<p id="v10"><sup><small>10</small></sup>  ponajpače one koji u prljavoj  požudi idu za puti i preziru Veličanstvo. Preuzetnici, drznici i ne trepnu pogrđujući Slave, </p>
<p id="v11"><sup><small>11</small></sup>  dok  anđeli, iako jakošću i snagom od njih veći, ne izriču protiv  njih pred Gospodinom pogrdna suda. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Oni pak kao nerazumne  životinje, po naravi rođene za lov i istrebljenje, pogrđuju što  ne poznaju. Istim će istrebljenjem i oni biti istrebljeni; </p>
<p id="v13"><sup><small>13</small></sup>  zadesit  će ih nepravda, plaća nepravednosti. Užitkom smatraju razvratnost  u pol bijela dana. Ljage i sramote! Naslađuju se prijevarama  svojim dok se s vama goste. </p>
<p id="v14"><sup><small>14</small></sup>  Oči su im pune preljubnice, nikako  da se nasite grijeha; mame duše nepostojane, srce im je uvježbano  u lakomstvu, prokleti sinovi! </p>
<p id="v15"><sup><small>15</small></sup>  Zabludiše, napustivši ravan  put, te pođoše putom Bosorova sina Bileama, koji prigrli plaću  nepravednosti, </p>
<p id="v16"><sup><small>16</small></sup>  ali primi i ukor za svoje nedjelo: nijemo  živinče ljudskim glasom prozbori i spriječi prorokovo bezumlje. </p>
<p id="v17"><sup><small>17</small></sup>  Oni su izvori bezvodni, oblaci vjetrom gonjeni; za njih  se čuva mrkla tmina. </p>
<p id="v18"><sup><small>18</small></sup>  Naklapajući naduvene ispraznosti, požudama  putenim, razvratnostima mame one što netom odbjegoše od onih  koji žive u zabludi. </p>
<p id="v19"><sup><small>19</small></sup>  Obećavaju im slobodu, a sami su robovi  pokvarenosti. Jer svatko robuje onomu tko ga svlada. </p>
<p id="v20"><sup><small>20</small></sup>  Doista, pošto su po spoznaji Gospodina našega i Spasitelja Isusa Krista  odbjegli od prljavština svijeta, ako se opet u njih upleću i  daju se svladati, ovo im je potonje gore od onoga prvoga. </p>
<p id="v21"><sup><small>21</small></sup>  Bilo  bi im doista bolje da nisu spoznali puta pravednosti, negoli, pošto ga spoznaše, okrenuti leđa svetoj zapovijedi koja im je  predana. </p>
<p id="v22"><sup><small>22</small></sup>  Dogodilo im se što veli istinita izreka: "Pas  se vraća svojoj bljuvotini i okupana svinja valjanju u blatu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Peter/1">
          <span class="mdi mdi-arrow-left-drop-circle"></span><span class="pl-2">2 Petrova - Poglavlje 1</span>
        </a>
        </td>
        <td>
        <a href="/hr/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Peter/3">
          <span class="pr-2">2 Petrova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:4 <i>Prekinuti pobunu</i>: <a href="/hr/The_Urantia_Book/120#p2_2">KU 120:2.2</a>. </li>
  <li id="fn2"><a href="#cite2">↑</a> 2:11 <i>Anđeli te ne optužuju</i>: <a href="/hr/The_Urantia_Book/38#p2_4">KU 38:2.4</a>. </li>
</ol>
</div>
