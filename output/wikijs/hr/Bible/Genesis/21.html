<!--
title: "Postanak - Poglavlje 21"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/20">
          <span class="mdi mdi-arrow-left-drop-circle"></span><span class="pl-2">Postanak - Poglavlje 20</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/22">
          <span class="pr-2">Postanak - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve se sjeti Sare kako je rekao i učini joj kako je obećao: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sara zače i rodi Abrahamu sina u njegovoj starosti - u vrijeme  koje je Bog označio. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Abraham nadjene ime Izak svome sinu što  mu ga Sara rodi. </p>
<p id="v4"><sup><small>4</small></sup>  I poslije osam dana obreza Abraham svoga  sina Izaka, kako mu je Bog naredio. </p>
<p id="v5"><sup><small>5</small></sup>  Abrahamu bijaše stotinu  godina kad mu se rodio sin Izak. </p>
<p id="v6"><sup><small>6</small></sup>  Sara reče: "Dade mi Bog da se nasmijem, i tko god to čuje  nasmijat će mi se." </p>
<p id="v7"><sup><small>7</small></sup>  Još doda: "Tko bi ikad rekao Abrahamu: djecu će ti Sara dojiti! Ipak sina mu rodih u starosti". </p>
<p id="v8"><sup><small>8</small></sup>  Dijete je raslo i bilo od sise odbijeno. A u dan u koji  Izak bijaše od sise odbijen Abraham priredi veliku gozbu. </p>
<p id="v9"><sup><small>9</small></sup>  Jednom opazi Sara gdje se sin koga je Egipćanka Hagara  Abrahamu rodila igra s njezinim sinom Izakom, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  pa reče Abrahamu:  "Otjeraj tu sluškinju i njezina sina, jer sin sluškinje ne smije  biti baštinik s mojim sinom - s Izakom!" </p>
<p id="v11"><sup><small>11</small></sup>  To je Abrahamu bilo nemilo, jer je i Jišmael bio njegov  sin. </p>
<p id="v12"><sup><small>12</small></sup>  Ali Bog reče Abrahamu: "Nemoj se uznemirivati zbog dječaka  i zbog svoje sluškinje; sve što ti kaže Sara poslušaj, jer će  Izakovo potomstvo tebi ovjekovječiti ime. </p>
<p id="v13"><sup><small>13</small></sup>  I od sina tvoje  sluškinje podići ću velik narod, jer je tvoj potomak." </p>
<p id="v14"><sup><small>14</small></sup>  Rano ujutro Abraham uze kruha i mješinicu vode pa dade  Hagari; stavi to na njezina ramena, zajedno s dječakom, te je  otpusti. Vrludala je amo-tamo po pustinji Beer Šebe. </p>
<p id="v15"><sup><small>15</small></sup>  Potrošivši  vodu iz mješinice, ostavi dijete pod jednim grmom, </p>
<p id="v16"><sup><small>16</small></sup>  a sama  ode i sjede nasuprot, daleko koliko luk može dobaciti. Govorila  je u sebi: "Neću da vidim kako dijete umire." Sjedeći tako, udari  u jecanje. </p>
<p id="v17"><sup><small>17</small></sup>  Bog ču plač dječaka te anđeo Božji zovne s neba Hagaru  i reče joj: "Što ti je, Hagaro? Ne boj se! Jer je Bog čuo plač  dječaka u njegovoj nevolji. </p>
<p id="v18"><sup><small>18</small></sup>  Na noge! Digni dječaka i utješi  ga, jer od njega ću podići velik narod." </p>
<p id="v19"><sup><small>19</small></sup>  Tada joj Bog otvori  oči pa ona opazi studenac. Ode i napuni vodom mješinicu pa napoji  dječaka. </p>
<p id="v20"><sup><small>20</small></sup>  Bog je bio s dječakom te je rastao i odrastao. Živio  je u pustinji te postao vješt u strijeljanju iz luka. </p>
<p id="v21"><sup><small>21</small></sup>  Dom  mu bijaše u pustinji Paranu; a njegova mu majka dobavi ženu iz  zemlje egipatske. </p>
<p id="v22"><sup><small>22</small></sup>  U to vrijeme Abimelek - koga je pratio Fikol, zapovjednik  njegove vojske - reče Abrahamu: "Bog je s tobom u svemu što radiš. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Stoga mi se ovdje i sada zakuni Bogom da nećeš varati ni  mene ni moju rodbinu i prijatelje nego da ćeš se prema meni i  prema zemlji u kojoj sad boraviš ponašati pošteno, kao što sam  se ja prema tebi ponio." </p>
<p id="v24"><sup><small>24</small></sup>  "Kunem se", odgovori Abraham. </p>
<p id="v25"><sup><small>25</small></sup>  Onda Abraham prekori Abimeleka zbog zdenca vode što su  ga Abimelekove sluge bile prisvojile. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  A Abimelek reče: "Ne  znam tko je to učinio; ni ti me nisi o tome obavijestio, niti  sam ja o tome čuo, osim danas." </p>
<p id="v27"><sup><small>27</small></sup>  Abraham uzme ovaca i goveda  pa ih dade Abimeleku te njih dvojica sklope savez. </p>
<p id="v28"><sup><small>28</small></sup>  Potom  Abraham razluči napose sedam janjaca od stada. </p>
<p id="v29"><sup><small>29</small></sup>  Nato Abimelek  zapita Abrahama: "Što znači ovih sedam janjaca koje si na stranu  stavio?" </p>
<p id="v30"><sup><small>30</small></sup>  A on odgovori: "Primi ovih sedam janjaca iz moje  ruke da mi bude dokazom da sam ja iskopao ovaj zdenac." </p>
<p id="v31"><sup><small>31</small></sup>  Zato  se ono mjesto nazvalo Beer Šeba; jer se njih dvojica ondje zakleše. </p>
<p id="v32"><sup><small>32</small></sup>  Pošto su sklopili savez kod Beer Šebe, Abimelek i zapovjednik  njegove vojske Fikol odu i vrate se u zemlju Filistejaca. </p>
<p id="v33"><sup><small>33</small></sup>  Abraham  zasadi kod Beer Šebe tamarisku i ondje zazove ime Jahve - Boga  Vječnoga. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Dugo je vremena Abraham proveo u zemlji filistejskoj  kao pridošlica. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/20">
          <span class="mdi mdi-arrow-left-drop-circle"></span><span class="pl-2">Postanak - Poglavlje 20</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/22">
          <span class="pr-2">Postanak - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:1-8 <i>Izakovo rođenje</i>: <a href="/hr/The_Urantia_Book/93#p9_8">KU 93:9.8</a>.  <i>Rođenje Izaka</i>: <a href="/hr/The_Urantia_Book/93#p6_5">KU 93:6.5</a>. </li>
  <li id="fn2"><a href="#cite2">↑</a> 21:2,5 <i>Abrahamove godine</i>: <a href="/hr/The_Urantia_Book/93#p9_8">KU 93:9.8</a>. </li>
  <li id="fn3"><a href="#cite3">↑</a> 21:9-10 <i>Sestra/supruga dominirala je drugima</i>: <a href="/hr/The_Urantia_Book/82#p5_5">KU 82:5.5</a>. </li>
  <li id="fn4"><a href="#cite4">↑</a> 21:22-32 <i>Ugovor</i>: <a href="/hr/The_Urantia_Book/93#p9_4">KU 93:9.4</a>. </li>
  <li id="fn5"><a href="#cite5">↑</a> 21:25-30 <i>Bunari i susjedno zemljište</i>: <a href="/hr/The_Urantia_Book/69#p9_11">KU 69:9.11</a>. </li>
  <li id="fn6"><a href="#cite6">↑</a> 21:33 <i>Vječni Bog</i>: <a href="/hr/The_Urantia_Book/1#p1_6">KU 1:1.6</a>.  <i>Sveti gajevi</i>: <a href="/hr/The_Urantia_Book/85#p2_4">KU 85:2.4</a>. </li>
</ol>
</div>
