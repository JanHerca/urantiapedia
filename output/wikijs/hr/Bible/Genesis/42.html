<!--
title: "Postanak - Poglavlje 42"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/41">
          <span class="mdi mdi-arrow-left-drop-circle"></span><span class="pl-2">Postanak - Poglavlje 41</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/43">
          <span class="pr-2">Postanak - Poglavlje 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Jakov čuo da u Egiptu ima žita, reče svojim sinovima:  "Što tu zurite jedan u drugoga? </p>
<p id="v2"><sup><small>2</small></sup>  Čujem da ima žita u Egiptu.  Otiđite dolje te nam ga odande nabavite da ostanemo na životu  i ne pomremo." </p>
<p id="v3"><sup><small>3</small></sup>  Tako desetero Josipove braće siđe da nabavi  žita iz Egipta. </p>
<p id="v4"><sup><small>4</small></sup>  Benjamina, Josipova pravog brata, Jakov ne  posla s ostalima. "Da ga ne bi zadesila kakva nesreća", govorio  je. </p>
<p id="v5"><sup><small>5</small></sup>  Među onima koji su išli nabavljati žito, jer u zemlji  kanaanskoj vladaše glad, bijahu i sinovi Izraelovi. </p>
<p id="v6"><sup><small>6</small></sup>  Josip je bio namjesnik u zemlji; on je dijelio žito svemu  svijetu. Dođu tako i Josipova braća i poklone mu se licem do  zemlje. </p>
<p id="v7"><sup><small>7</small></sup>  Josip prepozna braću čim ih ugleda, ali se prema njima  vladao kao stranac i oštro im govorio. Zapita ih: "Odakle dolazite?"  Odgovore: "Iz zemlje kanaanske došli smo da kupimo hrane." </p>
<p id="v8"><sup><small>8</small></sup>  Iako  je Josip prepoznao svoju braću, oni njega nisu prepoznali. </p>
<p id="v9"><sup><small>9</small></sup>  Josip  se sjeti snova što ih je o njima sanjao. I reče im: "Vi ste uhode!  Došli ste da izvidite slaba mjesta ove zemlje." </p>
<p id="v10"><sup><small>10</small></sup>  Oni mu odgovore:  "Ne, gospodaru! Tvoje su sluge došle da nabave hrane. </p>
<p id="v11"><sup><small>11</small></sup>  Svi  smo sinovi jednog oca; pošteni smo ljudi; sluge tvoje nikad nisu  bile uhode." </p>
<p id="v12"><sup><small>12</small></sup>  On će im opet: "Ne, nego ste došli da izvidite  slaba mjesta ove zemlje." </p>
<p id="v13"><sup><small>13</small></sup>  Nato oni uzvrate: "Nas, tvojih  slugu, bijaše dvanaestero braće - sinovi jednog oca, u zemlji  kanaanskoj; najmlađi je sad s ocem, a jednoga više nema." </p>
<p id="v14"><sup><small>14</small></sup>  No  Josip im dobaci: "Onako kako sam vam već rekao: vi ste uhode! </p>
<p id="v15"><sup><small>15</small></sup>  Ovako ću vas iskušati: odavde, tako mi faraona, nećete izići  ako vaš najmlađi brat ne dođe ovamo! </p>
<p id="v16"><sup><small>16</small></sup>  Pošaljite jednoga između  sebe da vam dovede brata, a vi ostali u zatvor! Tako ću iskušati  vaše riječi i vidjeti je li u vas istina ili nije. Inače, tako  mi faraona, vi ste uhode!" </p>
<p id="v17"><sup><small>17</small></sup>  Potom ih baci u zatvor na tri  dana. </p>
<p id="v18"><sup><small>18</small></sup>  Treći im dan reče Josip: "Izvršite to, i ostat ćete na  životu, jer sam ja čovjek bogobojazan. </p>
<p id="v19"><sup><small>19</small></sup>  Ako ste pošteni, neka  jedan od vas ostane u zatvoru, a vi ostali idite i nosite žito  svojim izgladnjelim domovima. </p>
<p id="v20"><sup><small>20</small></sup>  Poslije toga dovedite mi svoga  najmlađeg brata, tako da se obistine vaše riječi te da ne izginete."  Oni pristanu. </p>
<p id="v21"><sup><small>21</small></sup>  Zatim je jedan drugom govorio : "Jao nama!  Stiže nas kazna zbog našega brata; gledali smo njegovu muku dok  nas je molio za milost, ali ga nismo uslišali. Stoga nas je ova  nevolja snašla." </p>
<p id="v22"><sup><small>22</small></sup>  Ruben im odvrati: "Zar vam nisam govorio:  Ne ogrešujte se o mladića! Ali vi niste slušali. Sad se traži  račun za njegovu krv." </p>
<p id="v23"><sup><small>23</small></sup>  Nisu znali da ih Josip razumije, jer  su se s njim razgovarali preko tumača. </p>
<p id="v24"><sup><small>24</small></sup>  On se od njih udalji  te zaplaka. Opet se vrati i razgovaraše s njima. Onda izdvoji  Šimuna između njih i naredi da bude svezan na njihove oči. </p>
<p id="v25"><sup><small>25</small></sup>  Potom Josip zapovjedi da im vreće napune žitom; da svakome  njegov novac metnu u vreću i da im daju poputninu. Tako im učine. </p>
<p id="v26"><sup><small>26</small></sup>  Tada oni natovare žito na svoje magarce i krenu odande. </p>
<p id="v27"><sup><small>27</small></sup>  Kad  na prenoćištu jedan od njih otvori svoju vreću da nahrani magarca, opazi svoj novac ozgo u vreći. </p>
<p id="v28"><sup><small>28</small></sup>  "Moj je novac vraćen!" -  povika braći. - "Evo ga u mojoj vreći!" Zadrhta srce u njima.  Zgledaše se, uplašeni, i rekoše: "Što nam ovo Bog uradi!" </p>
<p id="v29"><sup><small>29</small></sup>  Došavši k svome ocu Jakovu u zemlju kanaansku, kazaše  mu sve što ih je snašlo. </p>
<p id="v30"><sup><small>30</small></sup>  "Čovjek koji je gospodar one zemlje", rekoše, "oštro nam je govorio i optužio nas kao uhode. </p>
<p id="v31"><sup><small>31</small></sup>  Pošteni  smo ljudi, kazasmo mu, i nikad nismo bili uhode. </p>
<p id="v32"><sup><small>32</small></sup>  Bilo nas  je dvanaestero braće, sinovi istog oca, ali jednoga više nema, dok se najmlađi sad nalazi s našim ocem u zemlji kanaanskoj. </p>
<p id="v33"><sup><small>33</small></sup>  Ali čovjek koji je gospodar one zemlje reče nam: 'Ovim ću  doznati da ste pošteni ljudi: ostavite jednoga brata kod mene, a vi ostali uzmite što vam treba za izgladnjele domove, pa idite. </p>
<p id="v34"><sup><small>34</small></sup>  Onda mi dovedite svoga najmlađeg brata, tako da znam da niste  uhode, nego pošteni ljudi. Poslije toga vratit ću vam vašeg brata, i vi ćete se moći slobodno kretati u ovoj zemlji.'" </p>
<p id="v35"><sup><small>35</small></sup>  Kako su praznili svoje vreće, svaki nađe u vreći svoju  kesu. Opazivši to, zapadoše u strah - i oni i njihov otac. </p>
<p id="v36"><sup><small>36</small></sup>  "Mene  vi ostavljate bez djece!" - reče im njihov otac. - "Josipa je  nestalo, Šimuna nema, a sad biste odveli i Benjamina. Sve se  to na me svaljuje!" </p>
<p id="v37"><sup><small>37</small></sup>  Onda Ruben reče svome ocu: "Ubij moja dva sina ako ti  ga ja natrag ne dovedem! Predaj ga u moje ruke, i ja ću ti ga  vratiti!" </p>
<p id="v38"><sup><small>38</small></sup>  "Moj sin neće s vama!" - uzvrati on. - "Njegov  je pravi brat već mrtav, a on je ostao sam. Ako bi ga na putu  na koji ćete poći snašla nesreća, u tuzi biste otpravili moju  sijedu glavu dolje u Šeol." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/41">
          <span class="mdi mdi-arrow-left-drop-circle"></span><span class="pl-2">Postanak - Poglavlje 41</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/43">
          <span class="pr-2">Postanak - Poglavlje 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
