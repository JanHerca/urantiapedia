<!--
title: "Postanak - Poglavlje 9"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/8">
          <span class="mdi mdi-arrow-left-drop-circle"></span><span class="pl-2">Postanak - Poglavlje 8</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/10">
          <span class="pr-2">Postanak - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Bog blagoslovi Nou i njegove sinove i reče im: "Plodite  se i množite i zemlju napunite. </p>
<p id="v2"><sup><small>2</small></sup>  Neka vas se boje i od vas  strahuju sve životinje na zemlji, sve ptice u zraku, sve što  se po zemlji kreće i sve ribe u moru: u vaše su ruke predane. </p>
<p id="v3"><sup><small>3</small></sup>  Sve što se kreće i živi neka vam bude za hranu: sve vam dajem, kao što vam dadoh zeleno bilje. </p>
<p id="v4"><sup><small>4</small></sup>  Samo ne smijete jesti mesa  u kojem je još duša, to jest njegova krv. </p>
<p id="v5"><sup><small>5</small></sup>  A za vašu krv, za  vaš život, tražit ću obračun: tražit ću ga od svake životinje;  i od čovjeka za njegova druga tražit ću obračun za ljudski život. </p>
<p id="v6"><sup><small>6</small></sup>  Tko prolije krv čovjekovu, njegovu će krv čovjek proliti! Jer na sliku Božju stvoren je čovjek! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  A vi, plodite se, i množite i zemlju napunite, i podložite  je sebi!" </p>
<p id="v8"><sup><small>8</small></sup>  Još reče Bog Noi i njegovim sinovima s njim: </p>
<p id="v9"><sup><small>9</small></sup>  "A ja, evo, sklapam svoj Savez s vama i s vašim potomstvom poslije  vas <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  i sa svim živim stvorovima što su s vama: s pticama,  sa stokom, sa zvijerima - sa svime što je s vama izišlo iz korablje  - sa svim živim stvorovima na zemlji. </p>
<p id="v11"><sup><small>11</small></sup>  Držat ću se ja svog  Saveza s vama te nikada više vode potopne neće uništiti živa  bića niti će ikad više potop zemlju opustošiti." </p>
<p id="v12"><sup><small>12</small></sup>  I reče Bog: "A ovo znamen je Saveza koji stavljam između sebe i vas i svih živih bića što su s vama, za naraštaje buduće: </p>
<p id="v13"><sup><small>13</small></sup>  Dugu svoju u oblak stavljam, da zalogom bude Savezu između mene i zemlje. </p>
<p id="v14"><sup><small>14</small></sup>  Kad oblake nad zemlju navučem i duga se u oblaku pokaže, </p>
<p id="v15"><sup><small>15</small></sup>  spomenut ću se Saveza svoga, Saveza između mene i vas i stvorenja svakoga živog: potopa više neće biti da uništi svako biće. </p>
<p id="v16"><sup><small>16</small></sup>  U oblaku kad se pojavi duga, ja ću je vidjeti i vjekovnog ću se sjećati Saveza između Boga i svake žive duše, svakog tijela na zemlji." </p>
<p id="v17"><sup><small>17</small></sup>  I reče Bog Noi: "To neka je znak Saveza koji sam postavio  između sebe i svih živih bića što su na zemlji." </p>
<p id="v18"><sup><small>18</small></sup>  Sinovi Noini, koji su iz korablje izišli, bijahu: Šem, Ham i Jafet. Ham je praotac Kanaanaca. </p>
<p id="v19"><sup><small>19</small></sup>  Ovo su trojica Noinih  sinova i od njih se sav svijet razgranao. </p>
<p id="v20"><sup><small>20</small></sup>  Noa, zemljoradnik, zasadio vinograd. </p>
<p id="v21"><sup><small>21</small></sup>  Napio se vina  i opio, pa se otkrio nasred šatora. </p>
<p id="v22"><sup><small>22</small></sup>  Ham, praotac Kanaanaca, opazi oca gola pa to kaza dvojici svoje braće vani. </p>
<p id="v23"><sup><small>23</small></sup>  Šem  i Jafet uzmu ogrtač, obojica ga prebace sebi preko ramena pa  njime, idući natraške, pokriju očevu golotinju. Lica im bijahu  okrenuta na drugu stranu, tako te ne vidješe oca gola. </p>
<p id="v24"><sup><small>24</small></sup>  Kad se Noa otrijeznio od vina i saznao što mu je učinio  najmlađi sin, reče: </p>
<p id="v25"><sup><small>25</small></sup>  "Neka je proklet Kanaanac, braći svojoj najniži sluga nek' bude!" </p>
<p id="v26"><sup><small>26</small></sup>  Onda nastavi: "Blagoslovljen Jahve, Šemov Bog, Kanaanac nek' mu je sluga! </p>
<p id="v27"><sup><small>27</small></sup>  Nek Bog raširi Jafeta da prebiva pod šatorima Šemovim, Kanaanac nek' mu je sluga!" </p>
<p id="v28"><sup><small>28</small></sup>  Poslije Potopa Noa poživje trista pedeset godina. </p>
<p id="v29"><sup><small>29</small></sup>  U  svemu poživje Noa devet stotina pedeset godina; potom umrije. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/8">
          <span class="mdi mdi-arrow-left-drop-circle"></span><span class="pl-2">Postanak - Poglavlje 8</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/10">
          <span class="pr-2">Postanak - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:6 <i>Na sliku Božju</i>: <a href="/hr/The_Urantia_Book/1#p3_1">KU 1:3.1</a>.  <i>Čovjek stvoren na sliku Božju</i>: <a href="/hr/The_Urantia_Book/3#p4_7">KU 3:4.7</a>.  <i>Čovjek na sliku Božju</i>: <a href="/hr/The_Urantia_Book/32#p2_8">KU 32:2.8</a>.  <i>Prolijeva krv, krv se prolijeva</i>: <a href="/hr/The_Urantia_Book/74#p7_6">KU 74:7.6</a>.  <i>Slika Božja</i>: <a href="/hr/The_Urantia_Book/108#p6_3">KU 108:6.3</a>.  <i>Čovjek je stvoren na sliku Božju</i>: <a href="/hr/The_Urantia_Book/117#p3_5">KU 117:3.5</a>. </li>
  <li id="fn2"><a href="#cite2">↑</a> 9:9,11 <i>Savez zamjenjuje strah</i>: <a href="/hr/The_Urantia_Book/89#p8_4">KU 89:8.4</a>. </li>
  <li id="fn3"><a href="#cite3">↑</a> 9:9-17 <i>Duga</i>: <a href="/hr/The_Urantia_Book/85#p4_2">KU 85:4.2</a>. </li>
  <li id="fn4"><a href="#cite4">↑</a> 9:29 <i>Duljina života</i>: <a href="/hr/The_Urantia_Book/77#p2_11">KU 77:2.11</a>. </li>
</ol>
</div>
