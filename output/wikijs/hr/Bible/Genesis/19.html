<!--
title: "Postanak - Poglavlje 19"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/18">
          <span class="mdi mdi-arrow-left-drop-circle"></span><span class="pl-2">Postanak - Poglavlje 18</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/20">
          <span class="pr-2">Postanak - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ona dva anđela stignu navečer u Sodomu dok je Lot sjedio na  vratima Sodome. Kad ih Lot ugleda, ustade i pođe im u susret.  Nakloni se licem do zemlje, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  a onda im reče: "Molim, gospodo, svrnite u kuću svoga sluge da noć provedete i noge operete;  a onda možete na put rano." A oni rekoše: "Ne, noć ćemo provesti  na trgu." </p>
<p id="v3"><sup><small>3</small></sup>  Ali ih on uporno navraćaše, i oni se uvratiše k  njemu i uđoše u njegovu kuću. On ih ugosti, ispeče pogaču te  blagovaše. </p>
<p id="v4"><sup><small>4</small></sup>  Još ne bijahu legli na počinak, kad građani Sodome, mladi  i stari, sav narod do posljednjeg čovjeka, opkole kuću. </p>
<p id="v5"><sup><small>5</small></sup>  Zovnu  Lota pa mu reknu: "Gdje su ljudi što su noćas došli k tebi? Izvedi  nam ih da ih se namilujemo?" </p>
<p id="v6"><sup><small>6</small></sup>  Lot iziđe k njima na ulaz, a  za sobom zatvori vrata. </p>
<p id="v7"><sup><small>7</small></sup>  "Braćo moja," reče on, "molim vas, ne činite toga zla! </p>
<p id="v8"><sup><small>8</small></sup>  Imam, evo, dvije kćeri s kojima još čovjek  nije imao dodira: njih ću vam izvesti pa činite s njima što želite;  samo ovim ljudima nemojte ništa učiniti jer su došli pod sjenu  moga krova." </p>
<p id="v9"><sup><small>9</small></sup>  "Odstupi odatle!" - rekoše. - "Došao kao dotepenac, a za suca se već postavlja. Sad ćemo mi s tobom gore nego s  njima." I nasrnuše na jadnika Lota i navališe na vrata da ih  razbiju. </p>
<p id="v10"><sup><small>10</small></sup>  Ali ona dvojica pruže ruke van, povukoše Lota k  sebi u kuću i zatvore vrata; </p>
<p id="v11"><sup><small>11</small></sup>  a ljude pred vratima, mlade  i stare, zabliješte tako da nisu mogli naći vrata. </p>
<p id="v12"><sup><small>12</small></sup>  Onda ona dvojica upitaju Lota: "Koga još ovdje imaš:  sinove i kćeri, sve koje imaš u gradu iz mjesta izvedi! </p>
<p id="v13"><sup><small>13</small></sup>  Jer  mi ćemo zatrti ovo mjesto: vika je na njih pred Jahvom postala  tolika te nas Jahve posla da ga uništimo." </p>
<p id="v14"><sup><small>14</small></sup>  Iziđe Lot da to  kaže svojima budućim zetovima koji namjeravahu uzeti njegove  kćeri te reče: "Na noge! Odlazite iz ovog mjesta jer će Jahve  uništiti grad!" Ali je u očima svojih budućih zetova ispao kao  da zbija šalu. </p>
<p id="v15"><sup><small>15</small></sup>  Kako zora puče, anđeli navale na Lota govoreći: "Na noge!  Uzmi svoju ženu i svoje dvije kćeri koje su ovdje da ne budeš  zatrt kaznom grada!" </p>
<p id="v16"><sup><small>16</small></sup>  Ali on oklijevaše. Zato ga oni uzeše  za ruku, a tako i njegovu ženu i njegove dvije kćeri i - po smilovanju  Jahvinu nad njim - odvedoše ih i ostaviše izvan grada. </p>
<p id="v17"><sup><small>17</small></sup>  Kad  ih izvedoše u polje, jedan progovori: "Bježi da život spasiš!  Ne obaziri se niti se igdje u ravnici zaustavljaj! Bježi u brdo  da ne budeš zatrt!" </p>
<p id="v18"><sup><small>18</small></sup>  Ali Lot odvrati: "Nemoj, gospodine! </p>
<p id="v19"><sup><small>19</small></sup>  Nego  ako je tvoj sluga našao milost u tvojim očima - a toliko milosrđe  već si mi iskazao spasivši mi život - ja ne mogu pobjeći u brdo  a da me nesreća ne snađe i ne poginem. </p>
<p id="v20"><sup><small>20</small></sup>  Eno onamo grada; dosta  je blizu da u nj pobjegnem, a mjesto je tako malo. Daj da onamo  bježim - mjesto je zbilja maleno - daj da život spasim!" </p>
<p id="v21"><sup><small>21</small></sup>  Odgovori  mu: "Uslišat ću ti i tu molbu i neću zatrti grada o kojemu govoriš. </p>
<p id="v22"><sup><small>22</small></sup>  Brzo! Bježi onamo, jer ne mogu ništa činiti dok ti onamo  ne stigneš." Zato se onaj grad zove Soar. </p>
<p id="v23"><sup><small>23</small></sup>  Kako je sunce na zemlju izlazilo i Lot ulazio u Soar, </p>
<p id="v24"><sup><small>24</small></sup>  Jahve zapljušti s neba na Sodomu i Gomoru sumpornim ognjem <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  i uništi one gradove i svu onu ravnicu, sve žitelje gradske  i sve raslinstvo na zemlji. </p>
<p id="v26"><sup><small>26</small></sup>  A Lotova se žena obazre i pretvori  se u stup soli. </p>
<p id="v27"><sup><small>27</small></sup>  Sutradan u rano jutro Abraham se požuri na mjesto gdje  je stajao pred Jahvom, </p>
<p id="v28"><sup><small>28</small></sup>  upravi pogled prema Sodomi i Gomori  i svoj ravnici u daljini: i vidje kako se diže dim nad zemljom  kao dim kakve klačine. </p>
<p id="v29"><sup><small>29</small></sup>  Tako se Bog, dok je zatirao gradove u ravnici u kojima  je Lot boravio, sjetio Abrahama i uklonio Lota ispred propasti. </p>
<p id="v30"><sup><small>30</small></sup>  Lot se bojao boraviti u Soaru, pa sa svoje dvije kćeri  ode gore iz Soara i nastani se u brdu. On i njegove dvije kćeri  živjeli su u pećini. </p>
<p id="v31"><sup><small>31</small></sup>  Starija reče mlađoj: "Otac nam ostarje, a muža na zemlji nema da bude s nama, kako je običaj po svem  svijetu. </p>
<p id="v32"><sup><small>32</small></sup>  Hajdemo oca opiti vinom, pa s njime leći: tako ćemo  s ocem sačuvati potomstvo." </p>
<p id="v33"><sup><small>33</small></sup>  One noći opiju oca vinom, i starija  ode te legne sa svojim ocem, a on nije znao kad je legla ni kad  je ustala. </p>
<p id="v34"><sup><small>34</small></sup>  Sutradan starija reče mlađoj: "Sinoć sam, eto, ležala ja s našim ocem; napojimo ga vinom i noćas, pa idi ti  i s njim lezi: tako ćemo ocu sačuvati potomstvo." </p>
<p id="v35"><sup><small>35</small></sup>  Opiju oca  vinom i one noći te mlađa ode i s njim legne, a on nije znao  kad je legla ni kad je ustala. </p>
<p id="v36"><sup><small>36</small></sup>  Tako obje Lotove kćeri zanesu  s ocem. </p>
<p id="v37"><sup><small>37</small></sup>  Starija rodi sina i nadjenu mu ime Moab. On je praotac  današnjih Moabaca. <sup id="cite3"><a href="#fn3">[3]</a></sup></p>
<p id="v38"><sup><small>38</small></sup>  I mlađa rodi sina i nadjene mu ime Ben-Ami.  On je praotac današnjih Amonaca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/18">
          <span class="mdi mdi-arrow-left-drop-circle"></span><span class="pl-2">Postanak - Poglavlje 18</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/20">
          <span class="pr-2">Postanak - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:1-29 <i>Činjenica i mit</i>: <a href="/hr/The_Urantia_Book/93#p6_7">KU 93:6.7</a>. </li>
  <li id="fn2"><a href="#cite2">↑</a> 19:24 <i>Vatra od Bogova</i>: <a href="/hr/The_Urantia_Book/69#p6_6">KU 69:6.6</a>. </li>
  <li id="fn3"><a href="#cite3">↑</a> 19:37-38 <i>Otac svog naroda</i>: <a href="/hr/The_Urantia_Book/70#p6_2">KU 70:6.2</a>. </li>
</ol>
</div>
