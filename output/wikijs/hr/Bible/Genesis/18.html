<!--
title: "Postanak - Poglavlje 18"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/17">
          <span class="mdi mdi-arrow-left-drop-circle"></span><span class="pl-2">Postanak - Poglavlje 17</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/19">
          <span class="pr-2">Postanak - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve mu se ukaza kod hrasta Mamre dok je on sjedio na ulazu  u šator za dnevne žege. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Podigavši oči, opazi tri čovjeka gdje  stoje nedaleko od njega. Čim ih spazi, potrča s ulaza šatora  njima u susret. Pade ničice na zemlju </p>
<p id="v3"><sup><small>3</small></sup>  pa reče: "Gospodine  moj, ako sam stekao milost u tvojim očima, nemoj mimoići svoga  sluge! </p>
<p id="v4"><sup><small>4</small></sup>  Nek' se donese malo vode: operite noge i pod stablom  otpočinite. </p>
<p id="v5"><sup><small>5</small></sup>  Donijet ću kruha da se okrijepite prije nego pođete  dalje. TÓa k svome ste sluzi navratili." Oni odgovore: "Dobro, učini kako si rekao!" </p>
<p id="v6"><sup><small>6</small></sup>  Abraham se požuri u šator k Sari pa joj reče: "Brzo! Tri  mjerice najboljeg brašna! Zamijesi i prevrtu ispeci!" </p>
<p id="v7"><sup><small>7</small></sup>  Zatim  Abraham otrča govedima, uhvati tele, mlado i debelo, i dade ga  momku da ga brže zgotovi. </p>
<p id="v8"><sup><small>8</small></sup>  Poslije uzme masla, mlijeka i zgotovljeno  tele pa stavi pred njih, a sam stajaše pred njima, pod stablom, dok su blagovali. </p>
<p id="v9"><sup><small>9</small></sup>  "Gdje ti je žena Sara?" - zapitaju ga. "Eno je pod šatorom", odgovori. </p>
<p id="v10"><sup><small>10</small></sup>  Onda on reče: "Vratit ću se k tebi kad isteče  vrijeme trudnoće; a tvoja žena Sara imat će sina." Iza njega, na ulazu u šator, Sara je prisluškivala. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Abraham i Sara  bijahu u odmakloj dobi, ostarjeli. U Sare bijaše prestalo što  biva u žena. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Zato se u sebi Sara smijala i govorila: "Pošto  sam uvenula, sad da spoznam nasladu? A još mi je i gospodar star!" </p>
<p id="v13"><sup><small>13</small></sup>  Onda Jahve upita Abrahama: "A zašto se Sara smijala i govorila:  'Kako ću rod roditi ja starica?' </p>
<p id="v14"><sup><small>14</small></sup>  Zar je Jahvi išta nemoguće?  Navratit ću se k tebi kad isteče vrijeme trudnoće: Sara će imati  sina." <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Sara se napravi nevještom govoreći: "Nisam se smijala."  Jer se prestrašila. Ali on reče: "Jesi, smijala si se!" </p>
<p id="v16"><sup><small>16</small></sup>  Ljudi ustanu i krenu put Sodome. Abraham pođe s njima  da ih isprati. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Jahve pomisli: "Zar da sakrivam od Abrahama  što ću učiniti <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  kad će od Abrahama nastati velik i brojan  narod te će se svi narodi zemlje njim blagoslivljati? <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Njega  sam izlučio zato da pouči svoju djecu i svoju buduću obitelj  kako će hoditi putem Jahvinim, radeći što je dobro i pravedno, tako da Jahve mogne ostvariti što je Abrahamu obećao." </p>
<p id="v20"><sup><small>20</small></sup>  Onda  Jahve nastavi: "Velika je vika na Sodomu i Gomoru da je njihov  grijeh pretežak. </p>
<p id="v21"><sup><small>21</small></sup>  Idem dolje da vidim rade li zaista kako  veli tužba što je do mene stigla. Želim razvidjeti." </p>
<p id="v22"><sup><small>22</small></sup>  Odande ljudi krenu prema Sodomi, dok je Abraham još stajao  pred Jahvom. </p>
<p id="v23"><sup><small>23</small></sup>  Nato se Abraham primače bliže i reče: "Hoćeš  li iskorijeniti i nevinoga s krivim? </p>
<p id="v24"><sup><small>24</small></sup>  Možda ima pedeset nevinih  u gradu. Zar ćeš uništiti mjesto radije nego ga poštedjeti zbog  pedeset nevinih koji budu ondje? <sup id="cite10"><a href="#fn10">[10]</a></sup></p>
<p id="v25"><sup><small>25</small></sup>  Daleko to bilo od tebe da  ubijaš nevinoga kao i krivoga, tako da i nevini i krivi prođu  jednako! Daleko bilo od tebe! Zar da ni Sudac svega svijeta ne  radi pravo?" <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  "Ako nađem u gradu Sodomi pedeset nevinih",  odvrati Jahve, "zbog njih ću poštedjeti cijelo mjesto." </p>
<p id="v27"><sup><small>27</small></sup>  "Ja se, evo, usuđujem govoriti Gospodinu", opet progovori  Abraham. - "Ja, prah i pepeo! <sup id="cite12"><a href="#fn12">[12]</a></sup></p>
<p id="v28"><sup><small>28</small></sup>  Da slučajno bude nevinih pet  manje od pedeset, bi li uništio sav grad zbog tih pet?" "Neću  ga uništiti ako ih ondje nađem četrdeset i pet", odgovori. </p>
<p id="v29"><sup><small>29</small></sup>  "Ako  ih se ondje možda nađe samo četrdeset?" - opet će Abraham. "Neću  to učiniti zbog četrdesetorice", odgovori. </p>
<p id="v30"><sup><small>30</small></sup>  "Neka se Gospodin ne ljuti ako nastavim. Ako ih se ondje  nađe možda samo trideset?" - opet će on. "Neću to učiniti", odgovori, "ako ih ondje nađem samo trideset." </p>
<p id="v31"><sup><small>31</small></sup>  "Evo se opet usuđujem  govoriti Gospodinu", nastavi dalje. "Ako ih se slučajno ondje  nađe samo dvadeset?" "Neću ga uništiti", odgovori, "zbog dvadesetorice." </p>
<p id="v32"><sup><small>32</small></sup>  "Neka se Gospodin ne ljuti", on će opet, "ako rečem još samo  jednom: Ako ih je slučajno ondje samo deset?" "Neću ga uništiti  zbog njih deset", odgovori. </p>
<p id="v33"><sup><small>33</small></sup>  Kad je Jahve završio razgovor s Abrahamom, ode, a Abraham  se vrati u svoje mjesto. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/17">
          <span class="mdi mdi-arrow-left-drop-circle"></span><span class="pl-2">Postanak - Poglavlje 17</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/19">
          <span class="pr-2">Postanak - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1,9-10,13 <i>Razgovori s Melkisedekom</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn2"><a href="#cite2">↑</a> 18:1-16 <i>Tri nebeska bića: stvarna</i>: <a href="/hr/The_Urantia_Book/93#p6_7">KU 93:6.7</a>. </li>
  <li id="fn3"><a href="#cite3">↑</a> 18:10-12 <i>Izakovo rođenje</i>: <a href="/hr/The_Urantia_Book/93#p9_8">KU 93:9.8</a>. </li>
  <li id="fn4"><a href="#cite4">↑</a> 18:10-14 <i>Rođenje Izaka</i>: <a href="/hr/The_Urantia_Book/93#p6_5">KU 93:6.5</a>. </li>
  <li id="fn5"><a href="#cite5">↑</a> 18:11 <i>Sarina dob</i>: <a href="/hr/The_Urantia_Book/93#p9_8">KU 93:9.8</a>.  <i>Abrahamove godine</i>: <a href="/hr/The_Urantia_Book/93#p9_8">KU 93:9.8</a>. </li>
  <li id="fn6"><a href="#cite6">↑</a> 18:14 <i>Sve je moguće vjernicima</i>: <a href="/hr/The_Urantia_Book/158#p5_2">KU 158:5.2</a>.  <i>S Bogom je sve moguće</i>: <a href="/hr/The_Urantia_Book/131#p10_2">KU 131:10.2</a>.  <i>S Bogom ništa nije nemoguće</i>: <a href="/hr/The_Urantia_Book/163#p3_2">KU 163:3.2</a>.  <i>1. dio: Sve je moguće</i>: <a href="/hr/The_Urantia_Book/2#p1_2">KU 2:1.2</a>.  <i>S Bogom ništa nije nemoguće</i>: <a href="/hr/The_Urantia_Book/26#p5_3">KU 26:5.3</a>.  <i>S Bogom je sve moguće</i>: <a href="/hr/The_Urantia_Book/3#p2_2">KU 3:2.2</a>. </li>
  <li id="fn7"><a href="#cite7">↑</a> 18:16-33 <i>Činjenica i mit</i>: <a href="/hr/The_Urantia_Book/93#p6_7">KU 93:6.7</a>. </li>
  <li id="fn8"><a href="#cite8">↑</a> 18:17,20,23 <i>Razgovori s Melkisedekom</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn9"><a href="#cite9">↑</a> 18:18 <i>Abrahamovo potomstvo</i>: <a href="/hr/The_Urantia_Book/136#p1_1">KU 136:1.1</a>.  <i>Svi narodi neka budu blagoslovljeni</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn10"><a href="#cite10">↑</a> 18:24-25 <i>Sudac cijele zemlje</i>: <a href="/hr/The_Urantia_Book/133#p4_7">KU 133:4.7</a>. </li>
  <li id="fn11"><a href="#cite11">↑</a> 18:25 <i>Sudac cijele zemlje</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn12"><a href="#cite12">↑</a> 18:27 <i>Gospodin</i>: <a href="/hr/The_Urantia_Book/96#p1_9">KU 96:1.9</a>. </li>
</ol>
</div>
