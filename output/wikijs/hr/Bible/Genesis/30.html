<!--
title: "Postanak - Poglavlje 30"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/29">
          <span class="mdi mdi-arrow-left-drop-circle"></span><span class="pl-2">Postanak - Poglavlje 29</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/31">
          <span class="pr-2">Postanak - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vidjevši Rahela da Jakovu ne rađa djece, postade zavidna svojoj  sestri pa reče Jakovu: "Daj mi djecu! Inače ću svisnuti!" </p>
<p id="v2"><sup><small>2</small></sup>  Jakov  se razljuti na Rahelu te reče. "Zar sam ja namjesto Boga koji  ti je uskratio plod utrobe?" </p>
<p id="v3"><sup><small>3</small></sup>  A ona odgovori: "Evo moje sluškinje  Bilhe: uđi k njoj, pa neka rodi na mojim koljenima, da tako i  ja steknem djecu po njoj." </p>
<p id="v4"><sup><small>4</small></sup>  Dade mu dakle svoju sluškinju Bilhu  za ženu, i Jakov priđe k njoj. </p>
<p id="v5"><sup><small>5</small></sup>  Bilha zače te Jakovu rodi sina. </p>
<p id="v6"><sup><small>6</small></sup>  Tada Rahela reče: "Jahve mi je dosudio pravo. Uslišao je moj  glas i dao mi sina." Stoga mu nadjenu ime Dan. </p>
<p id="v7"><sup><small>7</small></sup>  Rahelina sluškinja  Bilha opet zače i rodi Jakovu drugoga sina. </p>
<p id="v8"><sup><small>8</small></sup>  Tada Rahela reče:  "Žestoko sam se borila sa sestrom, ali sam pobijedila." Tako  mu nadjenu ime Naftali. </p>
<p id="v9"><sup><small>9</small></sup>  A vidjevši Lea da je prestala rađati, uzme svoju sluškinju  Zilpu pa je dade Jakovu za ženu. </p>
<p id="v10"><sup><small>10</small></sup>  I kad je Leina sluškinja  Zilpa rodila Jakovu sina, </p>
<p id="v11"><sup><small>11</small></sup>  Lea uskliknu: "Koje sreće!" Tako  mu nadjenu ime Gad. </p>
<p id="v12"><sup><small>12</small></sup>  Leina sluškinja Zilpa rodi Jakovu i drugog  sina, </p>
<p id="v13"><sup><small>13</small></sup>  i Lea opet uskliknu: "Blago meni! Žene će me zvati  blaženom!" Tako mu nadjenu ime Ašer. </p>
<p id="v14"><sup><small>14</small></sup>  Jednoga dana, u vrijeme pšenične žetve, namjeri se Ruben  u polju na ljubavčice te ih donese svojoj majci Lei. I Rahela  reče Lei: "Daj mi od ljubavčica svoga sina!" </p>
<p id="v15"><sup><small>15</small></sup>  A Lea odgovori:  "Zar ti nije dosta što si mi oduzela muža pa još hoćeš da od  mene uzmeš i ljubavčice moga sina?" Rahela odgovori: "Pa dobro, neka s tobom noćas leži u zamjenu za ljubavčice tvog sina." </p>
<p id="v16"><sup><small>16</small></sup>  Kad je Jakov navečer stigao iz polja, Lea mu iziđe u susret  pa reče: "Treba da dođeš k meni, jer sam te unajmila za ljubavčice  moga sina." One je noći on s njom ležao. </p>
<p id="v17"><sup><small>17</small></sup>  Bog usliša Leu;  ona zače te Jakovu rodi petog sina. </p>
<p id="v18"><sup><small>18</small></sup>  Onda Lea reče: "Bog mi  je uzvratio nagradom što sam ustupila svoju sluškinju svome mužu."  Stoga sinu nadjenu ime Jisakar. </p>
<p id="v19"><sup><small>19</small></sup>  Lea opet zače i rodi Jakovu  šestoga sina. </p>
<p id="v20"><sup><small>20</small></sup>  Onda Lea reče: "Bog me obdari dragocjenim darom;  sada će mi moj muž dati darove: tÓa rodila sam mu šest sinova."  Tako mu nadjenu ime Zebulun. </p>
<p id="v21"><sup><small>21</small></sup>  Zatim rodi kćer te joj nadjenu  ime Dina. </p>
<p id="v22"><sup><small>22</small></sup>  Uto se Bog sjeti Rahele: Bog je usliša i otvori njezinu  utrobu. </p>
<p id="v23"><sup><small>23</small></sup>  Ona zače i rodi sina te reče: "Ukloni Bog moju sramotu!" </p>
<p id="v24"><sup><small>24</small></sup>  Nadjene mu ime Josip, rekavši: "Neka mi Jahve pridoda drugog  sina!" </p>
<p id="v25"><sup><small>25</small></sup>  Pošto je Rahela rodila Josipa, Jakov reče Labanu: "Pusti  me da idem u svoj zavičaj! </p>
<p id="v26"><sup><small>26</small></sup>  Daj mi moje žene za koje sam te  služio i moju djecu da mogu otići: tÓa dobro znaš kako sam te  služio." </p>
<p id="v27"><sup><small>27</small></sup>  A Laban mu odgovori: "Ne idi, ako si mi prijatelj.  Znam da me Jahve blagoslivljao zbog tebe." </p>
<p id="v28"><sup><small>28</small></sup>  I nadoda: "Odredi  plaću koju želiš od mene, i dat ću ti." </p>
<p id="v29"><sup><small>29</small></sup>  On mu odgovori: "Ti  dobro znaš što je moja služba značila za te i kako je tvome blagu  bilo sa mnom. </p>
<p id="v30"><sup><small>30</small></sup>  Malenkost što si je imao prije nego sam ja  došao povećala se vrlo mnogo, jer kuda god sam prolazio Jahve  te blagoslivljao na mojim koracima. A sad je vrijeme da poradim  i za svoj dom." </p>
<p id="v31"><sup><small>31</small></sup>  On upita: "Koliko da ti platim?" Jakov odgovori:  "Nemoj mi platiti ništa! Ako mi učiniš ovo, opet ću na pašu goniti  i čuvati tvoje stado. </p>
<p id="v32"><sup><small>32</small></sup>  Daj da prođem danas kroz tvoje stado  i od njega izlučim svaku garavu ovcu i svaku šarenu ili napruganu  kozu! Neka to bude moja plaća! </p>
<p id="v33"><sup><small>33</small></sup>  A ubuduće kad budeš svojim  očima provjeravao moju naplatu, moje će poštenje biti svjedok  za mene: nađe li se među mojim kozama ijedna koja ne bude šarena  ili naprugana, ili među ovcama koja ne bi bila garava, neka se  smatra ukradenom!" </p>
<p id="v34"><sup><small>34</small></sup>  Laban reče: "Dobro, neka bude kako si kazao." </p>
<p id="v35"><sup><small>35</small></sup>  Ali toga dana Laban izluči naprugane i šarene jarce i  sve riđaste i šarene koze - svaku koja je na sebi imala bijelo  - i sve garave ovce pa ih preda svojim sinovima. </p>
<p id="v36"><sup><small>36</small></sup>  I odande  gdje je Jakov pasao ostatak Labanova stada udalji se za koja  tri dana hoda. </p>
<p id="v37"><sup><small>37</small></sup>  A Jakov uzme zelenih mladica od topola, badema i platana;  na njima izreza bijele pruge, otkrivši bjeliku na mladicama. </p>
<p id="v38"><sup><small>38</small></sup>  Pruće tako isprugano postavi u korita, u pojila iz kojih  se stoka napajala. A kako se stoka parila kad je na vodu dolazila, </p>
<p id="v39"><sup><small>39</small></sup>  to su se jarci parili uz pruće, pa su koze kozile prugaste, riđaste i šarene kozliće. </p>
<p id="v40"><sup><small>40</small></sup>  Tako je i ovce Jakov bio izlučio  i glave im okrenuo prema prugastima ili posve garavima što su  bile u Labanovu stadu. Tako je za se namicao posebna stada koja  nije miješao s Labanovim stadima. </p>
<p id="v41"><sup><small>41</small></sup>  Osim toga, kad bi se god  dobro uzrasla stoka parila, Jakov bi stavio pruće u korita, baš  pred oči živine, tako da se pari pred prućem. </p>
<p id="v42"><sup><small>42</small></sup>  Ali ga pred  kržljavu marvu nije stavljao. Tako je kržljava zapadala Labana, a dobro razvijena Jakova. </p>
<p id="v43"><sup><small>43</small></sup>  Čovjek se tako silno obogatio, stekao mnogu stoku, sluge i sluškinje, deve i magarad. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/29">
          <span class="mdi mdi-arrow-left-drop-circle"></span><span class="pl-2">Postanak - Poglavlje 29</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/31">
          <span class="pr-2">Postanak - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
