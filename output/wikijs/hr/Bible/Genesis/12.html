<!--
title: "Postanak - Poglavlje 12"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/11">
          <span class="mdi mdi-arrow-left-drop-circle"></span><span class="pl-2">Postanak - Poglavlje 11</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/13">
          <span class="pr-2">Postanak - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Abramu: "Idi iz zemlje svoje, iz zavičaja i doma očinskog, u krajeve koje ću ti pokazati. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Velik ću narod od tebe učiniti, blagoslovit ću te, ime ću ti uzveličati, i sam ćeš biti blagoslov. </p>
<p id="v3"><sup><small>3</small></sup>  Blagoslivljat ću one koji te blagoslivljali budu, koji te budu kleli, njih ću proklinjati; sva plemena na zemlji tobom će se blagoslivljati." <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Abram se zaputi kako mu je Jahve rekao. S njime krenu  i Lot. Abramu je bilo sedamdeset i pet godina kad je otišao iz  Harana. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Abram uze sa sobom svoju ženu Saraju, svoga bratića  Lota, svu imovinu što su je namakli i svu čeljad koju su stekli  u Haranu te svi pođu u zemlju kanaansku. Kad su stigli u Kanaan, </p>
<p id="v6"><sup><small>6</small></sup>  Abram prođe zemljom do mjesta Šekema - do hrasta More. Kanaanci  su onda bili u zemlji. </p>
<p id="v7"><sup><small>7</small></sup>  Jahve se javi Abramu pa mu reče: "Tvome  ću potomstvu dati ovu zemlju." Abram tu podigne žrtvenik Jahvi  koji mu se objavio. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Odatle prijeđe u brdoviti kraj, na istok  od Betela. Svoj šator postavi između Betela na zapadu i Aja na  istoku. Ondje podigne žrtvenik Jahvi i zazva ime Jahvino. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Od postaje do postaje Abram se pomicao prema Negebu. </p>
<p id="v10"><sup><small>10</small></sup>  Ali kad je zemljom zavladala glad, Abram se spusti u  Egipat da ondje proboravi, jer je velika glad harala zemljom. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Kad je bio na ulazu u Egipat, reče svojoj ženi Saraji: "Znam  da si lijepa žena. <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Kad te Egipćani vide, reći će: 'To je  njegova žena', i mene će ubiti, a tebe na životu ostaviti. </p>
<p id="v13"><sup><small>13</small></sup>  Nego  reci da si mi sestra, tako da i meni bude zbog tebe dobro i da, iz obzira prema tebi, poštede moj život." </p>
<p id="v14"><sup><small>14</small></sup>  Zbilja, kad je Abram ušao u Egipat, Egipćani vide da  je žena veoma lijepa. </p>
<p id="v15"><sup><small>15</small></sup>  Vide je faraonovi dvorani pa je pohvale  faraonu i odvedu ženu na faraonov dvor. </p>
<p id="v16"><sup><small>16</small></sup>  Abramu pođe dobro  zbog nje; steče on stoke i goveda, magaraca, slugu i sluškinja, magarica i deva. <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  Ali Jahve udari faraona i njegov dom velikim nevoljama  zbog Abramove žene Saraje. </p>
<p id="v18"><sup><small>18</small></sup>  I faraon pozva Abrama pa reče:  "Što si mi to učinio? Zašto mi nisi kazao da je ona tvoja žena? </p>
<p id="v19"><sup><small>19</small></sup>  Zašto si rekao: 'Ona mi je sestra', pa je ja uzeh sebi za  ženu? A sad, evo ti žene; uzmi je i hajde!" </p>
<p id="v20"><sup><small>20</small></sup>  Faraon ga onda preda momcima, a oni ga otprave s njegovom  ženom i sa svime što bijaše njegovo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/11">
          <span class="mdi mdi-arrow-left-drop-circle"></span><span class="pl-2">Postanak - Poglavlje 11</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/13">
          <span class="pr-2">Postanak - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:1-2 <i>Dođi u Salem, čuj istinu</i>: <a href="/hr/The_Urantia_Book/93#p5_5">KU 93:5.5</a>. </li>
  <li id="fn2"><a href="#cite2">↑</a> 12:3 <i>Sve obitelji neka budu blagoslovljene</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn3"><a href="#cite3">↑</a> 12:4-5 <i>Lot i Abram u Salem</i>: <a href="/hr/The_Urantia_Book/93#p5_5">KU 93:5.5</a>. </li>
  <li id="fn4"><a href="#cite4">↑</a> 12:7 <i>Razgovori s Melkisedekom</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn5"><a href="#cite5">↑</a> 12:8 <i>Abram stiže</i>: <a href="/hr/The_Urantia_Book/93#p5_6">KU 93:5.6</a>. </li>
  <li id="fn6"><a href="#cite6">↑</a> 12:10 <i>Putovanje u Egipat</i>: <a href="/hr/The_Urantia_Book/93#p5_7">KU 93:5.7</a>. </li>
  <li id="fn7"><a href="#cite7">↑</a> 12:11-20 <i>Abraham pokazuje kukavičluk</i>: <a href="/hr/The_Urantia_Book/93#p9_3">KU 93:9.3</a>. </li>
  <li id="fn8"><a href="#cite8">↑</a> 12:16 <i>Dobar odnos</i>: <a href="/hr/The_Urantia_Book/93#p5_7">KU 93:5.7</a>. </li>
</ol>
</div>
