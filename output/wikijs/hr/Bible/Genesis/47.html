<!--
title: "Postanak - Poglavlje 47"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/46">
          <span class="mdi mdi-arrow-left-drop-circle"></span><span class="pl-2">Postanak - Poglavlje 46</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/48">
          <span class="pr-2">Postanak - Poglavlje 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ode, dakle, Josip te obavijesti faraona: "Moj otac i moja  braća stigoše sa svojim ovcama i govedima i sa svime što imaju  iz zemlje kanaanske, i eno ih u gošenskom kraju." </p>
<p id="v2"><sup><small>2</small></sup>  I uzevši  petoricu između svoje braće, uvede ih faraonu. </p>
<p id="v3"><sup><small>3</small></sup>  Onda faraon  zapita njegovu braću: "Čime se bavite?" Odgovore faraonu: "Tvoje  su sluge stočari, baš kao što su bili naši preci. </p>
<p id="v4"><sup><small>4</small></sup>  Došli smo  da potražimo kratak boravak u ovoj zemlji", rekoše faraonu, "jer  je nestalo paše za stada tvojih slugu, strašna glad pritište  kanaansku zemlju. Dopusti da se tvoje sluge nastane u gošenskom  kraju." </p>
<p id="v5"><sup><small>5</small></sup>  [5a] Faraon reče Josipu: [6b] "Neka se, dakle, nastane  u gošenskom kraju. A ako znaš da među njima ima prikladnih, postavi  ih za nadglednike moga osobnog blaga." [5b] Tako, kad Jakov i njegovi sinovi stigoše u Egipat i kad  faraon, kralj egipatski, to ču, reče Josipu: "Budući da su tvoj  otac i tvoja braća došli k tebi, </p>
<p id="v6"><sup><small>6</small></sup>  [6a] egipatska ti je zemlja na  raspolaganju: smjesti svoga oca i svoju braću u najboljem kraju." </p>
<p id="v7"><sup><small>7</small></sup>  Josip onda dovede svoga oca Jakova faraonu. Jakov blagoslovi  faraona. </p>
<p id="v8"><sup><small>8</small></sup>  A faraon upita Jakova: "Koliko ti je godina?" </p>
<p id="v9"><sup><small>9</small></sup>  Jakov  odgovori faraonu: "Godina moga lutalačkog življenja ima stotina  i trideset. Malo ih je i nesretne su bile godine moga života;  ne dostižu brojem godine življenja na zemlji mojih otaca." </p>
<p id="v10"><sup><small>10</small></sup>  Poslije  toga Jakov se oprosti s faraonom i ode od njega. </p>
<p id="v11"><sup><small>11</small></sup>  Tako Josip nastani svoga oca i svoju braću davši im u  vlasništvo najljepši kraj egipatske zemlje, u kraju Ramsesovu, kako je faraon naredio. </p>
<p id="v12"><sup><small>12</small></sup>  A Josip opskrbi hranom svoga oca, svoju braću i svu očevu  obitelj sve do najmanjega. </p>
<p id="v13"><sup><small>13</small></sup>  Nigdje nije bilo hrane jer je pritisla strašna glad:  izmuči ona i zemlju egipatsku i zemlju kanaansku. </p>
<p id="v14"><sup><small>14</small></sup>  Josip pobra  sav novac što se nalazio u zemlji egipatskoj i zemlji kanaanskoj  u zamjenu za žito koje se prodavalo i odnese novac u faraonov  dvor. </p>
<p id="v15"><sup><small>15</small></sup>  Kad je nestalo novca u zemlji egipatskoj i zemlji kanaanskoj, svi Egipćani dođu k Josipu te mu reknu: "Daj nam kruha! Zašto  da pomremo pred tvojim očima? Novca više nema." </p>
<p id="v16"><sup><small>16</small></sup>  Josip odgovori:  "Predajte svoju stoku pa ću vam dati žita u zamjenu za stoku  kad je novca nestalo." </p>
<p id="v17"><sup><small>17</small></sup>  Tako su oni dovodili svoju stoku Josipu, a Josip im davaše kruh u zamjenu za konje, za sitnu i krupnu  stoku i za magarad. Tako ih je one godine opskrbljivao kruhom  u zamjenu za sve njihovo blago. </p>
<p id="v18"><sup><small>18</small></sup>  Kad je ona godina prošla, dođu k njemu i druge godine  te mu reknu: "Ne možemo sakriti od svoga gospodara: novca je  nestalo, blaga su već ustupljena gospodaru; drugo ništa ne preostaje  da gospodaru ustupimo nego sebe i svoje oranice. </p>
<p id="v19"><sup><small>19</small></sup>  Zašto da  uništimo na tvoje oči i sebe i svoje zemlje? Uzmi i nas i naše  zemlje u zakup za kruh, i tako ćemo zajedno sa svojom zemljom  postati faraonovi kmetovi; daj sjemena da preživimo: da ne izginemo  i da nam oranice ne postanu pustoš!" </p>
<p id="v20"><sup><small>20</small></sup>  Tako Josip steče faraonu u posjed sve egipatske oranice, jer je svaki Egipćanin, kako ih pritisnu glad, prodao svoje  njive. Tako je zemlja postala faraonovo vlasništvo, </p>
<p id="v21"><sup><small>21</small></sup>  a narod  od jednog kraja Egipta do drugoga njegovim robljem. </p>
<p id="v22"><sup><small>22</small></sup>  Jedino  nije preuzeo svećeničkih imanja, jer je faraon davao svećenicima  određeni dio, i tako su živjeli od prihoda što im ga je faraon  davao. Stoga nisu prodali svojih imanja. </p>
<p id="v23"><sup><small>23</small></sup>  Onda Josip reče svijetu: "Budući da sam danas za faraona  prekupio i vas i vašu zemlju, evo vam sjeme pa zasijte zemlju. </p>
<p id="v24"><sup><small>24</small></sup>  A kad bude pobiranje ljetine, faraonu ćete davati jednu petinu, dok će četiri petine ostajati vama: za zasijavanje polja, za  hranu vama i onima koji su u vašim domovima i za hranu vašoj  djeci." </p>
<p id="v25"><sup><small>25</small></sup>  Oni odgovore: "Život si nam spasio! Mi smo zahvalni  svome gospodaru što možemo biti faraonovi robovi." </p>
<p id="v26"><sup><small>26</small></sup>  Tako Josip  napravi za Egipat zemljišni zakon koji i danas vrijedi: petina  pripada faraonu; jedino svećenička imanja nisu prešla faraonu. </p>
<p id="v27"><sup><small>27</small></sup>  Izraelci se nastaniše u zemlji egipatskoj, u kraju gošenskom;  u njem stekoše vlasništvo; bijahu rodni i broj im se veoma umnoži. </p>
<p id="v28"><sup><small>28</small></sup>  U zemlji egipatskoj poživje Jakov sedamnaest godina. Tako  je duljina Jakovljeva života iznosila sto četrdeset i sedam godina. </p>
<p id="v29"><sup><small>29</small></sup>  A kad se približi vrijeme Izraelu da umre, pozva svoga sina  Josipa te mu reče: "Ako mi želiš ugoditi, stavi svoju ruku pod  moje stegno kao jamstvo svoje odanosti meni: nemoj me sahraniti  u Egiptu! </p>
<p id="v30"><sup><small>30</small></sup>  Kad legnem dolje sa svojim ocima, prenesi me iz  Egipta gore i sahrani me u njihovu grobnicu!" "Učinit ću kako  si rekao", odgovori. </p>
<p id="v31"><sup><small>31</small></sup>  "Zakuni mi se!" - reče. I on mu se zakle.  Tada se Izrael duboko prignu na uzglavlju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/46">
          <span class="mdi mdi-arrow-left-drop-circle"></span><span class="pl-2">Postanak - Poglavlje 46</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/48">
          <span class="pr-2">Postanak - Poglavlje 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
