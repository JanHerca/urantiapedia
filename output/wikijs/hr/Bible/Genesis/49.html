<!--
title: "Postanak - Poglavlje 49"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/48">
          <span class="mdi mdi-arrow-left-drop-circle"></span><span class="pl-2">Postanak - Poglavlje 48</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/50">
          <span class="pr-2">Postanak - Poglavlje 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jakov zatim sazva svoje sinove te reče: "Skupite se da vam  kažem što će vas snaći u kasnije vrijeme: </p>
<p id="v2"><sup><small>2</small></sup>  Okupite se, čujte, sinovi Jakovljevi, čujte oca svoga Izraela! </p>
<p id="v3"><sup><small>3</small></sup>  Ti Rubene, moj prvorođenče, snaga ti si moja, prvenac moje muškosti. Ističeš, se ponosom, snagom se ističeš, </p>
<p id="v4"><sup><small>4</small></sup>  no, poput vode nabujao, nećeš više imati prvenstva, jer na ležaj oca svog se pope, moj tad oskvrnu krevet. </p>
<p id="v5"><sup><small>5</small></sup>  Šimun i Levi braća su prava! Mačevi im oruđe nasilja. </p>
<p id="v6"><sup><small>6</small></sup>  Na njihova vijećanja ja ne silazio, u njihovim zborovima udjela ne imao! U srdžbi su svojoj ljude ubijali; u obijesti bikove sakatili. </p>
<p id="v7"><sup><small>7</small></sup>  Prokleta im srdžba, jer je prežestoka! Prokleta im obijest, jer je preokrutna! Razdijelit ću ih po Jakovu, Izraelom raspršiti. </p>
<p id="v8"><sup><small>8</small></sup>  Judo! Tvoja braća slavit će te; svagda ti je šaka na šiji dušmana, sinci oca tvoga tebi će se klanjat. </p>
<p id="v9"><sup><small>9</small></sup>  Judo, laviću mali! Plijenom si se, sine, udebljao; poput lava, poput lavice legao potrbuške! Tko bi ga dražiti smio? </p>
<p id="v10"><sup><small>10</small></sup>  Od Jude žezlo se kraljevsko, ni palica vladalačka od nogu njegovih udaljiti neće dok ne dođe onaj kome pripada - kome će se narodi pokoriti. </p>
<p id="v11"><sup><small>11</small></sup>  Svog magarca za lozu privezuje, mlado magarice svoje za čokot. U vinu on kupa svoju odjeću svoju halju u krvi od grožđa. </p>
<p id="v12"><sup><small>12</small></sup>  Oči su mu od vina mutne, zubi bjelji od mlijeka. </p>
<p id="v13"><sup><small>13</small></sup>  Zebulun će stanovati uz obalu morsku, luka spasa bit će brodarima, uz bok njegov Sidon će ležati. </p>
<p id="v14"><sup><small>14</small></sup>  Jisakar je koščat magarac polegao među ogradama. </p>
<p id="v15"><sup><small>15</small></sup>  Vidje da je odmor ugodan, a zemlja lijepa, te leđa svoja pod teret podmetnu i na tlaku pristade. </p>
<p id="v16"><sup><small>16</small></sup>  Dan će narod svoj suditi kao svako pleme Izraelovo. </p>
<p id="v17"><sup><small>17</small></sup>  Nek' Dan zmija bude na putu, guja pokraj staze što će konja za zglob ujesti, i njegov konjik nauznak će pasti. </p>
<p id="v18"><sup><small>18</small></sup>  U spas tvoj se, Jahve, uzdam! </p>
<p id="v19"><sup><small>19</small></sup>  Gada će pljačkat razbojnici, pljačkom će im za petama biti. </p>
<p id="v20"><sup><small>20</small></sup>  U Ašera bit će hrane, poslastica za kraljeve. </p>
<p id="v21"><sup><small>21</small></sup>  Naftali je košuta lakonoga koja krasnu lanad mladi. </p>
<p id="v22"><sup><small>22</small></sup>  Josip je stablo plodno, plodno stablo kraj izvora, grane svoje grana preko zida. </p>
<p id="v23"><sup><small>23</small></sup>  Strijelci njega saletjeli, strijeljali ga, opljačkali. </p>
<p id="v24"><sup><small>24</small></sup>  Ali luk mu čvrst ostaje, mišice mu ojačale, rukom Jakog Jakovljeva, imenom Pastira, Stijene Izraela, </p>
<p id="v25"><sup><small>25</small></sup>  Bogom, Ocem tvojim, koji ti pomaže, Svesilnim koji te blagoslivlje blagoslovom ozgo sa nebesa, blagoslovom ozdo iz dubina, blagoslovom iz svih prsa, iz svih utroba! <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Blagoslovom klasja i cvjetova, blagoslovom drevnih brda, želja vječnih brežuljaka - nek' se oni spuste na Josipa, između braće posvećenog! </p>
<p id="v27"><sup><small>27</small></sup>  Benjamin je vuk grabežljivi, lovinu on jutrom jede, a navečer plijen dijeli." </p>
<p id="v28"><sup><small>28</small></sup>  Sve su to Izraelova plemena - dvanaest ih na broj - i  to im je otac rekao kad ih je blagoslivljao; svakoga je od njih  blagoslovio njegovim blagoslovom. </p>
<p id="v29"><sup><small>29</small></sup>  Poslije toga im dade ovu naredbu: "Naskoro ću se pridružiti  svojim precima. Sahranite me kraj mojih otaca, </p>
<p id="v30"><sup><small>30</small></sup>  u spilji što  se nalazi na polju Efrona, Hetita, u spilji na polju Makpeli, nasuprot Mamri, u zemlji kanaanskoj. To je ona koju je Abraham  kupio s poljem od Hetita Efrona za mjesto sahranjivanja. </p>
<p id="v31"><sup><small>31</small></sup>  Ondje  je sahranjen Abraham i njegova žena Sara; sahranjeni su ondje  Izak i njegova žena Rebeka; ondje sam ja sahranio Leu. </p>
<p id="v32"><sup><small>32</small></sup>  Polje  i spilja na njemu kupljeni su od Hetita." </p>
<p id="v33"><sup><small>33</small></sup>  Kad je Jakov tako naputio svoje sinove, povuče noge natrag  na postelju te izdahnu - pridruži se svojim precima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/48">
          <span class="mdi mdi-arrow-left-drop-circle"></span><span class="pl-2">Postanak - Poglavlje 48</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/50">
          <span class="pr-2">Postanak - Poglavlje 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 49:25 <i>Job: Bog blagoslivlja vjerne</i>: <a href="/hr/The_Urantia_Book/148#p6_2">KU 148:6.2</a>.  <i>Svemogući</i>: <a href="/hr/The_Urantia_Book/96#p1_9">KU 96:1.9</a>. </li>
</ol>
</div>
