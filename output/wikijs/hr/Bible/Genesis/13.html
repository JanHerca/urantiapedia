<!--
title: "Postanak - Poglavlje 13"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/12">
          <span class="mdi mdi-arrow-left-drop-circle"></span><span class="pl-2">Postanak - Poglavlje 12</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/14">
          <span class="pr-2">Postanak - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iz Egipta Abram ode gore u Negeb sa svojom ženom i sa svime  što je imao. I Lot bješe s njim. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Abram je bio veoma bogat  stokom, srebrom i zlatom. </p>
<p id="v3"><sup><small>3</small></sup>  Od postaje do postaje iz Negeba  išao je do Betela, </p>
<p id="v4"><sup><small>4</small></sup>  do mjesta na kojem je bio postavio šator, između Betela i Aja, gdje je prije podigao žrtvenik. Tu je Abram  zazivao ime Jahvino. </p>
<p id="v5"><sup><small>5</small></sup>  I Lot, koji iđaše s Abramom, imaše ovaca, goveda i šatora, <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  tako da ih kraj ne bi izdržavao kad bi zajedno ostali. Njihovo  je blago bilo veliko, te zajedno nisu mogli boraviti. </p>
<p id="v7"><sup><small>7</small></sup>  Svađa  je nastajala između pastira stoke Abramove i pastira stoke Lotove.  Tada su zemlju nastavali Kanaanci i Perižani. </p>
<p id="v8"><sup><small>8</small></sup>  Zato Abram reče  Lotu: "Neka ne bude svađe između mene i tebe, između pastira  mojih i tvojih - tÓa mi smo braća! </p>
<p id="v9"><sup><small>9</small></sup>  Nije li sva zemlja pred  tobom? Odvoji se od mene! Kreneš li ti nalijevo, ja ću nadesno;  ako ćeš ti nadesno, ja ću nalijevo." </p>
<p id="v10"><sup><small>10</small></sup>  Lot podiže oči i vidje kako je dobro posvuda natapana  sva Jordanska dolina, kao kakav vrt Jahvin, kao zemlja egipatska  prema Soaru. - Bilo je to prije nego što je Jahve uništio Sodomu  i Gomoru. - </p>
<p id="v11"><sup><small>11</small></sup>  Lot izabere za se svu Jordansku dolinu i ode  na istok. Tako se odijele jedan od drugoga. </p>
<p id="v12"><sup><small>12</small></sup>  Abram ostade  u kanaanskoj zemlji, dok je Lot živio po mjestima u dolini i  razapeo svoje šatore do Sodome. </p>
<p id="v13"><sup><small>13</small></sup>  A žitelji Sodome bijahu veoma  opaki, sami grešnici protiv Jahve. </p>
<p id="v14"><sup><small>14</small></sup>  Jahve reče Abramu, pošto se Lot od njega rastao: "Oči  svoje podigni i s mjesta na kojem si pogledaj prema sjeveru,  jugu, istoku i zapadu; <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  jer svu zemlju što je možeš vidjeti  dat ću tebi i tvome potomstvu zauvijek. </p>
<p id="v16"><sup><small>16</small></sup>  Potomstvo ću tvoje  učiniti kao prah na zemlji. Ako tko mogne prebrojiti prah zemlje, i tvoje će potomstvo moći prebrojiti. </p>
<p id="v17"><sup><small>17</small></sup>  Na noge! Prođi zemljom  uzduž i poprijeko jer ću je tebi predati." </p>
<p id="v18"><sup><small>18</small></sup>  Abram digne šatore i dođe pa se naseli kod hrasta Mamre, što je u Hebronu. Ondje podigne žrtvenik Jahvi. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/12">
          <span class="mdi mdi-arrow-left-drop-circle"></span><span class="pl-2">Postanak - Poglavlje 12</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/14">
          <span class="pr-2">Postanak - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:1-2 <i>Dobar odnos</i>: <a href="/hr/The_Urantia_Book/93#p5_7">KU 93:5.7</a>. </li>
  <li id="fn2"><a href="#cite2">↑</a> 13:5-12 <i>Lot do Sodome</i>: <a href="/hr/The_Urantia_Book/93#p5_9">KU 93:5.9</a>. </li>
  <li id="fn3"><a href="#cite3">↑</a> 13:14 <i>Razgovori s Melkisedekom</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn4"><a href="#cite4">↑</a> 13:14-17 <i>Zavjet: gledati prema zvijezdama</i>: <a href="/hr/The_Urantia_Book/93#p6_3">KU 93:6.3</a>. </li>
  <li id="fn5"><a href="#cite5">↑</a> 13:18 <i>Abram u Hebron</i>: <a href="/hr/The_Urantia_Book/93#p5_11">KU 93:5.11</a>. </li>
</ol>
</div>
