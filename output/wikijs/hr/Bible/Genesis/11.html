<!--
title: "Postanak - Poglavlje 11"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/10">
          <span class="mdi mdi-arrow-left-drop-circle"></span><span class="pl-2">Postanak - Poglavlje 10</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/12">
          <span class="pr-2">Postanak - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sva je zemlja imala jedan jezik i riječi iste. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ali kako  su se ljudi selili s istoka, naiđu na jednu dolinu u zemlji Šinearu  i tu se nastane. </p>
<p id="v3"><sup><small>3</small></sup>  Jedan drugome reče: "Hajdemo praviti opeke  te ih peći da otvrdnu!" Opeke im bile mjesto kamena, a paklina  im služila za žbuku. </p>
<p id="v4"><sup><small>4</small></sup>  Onda rekoše: "Hajde da sebi podignemo  grad i toranj s vrhom do neba! Pribavimo sebi ime, da se ne raspršimo  po svoj zemlji!" </p>
<p id="v5"><sup><small>5</small></sup>  Jahve se spusti da vidi grad i toranj što su ga gradili  sinovi čovječji. </p>
<p id="v6"><sup><small>6</small></sup>  Jahve reče. "Zbilja su jedan narod, s jednim  jezikom za sve! Ovo je tek početak njihovih nastojanja. Sad im  ništa neće biti neostvarivo što god naume izvesti. </p>
<p id="v7"><sup><small>7</small></sup>  Hajde da  siđemo i jezik im pobrkamo, da jedan drugome govora ne razumije." </p>
<p id="v8"><sup><small>8</small></sup>  Tako ih Jahve rasu odande po svoj zemlji te ne sazidaše grada. </p>
<p id="v9"><sup><small>9</small></sup>  Stoga mu je ime Babel, jer je ondje Jahve pobrkao govor svima  u onom kraju i odande ih je Jahve raspršio po svoj zemlji. </p>
<p id="v10"><sup><small>10</small></sup>  Ovo su potomci Šemovi: Kad je Šemu bilo sto godina - dvije godine poslije Potopa  - rodi mu se Arpakšad. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Po rođenju Arpakšadovu Šem je živio  petsto godina te mu se rodilo još sinova i kćeri. </p>
<p id="v12"><sup><small>12</small></sup>  Kad je Arpakšadu bilo trideset i pet godina, rodi mu  se Šelah. </p>
<p id="v13"><sup><small>13</small></sup>  Po rođenju Šelahovu Arpakšad je živio četiri stotine  i tri godine te mu se rodilo još sinova i kćeri. </p>
<p id="v14"><sup><small>14</small></sup>  Kad je Šelahu bilo trideset godina, rodi mu se Eber. </p>
<p id="v15"><sup><small>15</small></sup>  Po rođenju Eberovu Šelah je živio četiri stotine i tri godine  te mu se rodilo još sinova i kćeri. </p>
<p id="v16"><sup><small>16</small></sup>  Kad su Eberu bile trideset i četiri godine, rodi mu se  Peleg. </p>
<p id="v17"><sup><small>17</small></sup>  Po rođenju Pelegovu Eber je živio četiri stotine i  trideset godina te mu se rodilo još sinova i kćeri. </p>
<p id="v18"><sup><small>18</small></sup>  Kad je Pelegu bilo trideset godina, rodi mu se Reu. </p>
<p id="v19"><sup><small>19</small></sup>  Po  rođenju Reuovu Peleg je živio dvjesta i devet godina te mu se  rodilo još sinova i kćeri. </p>
<p id="v20"><sup><small>20</small></sup>  Kad su Reuu bile trideset i dvije godine, rodi mu se  Serug. </p>
<p id="v21"><sup><small>21</small></sup>  Po rođenju Serugovu Reu je živio dvjesta i sedam godina  te mu se rodilo još sinova i kćeri. </p>
<p id="v22"><sup><small>22</small></sup>  Kad je Serugu bilo trideset godina, rodi mu se Nahor. </p>
<p id="v23"><sup><small>23</small></sup>  Po rođenju Nahorovu Serug je živio dvjesta godina te mu se  rodilo još sinova i kćeri. </p>
<p id="v24"><sup><small>24</small></sup>  Kad je Nahoru bilo dvadeset i devet godina, rodi mu se  Terah. </p>
<p id="v25"><sup><small>25</small></sup>  Po rođenju Terahovu Nahor je živio sto i devetnaest  godina te mu se rodilo još sinova i kćeri. </p>
<p id="v26"><sup><small>26</small></sup>  Kad je Terahu bilo sedamdeset godina, rode mu se: Abram, Nahor i Haran. </p>
<p id="v27"><sup><small>27</small></sup>  Ovo je povijest Terahova. Terahu se rodio Abram, Nahor  i Haran; a Haranu se rodio Lot. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Haran umrije za života svoga  oca Teraha, u svome rodnom kraju, u Uru Kaldejskom. </p>
<p id="v29"><sup><small>29</small></sup>  Abram  se i Nahor ožene. Abramovoj ženi bijaše ime Saraja, a Nahorovoj  Milka; ova je bila kći Harana, oca Milke i Jiske. </p>
<p id="v30"><sup><small>30</small></sup>  Saraja  bijaše nerotkinja - nije imala poroda. </p>
<p id="v31"><sup><small>31</small></sup>  Terah povede svoga sina Abrama, svog unuka Lota, sina  Haranova, svoju snahu Saraju, ženu svoga sina Abrama, pa se zaputi  s njima iz Ura Kaldejskoga u zemlju kanaansku. Kad stignu do  Harana, ondje se nastane. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Dob Terahova dosegnu dvjesta i pet godina; a onda Terah  umrije u Haranu. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/10">
          <span class="mdi mdi-arrow-left-drop-circle"></span><span class="pl-2">Postanak - Poglavlje 10</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/12">
          <span class="pr-2">Postanak - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:1-9 <i>Babilonska kula</i>: <a href="/hr/The_Urantia_Book/77#p3_1">KU 77:3.1</a>.  <i>Jedan jezik</i>: <a href="/hr/The_Urantia_Book/81#p6_18">KU 81:6.18</a>. </li>
  <li id="fn2"><a href="#cite2">↑</a> 11:10-26 <i>Duljina života</i>: <a href="/hr/The_Urantia_Book/77#p2_11">KU 77:2.11</a>.  <i>Hebrejsko podrijetlo</i>: <a href="/hr/The_Urantia_Book/74#p8_10">KU 74:8.10</a>.  <i>Genealogija</i>: <a href="/hr/The_Urantia_Book/78#p7_3">KU 78:7.3</a>. </li>
  <li id="fn3"><a href="#cite3">↑</a> 11:27-31 <i>Ur, rodno mjesto Abrahama</i>: <a href="/hr/The_Urantia_Book/133#p9_2">KU 133:9.2</a>. </li>
  <li id="fn4"><a href="#cite4">↑</a> 11:31 <i>Abram napušta Ur</i>: <a href="/hr/The_Urantia_Book/142#p3_4">KU 142:3.4</a>. </li>
  <li id="fn5"><a href="#cite5">↑</a> 11:32 <i>Terahovoj smrti</i>: <a href="/hr/The_Urantia_Book/93#p5_5">KU 93:5.5</a>. </li>
</ol>
</div>
