<!--
title: "Postanak - Poglavlje 33"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/32">
          <span class="mdi mdi-arrow-left-drop-circle"></span><span class="pl-2">Postanak - Poglavlje 32</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/34">
          <span class="pr-2">Postanak - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jakov podiže oči i opazi gdje dolazi Ezav i s njime četiri  stotine ljudi. Onda on podijeli svoju djecu među Leu, Rahelu  i dvije sluškinje; </p>
<p id="v2"><sup><small>2</small></sup>  postavi sluškinje i njihovu djecu na čelo;  iza njih Leu i njezinu djecu; a Rahelu i Josipa straga. </p>
<p id="v3"><sup><small>3</small></sup>  Sam  prođe naprijed, nakloni se do zemlje sedam puta dok se ne primače  svome bratu. </p>
<p id="v4"><sup><small>4</small></sup>  Ezav mu potrča u susret. Zagrli ga padnuvši mu  oko vrata, poljubi ga i zaplaka. </p>
<p id="v5"><sup><small>5</small></sup>  Onda podiže oči i vidje žene  i djecu. "Tko su ovi s tobom?" - zapita. On odgovori: "Djeca  kojom je Bog obdario tvoga slugu." </p>
<p id="v6"><sup><small>6</small></sup>  Potom naprijed stupe sluškinje  sa svojom djecom te se duboko naklone. </p>
<p id="v7"><sup><small>7</small></sup>  Naprijed stupi i Lea  sa svojom djecom te se duboko nakloni. Najposlije stupe naprijed  Josip i Rahela te se duboko naklone. </p>
<p id="v8"><sup><small>8</small></sup>  Ezav upita: "Što kaniš sa svom ovom povorkom što sam je  sreo?" Odgovori: "Naći naklonost svoga gospodara." </p>
<p id="v9"><sup><small>9</small></sup>  Ezav odgovori:  "Ja imam dosta, brate moj. Neka ostane tebi što je tvoje." </p>
<p id="v10"><sup><small>10</small></sup>  A  Jakov reče: "Nemoj tako! Ako sam našao naklonost u tvojim očima, primi dar iz moje ruke; jer meni je, što si me ljubezno primio, kao da gledam lice Božje. </p>
<p id="v11"><sup><small>11</small></sup>  Zato prihvati moj dar što sam  ti ga donio; Bog mi je bio sklon te imam svega." Kako ga je uporno  nagovarao, Ezav prihvati. </p>
<p id="v12"><sup><small>12</small></sup>  "Pođimo na put", reče Ezav, "i ja ću s tobom putovati." </p>
<p id="v13"><sup><small>13</small></sup>  Ali mu on odvrati: "Zna moj gospodar da su djeca nejaka.  Osim toga, valja mi se brinuti o ovcama i kravama koje doje:  ako bi se tjerale prebrzo samo jednog dana, sve bi pocrkale. </p>
<p id="v14"><sup><small>14</small></sup>  Neka moj gospodar ide ispred svoga sluge, a ja ću ići polako, uz korak marve pred sobom i uz korak djece, dok ne stignem k  svome gospodaru u Seir." </p>
<p id="v15"><sup><small>15</small></sup>  Onda reče Ezav: "Da ti barem ostavim  nekoliko ljudi koji se sa mnom nalaze." Ali on odgovori: "Čemu  to? Neka ja samo nađem milost u očima svoga gospodara!" </p>
<p id="v16"><sup><small>16</small></sup>  Tako  se Ezav onog dana zaputi natrag u Seir, </p>
<p id="v17"><sup><small>17</small></sup>  dok je Jakov otišao  u Sukot, gdje sebi sagradi kuću, a svom blagu podigne staje.  Stoga je onom mjestu dano ime Sukot. </p>
<p id="v18"><sup><small>18</small></sup>  Došavši tako iz Padan Arama, Jakov sretno stigne u grad  Šekem, koji se nalazi u zemlji kanaanskoj, i postavi svoj šator  pred gradom. </p>
<p id="v19"><sup><small>19</small></sup>  A komad zemlje na kojoj je postavio svoj šator  kupi od sinova Hamora, Šekemova oca, za stotinu kesita. </p>
<p id="v20"><sup><small>20</small></sup>  Tu  podiže žrtvenik i nazva ga "El, Bog Izraelov". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/32">
          <span class="mdi mdi-arrow-left-drop-circle"></span><span class="pl-2">Postanak - Poglavlje 32</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/34">
          <span class="pr-2">Postanak - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
