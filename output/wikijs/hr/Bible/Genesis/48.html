<!--
title: "Postanak - Poglavlje 48"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/47">
          <span class="mdi mdi-arrow-left-drop-circle"></span><span class="pl-2">Postanak - Poglavlje 47</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/49">
          <span class="pr-2">Postanak - Poglavlje 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije nekog vremena jave Josipu: "Eno ti je otac obolio."  Nato on uzme sa sobom svoja dva sina, Manašea i Efrajima. </p>
<p id="v2"><sup><small>2</small></sup>  Kad  Jakovu rekoše: "Evo ti je došao sin Josip", Izrael skupi svoje  snage i sjede na postelju. </p>
<p id="v3"><sup><small>3</small></sup>  Reče Jakov Josipu: "Bog Svemožni, El Šadaj, objavi mi se u Luzu, u zemlji kanaanskoj; blagoslov  mi dade, </p>
<p id="v4"><sup><small>4</small></sup>  a potom mi reče: 'Učinit ću te rodnim i mnogobrojnim, učinit ću da postaneš skup naroda, a tvome potomstvu poslije  tebe dat ću ovu zemlju u posjed zauvijek.' </p>
<p id="v5"><sup><small>5</small></sup>  Sad, oba tvoja  sina što su ti se rodila u zemlji egipatskoj, prije nego sam  ja stigao k tebi u Egipat, neka budu moji - Efrajim i Manaše  neka budu moji kao i Ruben i Šimun! </p>
<p id="v6"><sup><small>6</small></sup>  A djeca što su ti se rodila  poslije njih neka ostanu tvoja; a u svom nasljedstvu neka se  zovu po imenu svoje braće. </p>
<p id="v7"><sup><small>7</small></sup>  Kad sam se, naime, vraćao iz Padana, na moju žalost, tvoja  majka Rahela umrije na putovanju u kanaansku zemlju, tek u maloj  udaljenosti od Efrate. Sahranio sam je ondje uz put u Efratu, sadašnji Betlehem." </p>
<p id="v8"><sup><small>8</small></sup>  Opazivši Izrael Josipove sinove, zapita: "Tko su ovi?" </p>
<p id="v9"><sup><small>9</small></sup>  Josip odgovori svome ocu: "Sinovi su to moji koje mi je Bog  dao ovdje." "Dovedi mi ih da ih blagoslovim", reče. </p>
<p id="v10"><sup><small>10</small></sup>  Izraelu  oči oslabile od starosti, nije vidio. Zato mu privede sinove, a on ih poljubi i zagrli. </p>
<p id="v11"><sup><small>11</small></sup>  Potom Izrael reče Josipu: "Nisam  očekivao da ću još ikada vidjeti tvoje lice; kad, evo, Bog mi  dade da vidim i tvoje potomke." </p>
<p id="v12"><sup><small>12</small></sup>  Josip ih tada skine s njegovih  koljena i duboko se, sve do zemlje, nakloni. </p>
<p id="v13"><sup><small>13</small></sup>  Nato ih uze Josip obojicu - Efrajima svojom desnicom, Izraelu nalijevo, a Manašea svojom ljevicom, Izraelu nadesno  - te ih k njemu primače. </p>
<p id="v14"><sup><small>14</small></sup>  Ali Izrael ispruži svoju desnicu  i stavi je na Efrajimovu glavu, premda je bio mlađi, a svoju  ljevicu na glavu Manašeovu - tako je držao ruke unakrst - iako  je Manaše bio prvorođenac. </p>
<p id="v15"><sup><small>15</small></sup>  Tako je davao svoj blagoslov Josipu  govoreći:  "Bog, čijim su putovima hodili oci moji Abraham i Izak, Bog, koji mi je pastir bio otkako postah pa do danas, </p>
<p id="v16"><sup><small>16</small></sup>  anđeo koji me od svakog zla izbavljao - djecu ovu neka blagoslovi! Neka se ime moje i mojih pređa Abrahama i Izaka po njima spominje! U mnoštva se mnogobrojna po zemlji razmnožili!" </p>
<p id="v17"><sup><small>17</small></sup>  Kad je Josip vidio da je njegov otac položio desnicu  na Efrajimovu glavu, njegovim se očima to učini krivo; zato posegne  za rukom svoga oca da je pomakne s Efrajimove glave na glavu  Manašeovu. </p>
<p id="v18"><sup><small>18</small></sup>  "Ne tako, oče moj," reče Josip svome ocu, "jer  ovo je prvorođenac; zato stavi desnicu na njegovu glavu!" </p>
<p id="v19"><sup><small>19</small></sup>  Ali  njegov otac to odbije rekavši: "Znam ja, sine moj, znam; i od  njega će postati narod i bit će velik. Ali njegov mlađi brat  bit će veći od njega, a njegovo će potomstvo biti mnoštvo." </p>
<p id="v20"><sup><small>20</small></sup>  Onoga ih, dakle, dana blagoslovi rekavši: "Vama nek' se Izrael blagoslivlja govoreći: Kao što je Efrajimu i Manašeu, nek' i tebi Bog učini!" Tako stavi Efrajima pred Manašea. </p>
<p id="v21"><sup><small>21</small></sup>  Poslije Izrael reče Josipu: "Ja ću, evo, naskoro umrijeti;  no Bog će biti s vama i opet vas dovesti u zemlju vaših otaca. </p>
<p id="v22"><sup><small>22</small></sup>  A tebi ostavljam Šekem, nešto više nego tvojoj braći, što  sam ga svojim mačem i lukom osvojio od Amorejaca." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/47">
          <span class="mdi mdi-arrow-left-drop-circle"></span><span class="pl-2">Postanak - Poglavlje 47</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/49">
          <span class="pr-2">Postanak - Poglavlje 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
