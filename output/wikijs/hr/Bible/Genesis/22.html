<!--
title: "Postanak - Poglavlje 22"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/21">
          <span class="mdi mdi-arrow-left-drop-circle"></span><span class="pl-2">Postanak - Poglavlje 21</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/23">
          <span class="pr-2">Postanak - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije tih događaja Bog stavi Abrahama na kušnju. Zovnu ga:  "Abrahame!" On odgovori: "Evo me!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Bog nastavi: "Uzmi svoga  sina, jedinca svoga Izaka koga ljubiš, i pođi u krajinu Moriju  pa ga ondje prinesi kao žrtvu paljenicu na brdu koje ću ti pokazati." <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Ujutro Abraham podrani, osamari magarca, sa sobom povede  dvojicu svojih slugu i svog sina Izaka, pošto je prije nacijepao  drva za žrtvu paljenicu, i uputi se na mjesto koje mu je Bog  označio. </p>
<p id="v4"><sup><small>4</small></sup>  Treći dan Abraham podigne oči i opazi mjesto izdaleka. </p>
<p id="v5"><sup><small>5</small></sup>  Abraham onda reče slugama: "Vi ostanite ovdje uz magarca,  a ja i dječak odosmo gore da se poklonimo, pa ćemo se vratiti  k vama". </p>
<p id="v6"><sup><small>6</small></sup>  Abraham uzme drva za žrtvu paljenicu, stavi ih na  sina Izaka, a u svoju ruku uzme kremen i nož. Tako pođu obojica  zajedno. </p>
<p id="v7"><sup><small>7</small></sup>  Onda Izak reče svome ocu Abrahamu: "Oče!" "Evo me, sine!" - javi se on. "Evo kremena i drva," opet će sin, "ali  gdje je janje za žrtvu paljenicu?" <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  "Bog će već providjeti  janje za žrtvu paljenicu, sine moj!" - odgovori Abraham. I nastave  put. </p>
<p id="v9"><sup><small>9</small></sup>  Stignu na mjesto o kojemu je Bog govorio. Ondje Abraham  podigne žrtvenik, naslaže drva, sveže svog sina Izaka i položi  ga po drvima na žrtvenik. </p>
<p id="v10"><sup><small>10</small></sup>  Pruži sad Abraham ruku i uzme nož  da zakolje svog sina. </p>
<p id="v11"><sup><small>11</small></sup>  Uto ga zovne s neba anđeo Jahvin i  poviče: "Abrahame! Abrahame!" "Evo me!" - odgovori on. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  "Ne  spuštaj ruku na dječaka", reče, "niti mu što čini! Sad, evo,  znam da se Boga bojiš, jer nisi uskratio ni svog sina, jedinca  svoga." <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Podiže Abraham oči i pogleda, i gle - za njim ovan, rogovima se zapleo u grmu. Tako Abraham ode, uzme ovna i prinese  ga za žrtvu paljenicu mjesto svoga sina. </p>
<p id="v14"><sup><small>14</small></sup>  Onome mjestu Abraham  dade ime "Jahve proviđa". Zato se danas veli: "Na brdu Jahvina  proviđanja." <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Anđeo Jahvin zovne Abrahama s neba drugi put <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  i reče:  "Kunem se samim sobom, izjavljuje Jahve: Kad si to učinio i nisi  mi uskratio svog jedinca sina, </p>
<p id="v17"><sup><small>17</small></sup>  svoj ću blagoslov na te izliti  i učiniti tvoje potomstvo brojnim poput zvijezda na nebu i pijeska  na obali morskoj! A tvoji će potomci osvajati vrata svojih neprijatelja. </p>
<p id="v18"><sup><small>18</small></sup>  Budući da si poslušao moju zapovijed, svi će se narodi zemlje  blagoslivljati tvojim potomstvom." <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Zatim se Abraham vrati k svojim slugama pa se zajedno  upute u Beer Šebu. U Beer Šebi se Abraham nastani. </p>
<p id="v20"><sup><small>20</small></sup>  Poslije tih događaja obavijeste Abrahama: "I tvome bratu  Nahoru Milka je porodila djecu: </p>
<p id="v21"><sup><small>21</small></sup>  njegova prvorođenca Usa,  brata mu Buza i Kemuela - oca Aramova, </p>
<p id="v22"><sup><small>22</small></sup>  Keseda, Haza, Pildaša, Jidlafa i Betuela." </p>
<p id="v23"><sup><small>23</small></sup>  Betuel je bio otac Rebekin. Njih je  osam rodila Milka Nahoru, Abrahamovu bratu. </p>
<p id="v24"><sup><small>24</small></sup>  A i njegova suložnica, kojoj bijaše ime Reuma, rodila je Tebaha, Gahama, Tahaša i Maaku. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/21">
          <span class="mdi mdi-arrow-left-drop-circle"></span><span class="pl-2">Postanak - Poglavlje 21</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/23">
          <span class="pr-2">Postanak - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:1-2 <i>Praznovjerja</i>: <a href="/hr/The_Urantia_Book/93#p9_4">KU 93:9.4</a>.  <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn2"><a href="#cite2">↑</a> 22:1-10 <i>Žrtvovanje Izaka</i>: <a href="/hr/The_Urantia_Book/89#p6_8">KU 89:6.8</a>.  <i>Ljudska žrtva</i>: <a href="/hr/The_Urantia_Book/89#p6_2">KU 89:6.2</a>. </li>
  <li id="fn3"><a href="#cite3">↑</a> 22:2-13 <i>Vjerovanje u žrtvu</i>: <a href="/hr/The_Urantia_Book/93#p4_14">KU 93:4.14</a>. </li>
  <li id="fn4"><a href="#cite4">↑</a> 22:7-8 <i>Žrtveni jagnje</i>: <a href="/hr/The_Urantia_Book/85#p3_4">KU 85:3.4</a>. </li>
  <li id="fn5"><a href="#cite5">↑</a> 22:11,15 <i>Anđeo Gospodnji</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn6"><a href="#cite6">↑</a> 22:12 <i>Bog je veliki strah</i>: <a href="/hr/The_Urantia_Book/92#p1_5">KU 92:1.5</a>. </li>
  <li id="fn7"><a href="#cite7">↑</a> 22:14 <i>Jahve, Bog sinajskih klanova</i>: <a href="/hr/The_Urantia_Book/142#p3_3">KU 142:3.3</a>.  <i>Jahve</i>: <a href="/hr/The_Urantia_Book/96#p1_3">KU 96:1.3</a>.  <i>Jehova (Jahve)</i>: <a href="/hr/The_Urantia_Book/96#p1_10">KU 96:1.10</a>. </li>
  <li id="fn8"><a href="#cite8">↑</a> 22:15 <i>Anđeli zraka</i>: <a href="/hr/The_Urantia_Book/85#p4_2">KU 85:4.2</a>. </li>
  <li id="fn9"><a href="#cite9">↑</a> 22:18 <i>Svi narodi neka budu blagoslovljeni</i>: <a href="/hr/The_Urantia_Book/190#p5_4">KU 190:5.4</a>. </li>
</ol>
</div>
