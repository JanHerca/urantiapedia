<!--
title: "Postanak - Poglavlje 43"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/42">
          <span class="mdi mdi-arrow-left-drop-circle"></span><span class="pl-2">Postanak - Poglavlje 42</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/44">
          <span class="pr-2">Postanak - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Strašna glad pritisla zemlju. </p>
<p id="v2"><sup><small>2</small></sup>  Kad su pojeli hranu koju  bijahu donijeli iz Egipta, njihov im otac reče: "Idite opet i  nabavite nam malo hrane." </p>
<p id="v3"><sup><small>3</small></sup>  Nato će mu Juda: "Onaj nam je čovjek  jasno rekao: 'Ne smijete preda me ako vaš brat ne bude s vama.' </p>
<p id="v4"><sup><small>4</small></sup>  Ako si, dakle, voljan s nama poslati našega brata, mi ćemo  otići dolje i kupit ćemo ti žita. </p>
<p id="v5"><sup><small>5</small></sup>  Ali ako njega ne pustiš  s nama, onda mi tamo i ne idemo, jer nam je onaj zaprijetio:  'Ne smijete preda me ako vaš brat ne bude s vama.'" </p>
<p id="v6"><sup><small>6</small></sup>  "Zašto  ste mi", zapita Izrael, "nanijeli jad rekavši onom čovjeku da  imate još jednoga brata?" </p>
<p id="v7"><sup><small>7</small></sup>  Oni odgovore: "Čovjek nas je neprestano  zapitkivao o nama i o našoj obitelji: 'Je li vam još živ otac?  Imate li još kojega brata?' Mi smo mu odgovarali na pitanja.  Kako smo mogli znati da će reći : 'Dovedite svoga brata!'" </p>
<p id="v8"><sup><small>8</small></sup>  Potom Juda reče svome ocu Izraelu: "Pusti dječaka sa mnom  pa da se dignemo i krenemo; tako ćemo preživjeti, a ne pomrijeti, i mi, i ti, i naša djeca. </p>
<p id="v9"><sup><small>9</small></sup>  Ja za nj jamčim; mene drži odgovornim  za nj. Ako ga tebi ne vratim i preda te ga ne dovedem, bit ću  ti kriv svega vijeka. </p>
<p id="v10"><sup><small>10</small></sup>  TÓa da nismo toliko oklijevali, mogli  smo se već i dvaput vratiti." </p>
<p id="v11"><sup><small>11</small></sup>  Njihov otac Izrael reče im: "Kad je tako, neka bude,  ali učinite ovo: metnite u torbe najbiranijih proizvoda ove zemlje  i ponesite na dar onom čovjeku: nešto balzama, nešto meda i mirodija, mirisne smole, pa lješnjaka i badema. </p>
<p id="v12"><sup><small>12</small></sup>  Sa sobom uzmite dvostruko  novaca, jer treba vratiti novac koji ste našli u grlima svojih  vreća. Možda je ono bila zabuna. </p>
<p id="v13"><sup><small>13</small></sup>  Uzmite svoga brata pa se  opet zaputite onom čovjeku. </p>
<p id="v14"><sup><small>14</small></sup>  Neka Bog Svemogući, El Šadaj, potakne onog čovjeka na milosrđe prema nama te vam pusti i drugoga  brata i Benjamina. A ja, moram li bez djece ostati, neka ostanem." </p>
<p id="v15"><sup><small>15</small></sup>  Uzmu ljudi darove; uzmu sa sobom dvostruko novaca, povedu  Benjamina te siđu u Egipat i stupe pred Josipa. </p>
<p id="v16"><sup><small>16</small></sup>  Kad Josip  ugleda s njima Benjamina, reče upravitelju svoga kućanstva: "Odvedi  ljude u kuću, zakolji jedno živinče i pripremi, jer će ovi ljudi  blagovati sa mnom o podne!" </p>
<p id="v17"><sup><small>17</small></sup>  Čovjek učini kako je Josip rekao  i povede ljude u Josipov dom. </p>
<p id="v18"><sup><small>18</small></sup>  Ljudi se pobojaše kad su bili povedeni u dom Josipov  te rekoše: "Zbog novca koji se našao u našim vrećama prvi put  vode nas unutra tako da nas napadnu i zajedno s našom magaradi  uzmu za robove." </p>
<p id="v19"><sup><small>19</small></sup>  Stoga se primaknu upravitelju Josipova doma  te mu, na ulazu u kuću, reknu: </p>
<p id="v20"><sup><small>20</small></sup>  "Oprosti, gospodaru! Mi smo  i prije jednom dolazili da nabavimo hrane; </p>
<p id="v21"><sup><small>21</small></sup>  i kad smo stigli  na prenoćište i otvorili svoje vreće, a to novac svakoga od nas  ozgo u njegovoj vreći, naš novac, ista svota. Sad smo ga donijeli  sa sobom. </p>
<p id="v22"><sup><small>22</small></sup>  A ponijeli smo i drugog novca da kupimo hrane.  Mi ne znamo tko nam je stavio novac u naše vreće." </p>
<p id="v23"><sup><small>23</small></sup>  "Budite  mirni", reče im on. "Ne bojte se! Bog vaš i Bog vašega oca stavio  je blago u vaše vreće. Vaš je novac k meni stigao." Potom im  izvede Šimuna. </p>
<p id="v24"><sup><small>24</small></sup>  Čovjek zatim uvede ljude u Josipovu kuću; dade im vode  da operu noge, a njihovoj magaradi baci p§iće. </p>
<p id="v25"><sup><small>25</small></sup>  Potom priprave  oni svoje darove za dolazak Josipov o podne, jer su čuli da će  ondje ručati. </p>
<p id="v26"><sup><small>26</small></sup>  Kad je Josip došao u kuću, dadu mu darove koje su sa  sobom donijeli i do zemlje mu se poklone. </p>
<p id="v27"><sup><small>27</small></sup>  Upita ih on za  zdravlje te će dalje: "A je li dobro vaš stari otac o kome ste  mi govorili? Je li još dobra zdravlja?" </p>
<p id="v28"><sup><small>28</small></sup>  "Sluga tvoj, otac  naš, dobro je i još je dobra zdravlja", odgovore i duboko se  naklone iskazujući poštovanje. </p>
<p id="v29"><sup><small>29</small></sup>  Podigavši svoje oči, Josip  opazi svoga brata Benjamina - sina svoje majke - te upita: "Je  li ovo vaš najmlađi brat o kome ste mi govorili?" Onda nastavi:  "Bog ti bio milostiv, sine moj!" </p>
<p id="v30"><sup><small>30</small></sup>  Josip se poslije toga požuri  van jer mu se srce uzbudilo zbog brata; bilo mu je da zaplače.  Uđe u jednu sobu i tu se isplaka. </p>
<p id="v31"><sup><small>31</small></sup>  Onda opere lice, ponovo  se javi i, svladavajući se, naredi: "Poslužite ručak!" </p>
<p id="v32"><sup><small>32</small></sup>  Staviše  njemu napose, njima napose, a napose opet Egipćanima koji su  s njim jeli. Egipćani ne bi mogli jesti s Hebrejima, jer bi to  Egipćanima bilo odvratno. </p>
<p id="v33"><sup><small>33</small></sup>  I kad posjedaše pred njim, najstariji  prema starosti svojoj, a najmlađi prema mladosti svojoj, samo  se zgledahu. </p>
<p id="v34"><sup><small>34</small></sup>  I naređivaše on da jela ispred njega nose njima, a obrok Benjaminov bijaše pet puta veći od svih ostalih. I pili  su i gostili se s njim. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/42">
          <span class="mdi mdi-arrow-left-drop-circle"></span><span class="pl-2">Postanak - Poglavlje 42</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/44">
          <span class="pr-2">Postanak - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
