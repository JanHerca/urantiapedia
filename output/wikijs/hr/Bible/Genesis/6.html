<!--
title: "Postanak - Poglavlje 6"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/5">
          <span class="mdi mdi-arrow-left-drop-circle"></span><span class="pl-2">Postanak - Poglavlje 5</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/7">
          <span class="pr-2">Postanak - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad su se ljudi počeli širiti po zemlji i kćeri im se narodile, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  opaze sinovi Božji da su kćeri ljudske pristale, pa ih uzimahu  sebi za žene koje su god htjeli. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Onda Jahve reče: "Neće moj  duh u čovjeku ostati dovijeka; čovjek je tjelesan, pa neka mu  vijek bude stotinu dvadeset godina." </p>
<p id="v4"><sup><small>4</small></sup>  U ona su vremena - a  i kasnije - na zemlji bili Nefili, kad su Božji sinovi općili  s ljudskim kćerima pa im one rađale djecu. To su oni od starine  po snazi glasoviti ljudi. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Vidje Jahve kako je čovjekova pokvarenost na zemlji velika  i kako je svaka pomisao u njegovoj pameti uvijek samo zloća. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Jahve se pokaja i u svom srcu ražalosti što je načinio čovjeka  na zemlji. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  Reče Jahve: "Ljude koje sam stvorio izbrisat ću  s lica zemlje - od čovjeka do zvijeri, puzavce i ptice u zraku  - jer sam se pokajao što sam ih napravio." <sup id="cite9"><a href="#fn9">[9]</a></sup></p>
<p id="v8"><sup><small>8</small></sup>  Ali je Noa našao  milost u očima Jahvinim. </p>
<p id="v9"><sup><small>9</small></sup>  Ovo je povijest Noina: Noa je bio čovjek pravedan i neporočan u svom vremenu. S  Bogom je Noa hodio. <sup id="cite10"><a href="#fn10">[10]</a></sup></p>
<p id="v10"><sup><small>10</small></sup>  Tri su se sina rodila Noi: Šem, Ham i  Jafet. </p>
<p id="v11"><sup><small>11</small></sup>  U očima Božjim zemlja se bila iskvarila; nepravdom se  napunila. </p>
<p id="v12"><sup><small>12</small></sup>  I kad je Bog vidio kako se zemlja iskvarila - tÓa  svako se biće na zemlji izopačilo - </p>
<p id="v13"><sup><small>13</small></sup>  reče Bog Noi: "Odlučio  sam da bude kraj svim bićima jer se zemlja napunila opačinom;  i, evo, uništit ću ih zajedno sa zemljom. </p>
<p id="v14"><sup><small>14</small></sup>  Napravi sebi korablju  od smolastoga drveta; korablju načini s prijekletima i obloži  je iznutra i izvana paklinom. </p>
<p id="v15"><sup><small>15</small></sup>  A pravit ćeš je ovako: neka  korablja bude trista lakata u duljinu, pedeset u širinu, a trideset  lakata u visinu. </p>
<p id="v16"><sup><small>16</small></sup>  Na korablji načini otvor za svjetlo, završi  ga jedan lakat od vrha. Vrata na korablji načini sa strane; neka  ima donji, srednji i gornji kat. </p>
<p id="v17"><sup><small>17</small></sup>  Ja ću, evo, pustiti potop  - vode na zemlju - da izgine svako biće pod nebom, sve u čemu  ima dah života: sve na zemlji mora poginuti. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  A s tobom ću  učiniti Savez; ti ćeš ući u korablju - ti i s tobom tvoji sinovi, tvoja žena i žene tvojih sinova. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  A od svega što je živo  - od svih bića - uvedi u korablju od svakoga po dvoje da s tobom  preživi, i neka budu muško i žensko. </p>
<p id="v20"><sup><small>20</small></sup>  Od ptica prema njihovim  vrstama, od životinja prema njihovim vrstama i od svih stvorova  što po tlu puze prema njihovim vrstama: po dvoje od svega neka  uđe k tebi da preživi. </p>
<p id="v21"><sup><small>21</small></sup>  Sa sobom uzmi svega za jelo pa čuvaj  da bude hrane tebi i njima." </p>
<p id="v22"><sup><small>22</small></sup>  Noa učini tako. Sve kako mu je Bog naredio, tako je izvršio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/5">
          <span class="mdi mdi-arrow-left-drop-circle"></span><span class="pl-2">Postanak - Poglavlje 5</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/7">
          <span class="pr-2">Postanak - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 6:1-2 <i>Sinovi Božji uzimaju žene</i>: <a href="/hr/The_Urantia_Book/148#p4_7">KU 148:4.7</a>. </li>
  <li id="fn2"><a href="#cite2">↑</a> 6:2 <i>Adamiti se vjenčaju s Noditima</i>: <a href="/hr/The_Urantia_Book/77#p4_5">KU 77:4.5</a>.  <i>Rasno uzdizanje</i>: <a href="/hr/The_Urantia_Book/76#p4_8">KU 76:4.8</a>. </li>
  <li id="fn3"><a href="#cite3">↑</a> 6:2,4 <i>Anđeli nisu „sinovi Božji“</i>: <a href="/hr/The_Urantia_Book/167#p7_2">KU 167:7.2</a>. </li>
  <li id="fn4"><a href="#cite4">↑</a> 6:4 <i>Moćni ljudi iz davnina</i>: <a href="/hr/The_Urantia_Book/77#p5_9">KU 77:5.9</a>.  <i>Božji sinovi, ljudske kćeri</i>: <a href="/hr/The_Urantia_Book/77#p2_3">KU 77:2.3</a>.  <i>Moćni ljudi iz davnina</i>: <a href="/hr/The_Urantia_Book/73#p1_6">KU 73:1.6</a>. </li>
  <li id="fn5"><a href="#cite5">↑</a> 6:5-10 <i>Lak izlaz</i>: <a href="/hr/The_Urantia_Book/78#p7_3">KU 78:7.3</a>. </li>
  <li id="fn6"><a href="#cite6">↑</a> 6:6 <i>Bog se pokajao što je stvorio čovjeka</i>: <a href="/hr/The_Urantia_Book/136#p1_4">KU 136:1.4</a>.  <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>. </li>
  <li id="fn7"><a href="#cite7">↑</a> 6:6 ff <i>Poplave kao kazna</i>: <a href="/hr/The_Urantia_Book/4#p5_3">KU 4:5.3</a>. </li>
  <li id="fn8"><a href="#cite8">↑</a> 6:6-7 <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>. </li>
  <li id="fn9"><a href="#cite9">↑</a> 6:7 <i>Stvaranje čovječanstva</i>: <a href="/hr/The_Urantia_Book/74#p0_1">KU 74:0.1</a>. </li>
  <li id="fn10"><a href="#cite10">↑</a> 6:9-10 <i>Genealogija</i>: <a href="/hr/The_Urantia_Book/78#p7_3">KU 78:7.3</a>.  <i>Noa je živio</i>: <a href="/hr/The_Urantia_Book/78#p7_5">KU 78:7.5</a>.  <i>Hebrejsko podrijetlo</i>: <a href="/hr/The_Urantia_Book/74#p8_10">KU 74:8.10</a>. </li>
  <li id="fn11"><a href="#cite11">↑</a> 6:17 <i>Dah života</i>: <a href="/hr/The_Urantia_Book/36#p6_4">KU 36:6.4</a>.  <i>Dah života</i>: <a href="/hr/The_Urantia_Book/86#p4_3">KU 86:4.3</a>. </li>
  <li id="fn12"><a href="#cite12">↑</a> 6:18 <i>Savez zamjenjuje strah</i>: <a href="/hr/The_Urantia_Book/89#p8_4">KU 89:8.4</a>. </li>
</ol>
</div>
