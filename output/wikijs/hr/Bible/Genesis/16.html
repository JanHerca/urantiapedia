<!--
title: "Postanak - Poglavlje 16"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/15">
          <span class="mdi mdi-arrow-left-drop-circle"></span><span class="pl-2">Postanak - Poglavlje 15</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/17">
          <span class="pr-2">Postanak - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Abramova žena Saraja nije mu rađala djece. A imaše ona sluškinju  Egipćanku - zvala se Hagara. </p>
<p id="v2"><sup><small>2</small></sup>  I reče Saraja Abramu: "Vidiš, Jahve me učinio nerotkinjom. Hajde k mojoj sluškinji, možda  ću imati djece." Abram posluša riječ Sarajinu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tako, pošto je Abram proboravio deset godina u zemlji  kanaanskoj, njegova žena Saraja uzme Hagaru, Egipćanku, sluškinju  svoju, pa je dade svome mužu Abramu za ženu. </p>
<p id="v4"><sup><small>4</small></sup>  Uđe on k Hagari  te ona zače. A kad je vidjela da je začela, s prezirom je gledala  na svoju gospodaricu. </p>
<p id="v5"><sup><small>5</small></sup>  Tada reče Saraja Abramu: "Nepravda što  se meni nanosi tvoja je krivnja! Prepustila sam svoju sluškinju  tvome zagrljaju, ali otkako opazi da je zanijela, s prezirom  na me gleda. Jahve sudio i meni i tebi!" </p>
<p id="v6"><sup><small>6</small></sup>  Nato Abram odvrati  Saraji: "Tvoja je sluškinja u tvojoj ruci: kako ti se čini da  je dobro, tako prema njoj postupi!" Saraja postupi prema njoj  tako loše da ona od nje pobježe. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Anđeo Jahvin nađe je kod izvora u pustinji - uz vrelo  što je na putu prema Šuru - <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  pa je zapita: "Hagaro, sluškinjo  Sarajina, odakle dolaziš i kamo ideš?" "Bježim, evo, od svoje  gospodarice Saraje", odgovori ona. </p>
<p id="v9"><sup><small>9</small></sup>  Nato joj anđeo Jahvin reče: "Vrati se svojoj gospodarici  i pokori joj se!" <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Još joj reče anđeo Jahvin: "Tvoje ću potomstvo  silno umnožiti; od mnoštva se neće moći ni prebrojiti." </p>
<p id="v11"><sup><small>11</small></sup>  Dalje  joj je anđeo Jahvin rekao: "Gle, zanijela si i rodit ćeš sina. Nadjeni mu ime Jišmael, jer Jahve ču jad tvoj. </p>
<p id="v12"><sup><small>12</small></sup>  On će biti kao divlje magare: ruka će se njegova dizati na svakoga i svačija ruka na njega; i pred licem sve mu braće on će stan sebi podići." </p>
<p id="v13"><sup><small>13</small></sup>  A Jahvu koji joj govoraše nazva: "Ti si El Roi - Svevid  Bog", jer - reče ona - "vidjeh Boga i nakon viđenja - još živim!" </p>
<p id="v14"><sup><small>14</small></sup>  Stoga se taj zdenac zove Beer Lahaj Roi - Zdenac životvornog  Svevida, a eno ga između Kadeša i Bereda. </p>
<p id="v15"><sup><small>15</small></sup>  Rodi Hagara Abramu sina, a Abram sinu što mu ga rodi  Hagara nadjene ime Jišmael. </p>
<p id="v16"><sup><small>16</small></sup>  Abramu je bilo osamdeset i šest  godina kad mu je Hagara rodila Jišmaela. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/15">
          <span class="mdi mdi-arrow-left-drop-circle"></span><span class="pl-2">Postanak - Poglavlje 15</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/17">
          <span class="pr-2">Postanak - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:2 <i>Izvanbračni brak</i>: <a href="/hr/The_Urantia_Book/82#p5_6">KU 82:5.6</a>. </li>
  <li id="fn2"><a href="#cite2">↑</a> 16:6 <i>Sestra/supruga dominirala je drugima</i>: <a href="/hr/The_Urantia_Book/82#p5_5">KU 82:5.5</a>. </li>
  <li id="fn3"><a href="#cite3">↑</a> 16:7 <i>Anđeli vode</i>: <a href="/hr/The_Urantia_Book/85#p4_2">KU 85:4.2</a>.  <i>Anđeo Gospodnji</i>: <a href="/hr/The_Urantia_Book/96#p1_9">KU 96:1.9</a>. </li>
  <li id="fn4"><a href="#cite4">↑</a> 16:7,9-11 <i>Anđeo Gospodnji</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn5"><a href="#cite5">↑</a> 16:7-11 <i>Anđeo Gospodnji</i>: <a href="/hr/The_Urantia_Book/37#p2_3">KU 37:2.3</a>. </li>
  <li id="fn6"><a href="#cite6">↑</a> 16:9-13 <i>Razgovori s Melkisedekom</i>: <a href="/hr/The_Urantia_Book/93#p9_7">KU 93:9.7</a>. </li>
</ol>
</div>
