<!--
title: "Postanak - Poglavlje 32"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/31">
          <span class="mdi mdi-arrow-left-drop-circle"></span><span class="pl-2">Postanak - Poglavlje 31</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/33">
          <span class="pr-2">Postanak - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jakov je putovao svojim putem, kad mu u susret izađu anđeli  Božji. </p>
<p id="v2"><sup><small>2</small></sup>  Kad ih Jakov opazi, reče: "Ovo je Božje taborište!"  Zato nazva ono mjesto Mahanajim. </p>
<p id="v3"><sup><small>3</small></sup>  Jakov pošalje pred sobom glasnike svome bratu Ezavu u  zemlju Seir, u Edomsku pustaru, </p>
<p id="v4"><sup><small>4</small></sup>  i naloži im: "Ovako ćete reći  mome gospodaru Ezavu: 'Sluga tvoj Jakov poručuje ti: Boravio  sam kod Labana i dosad se ondje zadržao. </p>
<p id="v5"><sup><small>5</small></sup>  Stekao sam goveda, magaradi, ovaca, sluga i sluškinja. Javljam to svome gospodaru, ne bih li našao naklonost u njegovim očima.'" </p>
<p id="v6"><sup><small>6</small></sup>  Glasnici se vrate Jakovu te mu reknu: "Bili smo kod tvoga  brata Ezava; on sam dolazi ti u susret sa četiri stotine momaka." </p>
<p id="v7"><sup><small>7</small></sup>  Jakov se silno uplaši. U zabrinutosti rastavi na dva tabora  ljude, stada, krda i deve što ih je sa sobom imao. </p>
<p id="v8"><sup><small>8</small></sup>  Računao  je: ako Ezav naiđe na jedan tabor i napadne ga, drugi bi se tabor  mogao spasiti. </p>
<p id="v9"><sup><small>9</small></sup>  Onda se Jakov pomoli: "O Bože oca moga Abrahama!  Bože oca moga Izaka! O Jahve, koji si mi naredio: 'Vrati se u  svoj rodni kraj, i ja ću ti biti dobrostiv!' </p>
<p id="v10"><sup><small>10</small></sup>  Nisam vrijedan  sve dobrote koju si tako postojano iskazivao svome sluzi. TÓa  samo sam sa svojim štapom nekoć prešao ovaj Jordan, a sad sam  narastao u dva tabora. </p>
<p id="v11"><sup><small>11</small></sup>  Izbavi me od šaka moga brata, od šaka  Ezavovih! Inače se bojim da bi mogao doći i umlatiti i mene,  i majke, i djecu. </p>
<p id="v12"><sup><small>12</small></sup>  Ti si rekao: 'Obilnim ću te dobrima obasipati  i tvoje potomstvo umnožiti poput pijeska u moru koji se ne da  prebrojiti zbog množine.'" </p>
<p id="v13"><sup><small>13</small></sup>  Ondje provede onu noć; a onda, od onog što je imao pri  ruci, pripravi dar svome bratu Ezavu: </p>
<p id="v14"><sup><small>14</small></sup>  dvjesta koza i dvadeset  jaraca, dvjesta ovaca i dvadeset ovnova; </p>
<p id="v15"><sup><small>15</small></sup>  trideset deva dojilica  s njihovim mladima; četrdeset krava i deset junaca; dvadeset  magarica i deset magaraca. </p>
<p id="v16"><sup><small>16</small></sup>  Stado po stado preda svojim slugama.  Onda reče svojim slugama: "Idite preda mnom, ali držite razmak  među stadima!" </p>
<p id="v17"><sup><small>17</small></sup>  A prvom izda naredbu rekavši: "Kad te sretne  moj brat Ezav pa te upita: 'Čiji si ti? Kamo ideš? Čije je ovo  pred tobom?' </p>
<p id="v18"><sup><small>18</small></sup>  odgovori: 'Tvoga sluge Jakova; ovo je dar koji  šalje svome gospodaru Ezavu; on je tamo za nama.'" </p>
<p id="v19"><sup><small>19</small></sup>  Tako je  naredio i drugome, pa trećemu i svima drugima koji su išli za  stadima: "Ovo i ovako reci Ezavu kad ga sretneš. </p>
<p id="v20"><sup><small>20</small></sup>  Još mu dodaj:  'A sluga tvoj Jakov i sam je za nama.'" Mislio je naime: "Ako  ga unaprijed udobrostivim darovima, a onda se s njim suočim,  možda će mi oprostiti." </p>
<p id="v21"><sup><small>21</small></sup>  Tako darovi krenu naprijed, dok je  on ostao one noći u taborištu. </p>
<p id="v22"><sup><small>22</small></sup>  One noći on ustane, uzme svoje obje žene, obje svoje  sluškinje i svoje jedanaestero djece te prijeđe Jabok preko gaza. </p>
<p id="v23"><sup><small>23</small></sup>  Prebacivši njih na drugu stranu toka, prebaci zatim i ostalo  što bijaše njegovo. </p>
<p id="v24"><sup><small>24</small></sup>  Jakov ostane sam. I neki se čovjek rvao s njim dok nije zora svanula. </p>
<p id="v25"><sup><small>25</small></sup>  Videći  da ga ne može svladati, ugane mu bedro pri zglobu, tako da se  Jakovu kuk iščašio dok su se rvali. </p>
<p id="v26"><sup><small>26</small></sup>  Potom reče: "Pusti me  jer zora sviće!" Ali on odgovori: "Neću te pustiti dok me ne  blagosloviš." </p>
<p id="v27"><sup><small>27</small></sup>  Nato ga onaj zapita: "Kako ti je ime?" Odgovori:  "Jakov." </p>
<p id="v28"><sup><small>28</small></sup>  Onaj reče. "Više se nećeš zvati Jakov nego Izrael, jer si se hrabro borio i s Bogom i s ljudima i nadvladao si." </p>
<p id="v29"><sup><small>29</small></sup>  Onda zapita Jakov: "Reci mi svoje ime!" Odgovori onaj: "Za  moje me ime ne smiješ pitati!" I tu ga blagoslovi. </p>
<p id="v30"><sup><small>30</small></sup>  Onom mjestu Jakov nadjene ime Penuel jer - reče - "Vidjeh  Boga licem u lice, i na životu ostadoh." </p>
<p id="v31"><sup><small>31</small></sup>  Sunce je nad njim  bilo ogranulo kad je prošao Penuel. Hramao je zbog kuka. </p>
<p id="v32"><sup><small>32</small></sup>  Zato  Izraelci do današnjeg dana ne jedu kukovnu tetivu što se nalazi  na bedrenom zglobu, budući da je Jakovljev bedreni zglob bio  iščašen u kukovnoj tetivi. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/31">
          <span class="mdi mdi-arrow-left-drop-circle"></span><span class="pl-2">Postanak - Poglavlje 31</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/33">
          <span class="pr-2">Postanak - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 32:32 <i>Djeca Izraela</i>: <a href="/hr/The_Urantia_Book/96#p2_3">KU 96:2.3</a>. </li>
</ol>
</div>
