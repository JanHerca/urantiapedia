<!--
title: "Postanak - Poglavlje 41"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/40">
          <span class="mdi mdi-arrow-left-drop-circle"></span><span class="pl-2">Postanak - Poglavlje 40</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/42">
          <span class="pr-2">Postanak - Poglavlje 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije dvije godine usnu faraon da stoji pokraj Nila. </p>
<p id="v2"><sup><small>2</small></sup>  Iz  Nila iziđe sedam krava, lijepih i debelih; pasle su po šašu. </p>
<p id="v3"><sup><small>3</small></sup>  Ali odmah poslije njih iz Nila iziđe sedam drugih krava, ružnih  i mršavih, te stanu uz one krave na obali Nila. </p>
<p id="v4"><sup><small>4</small></sup>  Ružne i mršave  krave požderu ono sedam lijepih i pretilih, i uto se faraon probudi. </p>
<p id="v5"><sup><small>5</small></sup>  Opet zaspi te usnu drugi san: sedam punih i jedrih klasova  izraste na jednoj stabljici. </p>
<p id="v6"><sup><small>6</small></sup>  Ali, eto, poslije njih uzraste  sedam klasova šturih, istočnjakom opaljenih. </p>
<p id="v7"><sup><small>7</small></sup>  Šturi klasovi  proždru sedam jedrih i punih klasova. I faraon se probudi, i  gle: bio je to san. </p>
<p id="v8"><sup><small>8</small></sup>  Ujutro faraon bijaše uznemiren u duši, pa pozva sve čarobnjake  i sve mudrace egipatske: ispriča im faraon svoje sne, ali mu  ih nitko nije mogao protumačiti. </p>
<p id="v9"><sup><small>9</small></sup>  Onda progovori faraonov glavni  peharnik: "Moram danas spomenuti jedan svoj propust. </p>
<p id="v10"><sup><small>10</small></sup>  Jednom, kad se faraon razljutio na svoje službenike, mene i glavnog  pekara stavio je u zatvor u zgradi glavnog upravitelja. </p>
<p id="v11"><sup><small>11</small></sup>  Usnusmo  san iste noći, i ja i on, ali je svaki od nas usnuo san drugog  značenja. </p>
<p id="v12"><sup><small>12</small></sup>  Onda je s nama bio neki mladi Hebrej, sluga zapovjednika  straže. Ispričasmo njemu svoje sne, a on nam ih protumači: kaza  svakom značenje njegova sna. </p>
<p id="v13"><sup><small>13</small></sup>  Kako nam ih je protumačio, tako  nam se i dogodilo: mene vratiše na moje mjesto, a onoga objesiše." </p>
<p id="v14"><sup><small>14</small></sup>  Faraon odmah pošalje po Josipa; izvuku ga brže-bolje  iz tamnice; ošišaju mu kosu, obuku novo odijelo i on stupi pred  faraona. </p>
<p id="v15"><sup><small>15</small></sup>  Onda faraon reče Josipu: "Usnuo sam san, a nitko  ga ne može protumačiti. Čuo sam o tebi da možeš protumačiti san  čim ga čuješ." </p>
<p id="v16"><sup><small>16</small></sup>  "Ništa ja ne mogu", odgovori Josip faraonu, "nego će Bog dati pravi odgovor faraonu." </p>
<p id="v17"><sup><small>17</small></sup>  Onda je faraon pripovjedao Josipu: "U svom snu stojim  na obali Nila. </p>
<p id="v18"><sup><small>18</small></sup>  I gle! Iz Nila iziđe sedam debelih i lijepih  krava. Pasle su po šašu. </p>
<p id="v19"><sup><small>19</small></sup>  Poslije njih izađe drugih sedam  krava. Bile su mršave, vrlo ružne i koštunjave. Još nikad ne  vidjeh onako ružnih krava u svoj zemlji egipatskoj! </p>
<p id="v20"><sup><small>20</small></sup>  I sedam  mršavih i ružnih krava proždru prvih sedam debelih krava. </p>
<p id="v21"><sup><small>21</small></sup>  Pa  iako su ih progutale, nije se vidjelo da im je što u trbuhu:  bile su ružne kao i prije. Uto se probudim. </p>
<p id="v22"><sup><small>22</small></sup>  Zatim sam u snu  vidio kako na jednoj stabljici uzraste sedam punih i lijepih  klasova. </p>
<p id="v23"><sup><small>23</small></sup>  Ali poslije njih uzraste sedam klasova zgrčenih, šturih, istočnjakom opaljenih. </p>
<p id="v24"><sup><small>24</small></sup>  I šturi klasovi proždru sedam  jedrih klasova. Kazao sam ovo i vračarima, ali nema nikoga da  mi razjasni." </p>
<p id="v25"><sup><small>25</small></sup>  Onda Josip reče faraonu: "Faraonov je san samo jedan:  Bog javlja faraonu što kani učiniti. </p>
<p id="v26"><sup><small>26</small></sup>  Sedam lijepih krava, to je sedam godina; sedam lijepih klasova opet je sedam godina.  Tako je samo jedan san. </p>
<p id="v27"><sup><small>27</small></sup>  Sedam mršavih i ružnih krava poslije  njih, a tako i sedam praznih, istočnjakom opaljenih klasova,  označuje sedam gladnih godina. </p>
<p id="v28"><sup><small>28</small></sup>  To je ono što sam već faraonu  rekao: Bog objavljuje faraonu što kani učiniti. </p>
<p id="v29"><sup><small>29</small></sup>  Dolazi, evo, sedam godina velikog obilja svoj zemlji egipatskoj. </p>
<p id="v30"><sup><small>30</small></sup>  A poslije  njih nastat će sedam gladnih godina, kada će se zaboraviti sve  obilje u zemlji egipatskoj. </p>
<p id="v31"><sup><small>31</small></sup>  Kako glad bude harala zemljom, neće se ni znati da je u zemlji bilo obilje - zbog gladi koja  će doći - jer će biti vrlo velika. </p>
<p id="v32"><sup><small>32</small></sup>  A što se faraonov san  ponovio, znači da se Bog na to zaista odlučio i da će to uskoro  provesti. </p>
<p id="v33"><sup><small>33</small></sup>  Zato neka faraon izabere sposobna i mudra čovjeka  te ga postavi nad zemljom egipatskom. </p>
<p id="v34"><sup><small>34</small></sup>  Nadalje, neka se faraon  pobrine da postavi nadglednika u zemlji koji će kÓupiti petinu  sve žetve u zemlji egipatskoj za sedam godina obilja. </p>
<p id="v35"><sup><small>35</small></sup>  Neka  skupljaju od svakog žita za sedam dobrih godina što dolaze; neka  s ovlaštenjem faraonovim sabiru žito za hranu i pohranjuju ga  po gradovima. </p>
<p id="v36"><sup><small>36</small></sup>  Neka zalihe služe za hranu u zemlji za sedam  godina gladi što će snaći zemlju egipatsku, tako da za gladi  zemlja ne propadne." </p>
<p id="v37"><sup><small>37</small></sup>  Svidje se odgovor faraonu i svim njegovim službenicima. </p>
<p id="v38"><sup><small>38</small></sup>  Zato faraon reče svojim službenicima: "Zar bismo mogli naći  drugoga kao što je on, čovjeka koji bi bio tako obdaren duhom  Božjim?" </p>
<p id="v39"><sup><small>39</small></sup>  A onda faraon reče Josipu: "Otkako je sve to Bog  tebi otkrio, nikoga nema sposobna i mudra kao što si ti. </p>
<p id="v40"><sup><small>40</small></sup>  Ti  ćeš biti upravitelj moga dvora: sav će se moj narod pokoravati  tvojim naredbama. Jedino prijestoljem ja ću biti veći od tebe. </p>
<p id="v41"><sup><small>41</small></sup>  Postavljam te, evo," reče faraon Josipu, "nad svom zemljom  egipatskom." <sup id="cite1"><a href="#fn1">[1]</a></sup></p>
<p id="v42"><sup><small>42</small></sup>  Poslije toga skine faraon sa svoje ruke pečatni  prsten i stavi ga Josipu na ruku. Zatim zaodjene Josipa odjećom  od najljepše tkanine, a o vrat mu objesi zlatan lanac. </p>
<p id="v43"><sup><small>43</small></sup>  Vozio  se on u kolima kao njegov zamjenik, a pred njim klicahu: "Abrek!  Na koljena!" Tako ga postavi nad svu zemlju egipatsku. </p>
<p id="v44"><sup><small>44</small></sup>  Još  faraon reče Josipu: "Premda sam ja faraon, neće nitko dići svoje  ruke ni noge bez tvog odobrenja u svoj zemlji egipatskoj." </p>
<p id="v45"><sup><small>45</small></sup>  Faraon  nazva Josipa "Safenat Paneah", a za ženu mu dade Asenatu, kćer  Poti-Fere, svećenika u Onu. I Josip postade poznat po zemlji  egipatskoj. </p>
<p id="v46"><sup><small>46</small></sup>  Josipu je bilo trideset godina kad je stupio u službu  faraona, kralja egipatskog. A otišavši Josip ispred faraona,  putovao je po svoj zemlji egipatskoj. </p>
<p id="v47"><sup><small>47</small></sup>  Za sedam rodnih godina  zemlja je rađala u obilju; </p>
<p id="v48"><sup><small>48</small></sup>  on je - u tih sedam godina što  ih je egipatska zemlja uživala - kÓupio od različite ljetine  i hranu pohranjivao u gradove, smještajući u svakom gradu urod  iz okolnih polja. </p>
<p id="v49"><sup><small>49</small></sup>  Tako Josip nagomila mnogo žita, kao pijeska  u moru, pa ga prestade i mjeriti jer mu mjere ne bijaše. </p>
<p id="v50"><sup><small>50</small></sup>  Dok još ne nasta gladna godina, Josip imade dva sina  koje mu rodi Asenata, kći Poti-Fere, svećenika u Onu. </p>
<p id="v51"><sup><small>51</small></sup>  Prvorođencu  Josip nadjenu ime Manaše, "jer Bog je", reče, "dao te sam zaboravio  svoje teškoće i svoj očinski dom." </p>
<p id="v52"><sup><small>52</small></sup>  Drugomu nadjenu ime Efrajim, "jer Bog me", reče, "učinio rodnim u zemlji moje nevolje." </p>
<p id="v53"><sup><small>53</small></sup>  Sedam godina obilja koje je uživala zemlja egipatska  dođe kraju, </p>
<p id="v54"><sup><small>54</small></sup>  a primače se sedam gladnih godina, kako je Josip  prorekao. U svim zemljama bijaše glad, a u svoj zemlji egipatskoj  bijaše kruha. </p>
<p id="v55"><sup><small>55</small></sup>  A kad je i sva zemlja egipatska osjetila glad, puk zavapi faraonu za kruh; a faraon reče Egipćanima: "Idite  k Josipu i što god vam rekne, činite!" </p>
<p id="v56"><sup><small>56</small></sup>  Kad se glad proširi  po svoj zemlji, Josip rastvori skladišta te je Egipćane opskrbljivao  žitom, jer je glad postala žestoka i u zemlji egipatskoj. </p>
<p id="v57"><sup><small>57</small></sup>  Sav  je svijet išao u Egipat k Josipu da kupuje žita, jer je strašna  glad vladala po svem svijetu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/40">
          <span class="mdi mdi-arrow-left-drop-circle"></span><span class="pl-2">Postanak - Poglavlje 40</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/42">
          <span class="pr-2">Postanak - Poglavlje 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 41:41 <i>Državni upravitelj</i>: <a href="/hr/The_Urantia_Book/93#p9_5">KU 93:9.5</a>. </li>
</ol>
</div>
