<!--
title: "Postanak - Poglavlje 40"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/39">
          <span class="mdi mdi-arrow-left-drop-circle"></span><span class="pl-2">Postanak - Poglavlje 39</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/41">
          <span class="pr-2">Postanak - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga peharnik se i pekar egipatskog kralja ogriješe  o svoga gospodara, kralja egipatskog. </p>
<p id="v2"><sup><small>2</small></sup>  Faraon se razljuti na  svoja dva dvoranina, glavnog peharnika i glavnog pekara, </p>
<p id="v3"><sup><small>3</small></sup>  te  ih stavi u zatvor, u zgradu zapovjednika tjelesne straže - u  istu tamnicu gdje je i Josip bio zatvoren. </p>
<p id="v4"><sup><small>4</small></sup>  Zapovjednik tjelesne  straže odredi Josipa da ih poslužuje. Pošto su proveli u zatvoru neko vrijeme, </p>
<p id="v5"><sup><small>5</small></sup>  obojica njih  - peharnik i pekar egipatskog kralja, utamničenici - usnu san  jedne te iste noći. Svaki je usnuo svoj san; i svaki je san imao  svoje značenje. </p>
<p id="v6"><sup><small>6</small></sup>  Kad je Josip ujutro došao k njima, opazi da  su neraspoloženi. </p>
<p id="v7"><sup><small>7</small></sup>  Upita faraonove dvorane koji su bili s njim  u zatvoru u zgradi njegova gospodara: "Zašto ste danas tako potišteni?" </p>
<p id="v8"><sup><small>8</small></sup>  Odgovore mu: "Sne smo usnuli, ali nikog nema da nam ih protumači."  Josip im reče: "Zar tumačenje ne spada na Boga? Dajte, pričajte  mi!" </p>
<p id="v9"><sup><small>9</small></sup>  Onda je glavni peharnik ispripovjedio Josipu svoj san:  "Sanjao sam da je preda mnom lozov trs. </p>
<p id="v10"><sup><small>10</small></sup>  Na trsu bile tri  mladice. I tek što je propupao, procvjeta i na njegovim grozdovima  sazru bobe. </p>
<p id="v11"><sup><small>11</small></sup>  Kako sam u ruci držao faraonov pehar, uzmem grožđa, istiještim ga u faraonov pehar, a onda stavim pehar u faraonovu  ruku." </p>
<p id="v12"><sup><small>12</small></sup>  Josip mu reče: "Ovo ti je značenje: tri mladice tri  su dana. </p>
<p id="v13"><sup><small>13</small></sup>  Poslije tri dana faraon će te pomilovati i vratiti  na tvoje mjesto; opet ćeš stavljati pehar faraonu u ruku, kao  i prije, dok si mu bio peharnik. </p>
<p id="v14"><sup><small>14</small></sup>  Kada ti bude opet dobro, sjeti se da sam i ja bio s tobom, pa mi učini ovu uslugu: spomeni  me faraonu i pokušaj me izvesti iz ove kuće. </p>
<p id="v15"><sup><small>15</small></sup>  Jer, zbilja, bio sam silom odveden iz zemlje Hebreja; ni ovdje nisam ništa  skrivio, a baciše me u tamnicu." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Kad je glavni pekar vidio kako je Josip dao dobro tumačenje, reče mu: "Usnuh da su mi na glavi tri bijele košare. </p>
<p id="v17"><sup><small>17</small></sup>  U najgornjoj  bilo svakovrsna peciva što ga pekar pripravlja faraonu, ali su  ptice jele iz košare povrh moje glave." </p>
<p id="v18"><sup><small>18</small></sup>  Josip odgovori: "Ovo  je značenje: tri košare tri su dana. </p>
<p id="v19"><sup><small>19</small></sup>  Poslije tri dana faraon  će uzdići tvoju glavu i o drvo te objesiti te će ptice jesti  meso s tebe." </p>
<p id="v20"><sup><small>20</small></sup>  I zaista, trećega dana, kad je faraon priredio gozbu  za sve svoje službenike - bio mu je rođendan - iz sredine svojih  službenika izluči glavnog peharnika i glavnog pekara. </p>
<p id="v21"><sup><small>21</small></sup>  Vrati  glavnog peharnika u peharničku službu te je i dalje stavljao  pehar u faraonovu ruku, </p>
<p id="v22"><sup><small>22</small></sup>  a glavnog pekara objesi, kako je  Josip protumačio. </p>
<p id="v23"><sup><small>23</small></sup>  Ipak se glavni peharnik nije sjetio Josipa  - zaboravio je na nj. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/39">
          <span class="mdi mdi-arrow-left-drop-circle"></span><span class="pl-2">Postanak - Poglavlje 39</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/41">
          <span class="pr-2">Postanak - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 40:15 <i>Hebrejima</i>: <a href="/hr/The_Urantia_Book/96#p2_3">KU 96:2.3</a>. </li>
</ol>
</div>
