<!--
title: "Postanak - Poglavlje 14"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/13">
          <span class="mdi mdi-arrow-left-drop-circle"></span><span class="pl-2">Postanak - Poglavlje 13</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/15">
          <span class="pr-2">Postanak - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad Amrafel bijaše kralj Šineara, Ariok kralj Elasara, Kedor-Laomer  kralj Elama, Tidal kralj Gojima, </p>
<p id="v2"><sup><small>2</small></sup>  povedoše oni rat protiv Bere, kralja Sodome, Birše, kralja Gomore, Šinaba, kralja Adme, Šemebera, kralja Sebojima, i protiv kralja u Beli, to jest Soaru. </p>
<p id="v3"><sup><small>3</small></sup>  I vojske se sliju u dolinu Sidim, gdje je danas Slano  more. </p>
<p id="v4"><sup><small>4</small></sup>  Dvanaest su godina služili Kedor-Laomera, ali trinaeste  godine dignu se na ustanak. </p>
<p id="v5"><sup><small>5</small></sup>  U četrnaestoj godini digne se  Kedor-Laomer i kraljevi koji su bili s njim te potuku Refaimce  u Ašterot Karnajimu, Zuzijce u Hamu, Emijce na ravnici Kirjatajimu, </p>
<p id="v6"><sup><small>6</small></sup>  Horijce u brdskom kraju Seiru, blizu El Parana, koji je uz  pustinju. </p>
<p id="v7"><sup><small>7</small></sup>  Onda se povuku natrag i stignu u En Mišpat, to jest  Kadeš, i pokore sve krajeve Amalečana i Amorejaca, koji su nastavali  Haseson Tamar. </p>
<p id="v8"><sup><small>8</small></sup>  Zatim istupi kralj Sodome, kralj Gomore, kralj  Adme, kralj Sebojima i kralj Bele, odnosno Soara, te zapodjenu  borbu protiv onih u dolini Sidimu: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Kedor-Laomera, kralja Elama, Tidala, kralja Gojima, Amrafela, kralja Šineara, Arioka, kralja  Elasara - četiri kralja protiv pet. </p>
<p id="v10"><sup><small>10</small></sup>  Dolina Sidim bila je puna provalija s paklinom, pa kraljevi  Sodome i Gomore, na bijegu, u njih poskaču, a ostali izmaknu  u planine. </p>
<p id="v11"><sup><small>11</small></sup>  Pobjednici pokupe sve blago po Sodomi i Gomori  i svu hranu pa odu. </p>
<p id="v12"><sup><small>12</small></sup>  Pograbe i Lota, Abramova bratića - i  on je živio u Sodomi - i njegovo blago pa otiđu. </p>
<p id="v13"><sup><small>13</small></sup>  A bjegunac neki - rođak Eškola i Anera, Abramovih saveznika  - donese vijest Abramu Hebrejcu dok je boravio kod hrasta Amorejske  Mamre. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Kad je Abram čuo da mu je bratić zarobljen, skupi  svoju momčad - rođenu u njegovu domu - njih trista osamnaest, pa pođe u potjeru do Dana. </p>
<p id="v15"><sup><small>15</small></sup>  Podijeli svoje momke u dvije  čete, napadne noću te one potuče. Progonio ih je do Hobe, sjeverno  od Damaska. </p>
<p id="v16"><sup><small>16</small></sup>  Povrati sve blago, svoga bratića Lota i njegovo  blago, žene i ostali svijet. </p>
<p id="v17"><sup><small>17</small></sup>  Pošto se vratio, porazivši Kedor-Laomera i kraljeve koji  su bili s njim, u susret mu, u dolinu Šave, to jest u Kraljev  dol, iziđe kralj Sodome. </p>
<p id="v18"><sup><small>18</small></sup>  A Melkisedek, kralj Šalema, iznese  kruha i vina. On je bio svećenik Boga Svevišnjega. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v19"><sup><small>19</small></sup>  Blagoslovi  ga govoreći: "Od Boga Svevišnjega, Stvoritelja neba i zemlje, neka je Abramu blagoslov! </p>
<p id="v20"><sup><small>20</small></sup>  I Svevišnji Bog, što ti u ruke preda neprijatelje, hvaljen bio!" Abram mu dade desetinu od svega. <sup id="cite9"><a href="#fn9">[9]</a></sup></p>
<p id="v21"><sup><small>21</small></sup>  Tada kralj Sodome reče Abramu: "Meni daj ljude, a dobra  uzmi sebi!" </p>
<p id="v22"><sup><small>22</small></sup>  Abram odgovori kralju Sodome: "Ruku uzdižem pred  Jahvom, Svevišnjim Stvoriteljem neba i zemlje, </p>
<p id="v23"><sup><small>23</small></sup>  da neću uzeti  ni končića, ni remena od obuće, niti išta što je tvoje da ne  kažeš: na meni se Abram obogatio. </p>
<p id="v24"><sup><small>24</small></sup>  Ne, meni ništa, osim što  su moji momci upotrijebili; i dio za momčad što je sa mnom išla:  Aner, Eškol i Mamre, oni neka uzmu svoj dio." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/13">
          <span class="mdi mdi-arrow-left-drop-circle"></span><span class="pl-2">Postanak - Poglavlje 13</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/15">
          <span class="pr-2">Postanak - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:8-12 <i>Kraljevi zarobljavaju Lota</i>: <a href="/hr/The_Urantia_Book/93#p5_12">KU 93:5.12</a>. </li>
  <li id="fn2"><a href="#cite2">↑</a> 14:13-16 <i>Abram pobjeđuje kraljeve</i>: <a href="/hr/The_Urantia_Book/93#p5_12">KU 93:5.12</a>. </li>
  <li id="fn3"><a href="#cite3">↑</a> 14:18 <i>Melkisedek, knez Salema</i>: <a href="/hr/The_Urantia_Book/35#p4_5">KU 35:4.5</a>.  <i>Druga Melkisedekova imena</i>: <a href="/hr/The_Urantia_Book/93#p2_4">KU 93:2.4</a>.  <i>Svećenik El Elyona, Svevišnji</i>: <a href="/hr/The_Urantia_Book/98#p7_12">KU 98:7.12</a>. </li>
  <li id="fn4"><a href="#cite4">↑</a> 14:18 ff <i>Melkisedek</i>: <a href="/hr/The_Urantia_Book/51#p3_9">KU 51:3.9</a>. </li>
  <li id="fn5"><a href="#cite5">↑</a> 14:18-20 <i>El Elyon, Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Propusti u zapisu</i>: <a href="/hr/The_Urantia_Book/93#p9_9">KU 93:9.9</a>.  <i>Abram daje desetinu Melkisedeku</i>: <a href="/hr/The_Urantia_Book/93#p5_13">KU 93:5.13</a>.  <i>Melkisedek, svećenik M. Visokog</i>: <a href="/hr/The_Urantia_Book/93#p2_1">KU 93:2.1</a>. </li>
  <li id="fn6"><a href="#cite6">↑</a> 14:18-20,22 <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>.  <i>Svevišnji Bog (El Elyon)</i>: <a href="/hr/The_Urantia_Book/93#p2_3">KU 93:2.3</a>.  <i>Svevišnji</i>: <a href="/hr/The_Urantia_Book/93#p3_2">KU 93:3.2</a>. </li>
  <li id="fn7"><a href="#cite7">↑</a> 14:18-22 <i>El Elyon, Svevišnji Bog</i>: <a href="/hr/The_Urantia_Book/142#p3_4">KU 142:3.4</a>.  <i>El Elyon</i>: <a href="/hr/The_Urantia_Book/96#p1_4">KU 96:1.4</a>. </li>
  <li id="fn8"><a href="#cite8">↑</a> 14:18ff <i>Melkisedek, kralj Salema ...</i>: <a href="/hr/The_Urantia_Book/93#p4_14">KU 93:4.14</a>.  <i>Makiventa Melkisedek</i>: <a href="/hr/The_Urantia_Book/45#p4_16">KU 45:4.16</a>.  <i>Melkisedek, kralj Salema</i>: <a href="/hr/The_Urantia_Book/43#p5_17">KU 43:5.17</a>. </li>
  <li id="fn9"><a href="#cite9">↑</a> 14:20 <i>Blagoslovljen bio Svevišnji</i>: <a href="/hr/The_Urantia_Book/43#p5_17">KU 43:5.17</a>.  <i>Sustav desetine</i>: <a href="/hr/The_Urantia_Book/93#p3_1">KU 93:3.1</a>. </li>
</ol>
</div>
