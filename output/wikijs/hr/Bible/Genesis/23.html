<!--
title: "Postanak - Poglavlje 23"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/22">
          <span class="mdi mdi-arrow-left-drop-circle"></span><span class="pl-2">Postanak - Poglavlje 22</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/24">
          <span class="pr-2">Postanak - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Duljina Sarina života bila je stotinu dvadeset i sedam godina. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sara umrije u Kirjat Arbi, to jest u Hebronu, u zemlji kanaanskoj;  i Abraham uđe u žalost za Sarom i naricaše za njom. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Potom se Abraham digne ispred svoje pokojnice te prozbori  sinovima Hetovim: </p>
<p id="v4"><sup><small>4</small></sup>  "Premda sam ja među vama doseljeni stranac, prodajte mi zemljište za grob među vama, tako da mogu iznijeti  svoju pokojnicu i sahraniti je." </p>
<p id="v5"><sup><small>5</small></sup>  A sinovi Hetovi odgovore  Abrahamu: </p>
<p id="v6"><sup><small>6</small></sup>  "Gospodine, saslušaj nas! Ti si izabranik Božji  u našoj sredini. Pokopaj svoju pokojnicu u našem najbiranijem  grobu. Nitko ti od nas neće odbiti svoga groba da mogneš sahraniti  svoju pokojnicu." </p>
<p id="v7"><sup><small>7</small></sup>  Nato se Abraham diže pa se mještanima, sinovima  Hetovim, duboko pokloni </p>
<p id="v8"><sup><small>8</small></sup>  te im reče: "Ako se slažete da svoju  pokojnicu uklonim i sahranim, čujte me: zauzmite se za me kod  Efrona, sina Soharova, </p>
<p id="v9"><sup><small>9</small></sup>  da mi proda spilju Makpelu što njemu  pripada a nalazi se na kraju njegova posjeda; neka mi je za punu  cijenu, u vašoj nazočnosti, proda u vlasništvo za sahranjivanje." </p>
<p id="v10"><sup><small>10</small></sup>  A Efron je sjedio sa sinovima Hetovim. Potom Efron, Hetit, odgovori Abrahamu da ga čuju sinovi Hetovi svojim ušima - svi  koji su sjedili u vijeću onoga grada: </p>
<p id="v11"><sup><small>11</small></sup>  "Ne, moj gospodine!  Saslušaj mene! Ja tebi dajem poljanu i spilju što je na njoj;  darujem ti to pred sinovima svoga naroda. Sahrani svoju pokojnicu." </p>
<p id="v12"><sup><small>12</small></sup>  Abraham se duboko nakloni mještanima, </p>
<p id="v13"><sup><small>13</small></sup>  a onda progovori  Efronu da mještani čuju na svoje uši: "Ded me samo poslušaj!  Dajem ti cijenu za poljanu; primi je od mene da ondje mogu sahraniti  svoju pokojnicu!" </p>
<p id="v14"><sup><small>14</small></sup>  Efron odgovori Abrahamu: </p>
<p id="v15"><sup><small>15</small></sup>  "Čuj me, moj  gospodine: zemljište u vrijednosti od četiri stotine srebrnika, što je to tebi i meni! Sahrani, dakle, svoju pokojnicu!" </p>
<p id="v16"><sup><small>16</small></sup>  Abraham  se složi s Efronom; isplati Abraham Efronu novac što ga je spomenuo  tako da su na svoje uši čuli sinovi Hetovi - četiri stotine srebrnika  trgovačke mjere. </p>
<p id="v17"><sup><small>17</small></sup>  I tako Efronova poljana u Makpeli nasuprot Mamri - poljana, spilja i sva stabla što su bila na poljani - </p>
<p id="v18"><sup><small>18</small></sup>  prijeđe u vlasništvo  Abrahamovo u nazočnosti sinova Hetovih, sviju koji su sjedili  u vijeću svoga grada. </p>
<p id="v19"><sup><small>19</small></sup>  A onda Abraham sahrani svoju ženu Saru  u spilji na poljani Makpeli nasuprot Mamri - danas Hebronu -  u zemlji kanaanskoj. </p>
<p id="v20"><sup><small>20</small></sup>  Tako je poljana i spilja na njoj prešla  od sinova Hetovih u vlasništvo Abrahamovo za sahranjivanje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/22">
          <span class="mdi mdi-arrow-left-drop-circle"></span><span class="pl-2">Postanak - Poglavlje 22</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/24">
          <span class="pr-2">Postanak - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:1 <i>Sarina dob</i>: <a href="/hr/The_Urantia_Book/93#p9_8">KU 93:9.8</a>. </li>
  <li id="fn2"><a href="#cite2">↑</a> 23:2,17-20 <i>Povratak u Hebron</i>: <a href="/hr/The_Urantia_Book/93#p9_4">KU 93:9.4</a>. </li>
</ol>
</div>
