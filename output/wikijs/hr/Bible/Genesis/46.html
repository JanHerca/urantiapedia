<!--
title: "Postanak - Poglavlje 46"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/45">
          <span class="mdi mdi-arrow-left-drop-circle"></span><span class="pl-2">Postanak - Poglavlje 45</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/47">
          <span class="pr-2">Postanak - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tako Izrael krene na put sa svim što bijaše njegovo i stigne  u Beer Šebu te prinese žrtvu Bogu svoga oca Izaka. </p>
<p id="v2"><sup><small>2</small></sup>  U noćnom  viđenju zovne Bog Izraela: "Jakove! Jakove!" On odgovori: "Evo  me!" </p>
<p id="v3"><sup><small>3</small></sup>  "Ja sam Bog, Bog tvoga oca. Ne boj se sići u Egipat,  jer ću ondje od tebe proizvesti velik narod. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ja ću sići u  Egipat s tobom i sam ću te vratiti ovamo; a Josip će ti svojom  rukom oči zaklopiti." </p>
<p id="v5"><sup><small>5</small></sup>  I Jakov krene iz Beer Šebe. Sinovi Izraelovi postave svoga  oca Jakova, svoju djecu i svoje žene u kola što ih je faraon  poslao da ga prevezu. </p>
<p id="v6"><sup><small>6</small></sup>  Uzmu sa sobom svoje blago i dobra što ih bijahu stekli  u zemlji kanaanskoj te stignu Jakov i sve njegovo potomstvo u  Egipat. </p>
<p id="v7"><sup><small>7</small></sup>  Sa sobom je u Egipat poveo svoje sinove i unuke, svoje  kćeri i kćeri svojih sinova, sve svoje potomstvo. </p>
<p id="v8"><sup><small>8</small></sup>  Ovo su imena Izraelaca - Jakova i njegovih potomaka -  koji su stigli u Egipat: Jakovljev prvorođenac Ruben. </p>
<p id="v9"><sup><small>9</small></sup>  Rubenovi  sinovi: Henok, Falu, Hesron i Karmi. </p>
<p id="v10"><sup><small>10</small></sup>  Sinovi Šimunovi: Jemuel, Jamin, Ohad, Jakin, Sohar i Šaul, sin Kanaanke. </p>
<p id="v11"><sup><small>11</small></sup>  Sinovi Levijevi:  Geršon, Kehat i Merari. </p>
<p id="v12"><sup><small>12</small></sup>  Sinovi Judini: Er, Onan, Šela, Peres  i Zerah. Er i Onan umrli su u zemlji kanaanskoj. Peresovi sinovi  bili su Hesron i Hamul. </p>
<p id="v13"><sup><small>13</small></sup>  Sinovi Jisakarovi: Tola, Fuva, Jašub  i Šimron. </p>
<p id="v14"><sup><small>14</small></sup>  Sinovi Zebulunovi: Sered, Elon i Jahleel. </p>
<p id="v15"><sup><small>15</small></sup>  To  su sinovi koje je Lea imala s Jakovom u Padan Aramu i još kćerka  Dina. U svemu je, dakle, imao sinova i kćeri trideset i troje. </p>
<p id="v16"><sup><small>16</small></sup>  Sinovi Gadovi: Sifjon, Hagi, Šuni, Esbon, Eri, Arodi  i Areli. </p>
<p id="v17"><sup><small>17</small></sup>  Sinovi Ašerovi: Jimna, Jišva, Jišvi, Berija i sestra  im Serah. Sinovi Berijini: Heber i Malkiel. </p>
<p id="v18"><sup><small>18</small></sup>  To su bili potomci  Zilpe, koju je Laban darovao svojoj kćeri Lei. Ona je tako rodila  Jakovu šesnaest duša. </p>
<p id="v19"><sup><small>19</small></sup>  Sinovi Jakovljeve žene Rahele: Josip i Benjamin. </p>
<p id="v20"><sup><small>20</small></sup>  Josipu  su se u egipatskoj zemlji rodili Manaše i Efrajim. Rodila mu  ih je kći onskog svećenika Poti-Fere. </p>
<p id="v21"><sup><small>21</small></sup>  Sinovi Benjaminovi:  Bela, Beker, Ašbel, Gera, Naaman, Ehi, Roš, Mupim, Hupim i Ard. </p>
<p id="v22"><sup><small>22</small></sup>  To su bili potomci Rahelini koje je rodila Jakovu - u svemu  njih četrnaest. </p>
<p id="v23"><sup><small>23</small></sup>  Danov je sin Hušim. </p>
<p id="v24"><sup><small>24</small></sup>  Sinovi Naftalijevi: Jahseel,  Guni, Jeser i Šilem. </p>
<p id="v25"><sup><small>25</small></sup>  To su bili potomci Bilhe, koju je Laban  dao svojoj kćeri Raheli. Ona je Jakovu rodila sedam potomaka. </p>
<p id="v26"><sup><small>26</small></sup>  Tako je sve Jakovljeve čeljadi što je od njega poteklo  i u Egipat doselilo - ne uključujući žena Jakovljevih sinova  - u svemu šezdeset i šest osoba. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  I k tome dva sina Josipova  što su mu se rodila u Egiptu. Prema tome, sve čeljadi Jakovljeva  doma što se naseli u Egiptu bijaše sedamdeset duša. </p>
<p id="v28"><sup><small>28</small></sup>  Izrael posla Judu naprijed k Josipu da se pred njim pojavi  u Gošenu. Kad stignu u gošenski kraj, </p>
<p id="v29"><sup><small>29</small></sup>  Josip upregne svoja  kola i zaputi se u Gošen - u susret svome ocu Izraelu. Stupivši  preda nj, pade mu oko vrata i dugo je tako plakao. </p>
<p id="v30"><sup><small>30</small></sup>  Onda Izrael  reče Josipu: "Sada, pošto sam rođenim očima vidio da si još živ, mogu umrijeti." </p>
<p id="v31"><sup><small>31</small></sup>  Zatim Josip reče svojoj braći i očevoj obitelji: "Otići  ću i obavijestiti faraona; reći ću mu: 'Moja braća i obitelj  moga oca, koji su bili u zemlji kanaanskoj, došli su k meni. </p>
<p id="v32"><sup><small>32</small></sup>  Oni su ljudi pastiri, uvijek su se bavili stočarstvom; dotjerali  su sa sobom svoja stada i sve što im pripada.' </p>
<p id="v33"><sup><small>33</small></sup>  Tako, kad  vas faraon pozove i zapita: 'Čime se bavite?' </p>
<p id="v34"><sup><small>34</small></sup>  odgovorite:  'Ljudi smo, sluge tvoje, koji se od početka do sad bavimo stočarstvom;  i mi i naši preci', tako da se možete naseliti u gošenskom kraju.  Svi su, naime, pastiri Egipćanima mrski." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/45">
          <span class="mdi mdi-arrow-left-drop-circle"></span><span class="pl-2">Postanak - Poglavlje 45</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/47">
          <span class="pr-2">Postanak - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 46:3 <i>Nazivanje Boga „Bogom“</i>: <a href="/hr/The_Urantia_Book/1#p1_6">KU 1:1.6</a>. </li>
  <li id="fn2"><a href="#cite2">↑</a> 46:26 <i>Slabine oca</i>: <a href="/hr/The_Urantia_Book/74#p7_8">KU 74:7.8</a>. </li>
</ol>
</div>
