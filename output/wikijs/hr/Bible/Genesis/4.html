<!--
title: "Postanak - Poglavlje 4"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/3">
          <span class="mdi mdi-arrow-left-drop-circle"></span><span class="pl-2">Postanak - Poglavlje 3</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/5">
          <span class="pr-2">Postanak - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čovjek pozna svoju ženu Evu, a ona zače i rodi Kajina, pa reče:  "Muško sam čedo stekla pomoću Jahve!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Poslije rodi Abela,  brata Kajinova; Abel postane stočar, a Kajin zemljoradnik. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  I  jednoga dana Kajin prinese Jahvi žrtvu od zemaljskih plodova. <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  A prinese i Abel od prvine svoje stoke, sve po izbor pretilinu.  Jahve milostivo pogleda na Abela i njegovu žrtvu, </p>
<p id="v5"><sup><small>5</small></sup>  a na Kajina  i žrtvu njegovu ni pogleda ne svrati. Stoga se Kajin veoma razljuti  i lice mu se namrgodi. </p>
<p id="v6"><sup><small>6</small></sup>  I Jahve reče Kajinu: "Zašto si ljut?  Zašto ti je lice namrgođeno? </p>
<p id="v7"><sup><small>7</small></sup>  Jer ako pravo radiš, vedrinom  odsijevaš. A ne radiš li pravo, grijeh ti je kao zvijer na pragu  što na te vreba; još mu se možeš oduprijeti." <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Kajin pak reče  svome bratu Abelu: "Hajdemo van!" I našavši se na polju, Kajin  skoči na brata Abela te ga ubi. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Potom Jahve zapita Kajina: "Gdje ti je brat Abel?" "Ne  znam", odgovori. "Zar sam ja čuvar brata svoga?" </p>
<p id="v10"><sup><small>10</small></sup>  Jahve nastavi:  "Što si učinio? Slušaj! Krv brata tvoga iz zemlje k meni viče. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Stoga budi proklet na zemlji koja je rastvorila usta da proguta  s ruke tvoje krv brata tvoga! </p>
<p id="v12"><sup><small>12</small></sup>  Obrađivat ćeš zemlju, ali ti  više neće davati svoga roda. Vječni ćeš skitalica na zemlji biti!" </p>
<p id="v13"><sup><small>13</small></sup>  A Kajin reče Jahvi: "Kazna je moja odviše teška da se snosi. <sup id="cite9"><a href="#fn9">[9]</a></sup></p>
<p id="v14"><sup><small>14</small></sup>  Evo me tjeraš danas s plodnoga tla; moram se skrivati od  tvoga lica i biti vječni lutalac na zemlji - tko me god nađe, može me ubiti." <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  A Jahve mu reče: "Ne! Nego tko ubije Kajina, sedmerostruka osveta na njemu će se izvršiti!" I Jahve stavi  znak na Kajina, da ga tko, našavši ga, ne ubije. <sup id="cite11"><a href="#fn11">[11]</a></sup></p>
<p id="v16"><sup><small>16</small></sup>  Kajin ode  ispred lica Jahvina u zemlju Nod, istočno od Edena, i ondje se  nastani. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Kajin pozna svoju ženu te ona zače i rodi Henoka. Podigao  je grad i grad prozvao imenom svoga sina - Henok. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Henoku  se rodio Irad, a od Irada potekao Mehujael; od Mehujaela poteče  Metušael, od Metušaela Lamek. </p>
<p id="v19"><sup><small>19</small></sup>  Lamek uzme dvije žene. Jedna  se zvala Ada, a druga Sila. </p>
<p id="v20"><sup><small>20</small></sup>  Ada rodi Jabala, koji je postao  praocem onih što pod šatorima žive sa stokom. </p>
<p id="v21"><sup><small>21</small></sup>  Bratu mu bijaše  ime Jubal. On je praotac svih koji sviraju na liru i sviralu. </p>
<p id="v22"><sup><small>22</small></sup>  Sila rodi Tubal-Kajina, praoca onih koji kuju bakar i željezo.  Tubal-Kajinovoj sestri bijaše ime Naama. </p>
<p id="v23"><sup><small>23</small></sup>  Lamek prozbori svojim ženama: "Ada i Sila, glas moj poslušajte! Žene Lamekove, čujte mi besjedu: Čovjeka sam ubio jer me ranio i dijete jer me udarilo. </p>
<p id="v24"><sup><small>24</small></sup>  Ako će Kajin biti osvećen sedmerostruko, Lamek će sedamdeset i sedam puta!" <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Adam pozna svoju ženu te ona rodi sina i nadjenu mu ime  Šet. Reče ona: "Bog mi dade drugo dijete mjesto Abela, koga ubi  Kajin." </p>
<p id="v26"><sup><small>26</small></sup>  Šetu se rodi sin, komu on nadjenu ime Enoš. Tada  se počelo zazivati ime Jahvino. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/3">
          <span class="mdi mdi-arrow-left-drop-circle"></span><span class="pl-2">Postanak - Poglavlje 3</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/5">
          <span class="pr-2">Postanak - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Kainovo rođenje</i>: <a href="/hr/The_Urantia_Book/76#p2_1">KU 76:2.1</a>. </li>
  <li id="fn2"><a href="#cite2">↑</a> 4:1-2,17-26 <i>Hebrejsko podrijetlo</i>: <a href="/hr/The_Urantia_Book/74#p8_10">KU 74:8.10</a>.  <i>Genealogija</i>: <a href="/hr/The_Urantia_Book/78#p7_3">KU 78:7.3</a>. </li>
  <li id="fn3"><a href="#cite3">↑</a> 4:2 <i>Abelovo rođenje</i>: <a href="/hr/The_Urantia_Book/76#p2_1">KU 76:2.1</a>. </li>
  <li id="fn4"><a href="#cite4">↑</a> 4:2-5 <i>Pastoralni običaji preferiraju</i>: <a href="/hr/The_Urantia_Book/81#p1_4">KU 81:1.4</a>. </li>
  <li id="fn5"><a href="#cite5">↑</a> 4:3-5 <i>Ponude</i>: <a href="/hr/The_Urantia_Book/76#p2_2">KU 76:2.2</a>. </li>
  <li id="fn6"><a href="#cite6">↑</a> 4:7 <i>Ako ne činiš dobro, grijeh leži na vratima</i>: <a href="/hr/The_Urantia_Book/131#p2_8">KU 131:2.8</a>. </li>
  <li id="fn7"><a href="#cite7">↑</a> 4:8 <i>Kajin ubija Ablea</i>: <a href="/hr/The_Urantia_Book/76#p2_5">KU 76:2.5</a>. </li>
  <li id="fn8"><a href="#cite8">↑</a> 4:10 <i>Duša plače od Abelove krvi</i>: <a href="/hr/The_Urantia_Book/86#p5_11">KU 86:5.11</a>. </li>
  <li id="fn9"><a href="#cite9">↑</a> 4:13-15 <i>Bez plemenskog obilježja</i>: <a href="/hr/The_Urantia_Book/76#p2_8">KU 76:2.8</a>. </li>
  <li id="fn10"><a href="#cite10">↑</a> 4:14-15 <i>Kainov znak</i>: <a href="/hr/The_Urantia_Book/68#p1_2">KU 68:1.2</a>. </li>
  <li id="fn11"><a href="#cite11">↑</a> 4:15 <i>Pleme Adamovo marko</i>: <a href="/hr/The_Urantia_Book/76#p2_8">KU 76:2.8</a>. </li>
  <li id="fn12"><a href="#cite12">↑</a> 4:16 <i>Noditi ljudi</i>: <a href="/hr/The_Urantia_Book/77#p2_9">KU 77:2.9</a>.  <i>Kajin bježi u Nod</i>: <a href="/hr/The_Urantia_Book/76#p2_9">KU 76:2.9</a>.  <i>Noditi ljudi</i>: <a href="/hr/The_Urantia_Book/77#p2_6">KU 77:2.6</a>.  <i>Zemlja Noda</i>: <a href="/hr/The_Urantia_Book/77#p4_5">KU 77:4.5</a>.  <i>Zemlja klimnuća</i>: <a href="/hr/The_Urantia_Book/74#p8_8">KU 74:8.8</a>.  <i>Zemlja Noda</i>: <a href="/hr/The_Urantia_Book/67#p4_2">KU 67:4.2</a>. </li>
  <li id="fn13"><a href="#cite13">↑</a> 4:16-17 <i>Kajin uzima ženu iz Noda</i>: <a href="/hr/The_Urantia_Book/148#p4_7">KU 148:4.7</a>. </li>
  <li id="fn14"><a href="#cite14">↑</a> 4:17 <i>Kajin rađa Enoka</i>: <a href="/hr/The_Urantia_Book/76#p2_9">KU 76:2.9</a>. </li>
  <li id="fn15"><a href="#cite15">↑</a> 4:24 <i>Sedamdeset puta sedam</i>: <a href="/hr/The_Urantia_Book/159#p1_7">KU 159:1.7</a>. </li>
</ol>
</div>
