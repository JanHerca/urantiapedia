<!--
title: "Postanak - Poglavlje 44"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/43">
          <span class="mdi mdi-arrow-left-drop-circle"></span><span class="pl-2">Postanak - Poglavlje 43</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/45">
          <span class="pr-2">Postanak - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Onda Josip naredi upravitelju svoga kućanstva: "Napuni vreće  ovih ljudi hranom koliko mogu ponijeti, a novac svakog stavi  u grlo njegove vreće. </p>
<p id="v2"><sup><small>2</small></sup>  A moj pehar - onaj od srebra - stavi  u grlo vreće najmlađega, zajedno s njegovim novcem za žito."  On učini kako mu je Josip naredio. </p>
<p id="v3"><sup><small>3</small></sup>  Kad je svanulo, otpreme ljude i njihove magarce. </p>
<p id="v4"><sup><small>4</small></sup>  Tek  što su izišli iz grada - nisu bili odmakli daleko - kad Josip  reče upravitelju svoga kućanstva: "Na noge! Pođi za onim ljudima!  Kad ih stigneš, kaži im: 'Zašto uzvraćate zlo za dobro? </p>
<p id="v5"><sup><small>5</small></sup>  Zar  iz onog pehara ne pije moj gospodar i ne čita iz njega proricanje?  Zlo ste učinili!'" </p>
<p id="v6"><sup><small>6</small></sup>  Stigavši ih, ponovi im te riječi. </p>
<p id="v7"><sup><small>7</small></sup>  Oni odgovore: "Zašto  nam gospodar govori tako? Daleko bilo od slugu tvojih da učine  takvo što! </p>
<p id="v8"><sup><small>8</small></sup>  Čak i novac koji smo našli u svojim vrećama donijeli  smo ti natrag iz zemlje kanaanske. Kako bismo onda mogli ukrasti  srebra ili zlata iz kuće tvoga gospodara! </p>
<p id="v9"><sup><small>9</small></sup>  Onaj u koga se od  tvojih slugu nađe, neka se usmrti, a mi drugi postat ćemo robovi  tvome gospodaru." </p>
<p id="v10"><sup><small>10</small></sup>  "Premda je ono što predlažeš pravo", preuzme  on, "ipak će samo onaj u koga se ukradeno pronađe biti moj rob, a ostali bit ćete slobodni." </p>
<p id="v11"><sup><small>11</small></sup>  Brže spustiše vreće na zemlju i svaki svoju otvori. </p>
<p id="v12"><sup><small>12</small></sup>  On  je pretraživao, počevši s najstarijim i završivši s najmlađim.  Pehar se nađe u Benjaminovoj vreći. </p>
<p id="v13"><sup><small>13</small></sup>  Nato oni razdru svoje  haljine; svaki ponovo natovari svoga magarca i vrate se u grad. </p>
<p id="v14"><sup><small>14</small></sup>  Kad su Juda i njegova braća ponovo stupili u Josipov  dom, još je on bio ondje. Bace se preda nj na zemlju. </p>
<p id="v15"><sup><small>15</small></sup>  Onda  im Josip reče: "Kakvo je to djelo što ste ga učinili? Zar ne  znate da se čovjek kao što sam ja bavi proricanjem?" </p>
<p id="v16"><sup><small>16</small></sup>  Nato  Juda odgovori: "Što bismo mogli reći svome gospodaru? Što možemo  kazati, čime li se opravdati? Bog je otkrio zlodjelo tvojih slugu.  Evo nas za robove svome gospodaru - jednako nas kao i onog u  koga se našao pehar." </p>
<p id="v17"><sup><small>17</small></sup>  "Daleko od mene da učinim tako!" -  odgovori. "Nego, onaj u koga se našao pehar bit će moj rob, a  vi drugi pođite mirno k svome ocu!" </p>
<p id="v18"><sup><small>18</small></sup>  Onda mu se Juda primače i reče: "Gospodaru moj, molim  te, dopusti sluzi svojem da rekne riječ ušima gospodara svojega  i neka se tvoja srdžba ne razlijeva na tvog slugu. TÓa ti si  ravan faraonu. </p>
<p id="v19"><sup><small>19</small></sup>  Pitao je moj gospodar svoje sluge: 'Imate  li oca ili još kojega brata?' </p>
<p id="v20"><sup><small>20</small></sup>  Svome smo gospodaru odgovorili:  'Imamo stara oca; on još ima jednog sina, rođena u njegovoj staračkoj  dobi. Taj je najmlađi. Njegov je pravi brat umro, tako da je  on jedini ostao od svoje majke. Njegov ga otac osobito voli.' </p>
<p id="v21"><sup><small>21</small></sup>  Potom si rekao svojim slugama: 'Dovedite mi ga ovamo da ga  vide moje oči?' </p>
<p id="v22"><sup><small>22</small></sup>  A mi smo odgovorili svome gospodaru: 'Dječak  ne može ostaviti oca; kad bi ga ostavio, njegov bi otac umro.' </p>
<p id="v23"><sup><small>23</small></sup>  Nato si rekao svojim slugama: 'Ako vaš najmlađi brat s vama  ne dođe ovamo, više ne smijete preda me.' </p>
<p id="v24"><sup><small>24</small></sup>  Kad smo se vratili  tvome sluzi, ocu mome, kazali smo mu riječi moga gospodara. </p>
<p id="v25"><sup><small>25</small></sup>  Naš  nam je otac rekao: 'Idite opet i nabavite nam malo hrane!' </p>
<p id="v26"><sup><small>26</small></sup>  Odgovorili  smo: 'Ne možemo onamo. Samo ako s nama pođe naš najmlađi brat, sići ćemo, jer ne smijemo pred onoga čovjeka ako ne bude s nama  naš najmlađi brat.' </p>
<p id="v27"><sup><small>27</small></sup>  Tvoj sluga, otac moj, odvrati nam: 'Kako  znate, žena mi je rodila dva sina. </p>
<p id="v28"><sup><small>28</small></sup>  Jedan je nestao, te sam  zaključio: sigurno je rastrgan! Odonda ga više nisam vidio. </p>
<p id="v29"><sup><small>29</small></sup>  Ako  i ovoga od mene odvedete pa ga kakva nesreća snađe, moju ćete  sijedu glavu s tugom strovaliti dolje u Šeol.' </p>
<p id="v30"><sup><small>30</small></sup>  Ako sad dođem  k tvome sluzi, ocu svome, a mladić - čiji je život tako povezan  s njegovim - ne bude s nama, </p>
<p id="v31"><sup><small>31</small></sup>  on će svisnuti kad vidi da dječaka  nema s nama; tako će tvoje sluge strovaliti u tuzi sijedu glavu  tvoga sluge, oca našega, dolje u Šeol. </p>
<p id="v32"><sup><small>32</small></sup>  Jer tvoj je sluga  zajamčio ocu svome za dječaka, rekavši: 'Ako ti ga ne vratim, bit ću kriv svome ocu svega vijeka.' </p>
<p id="v33"><sup><small>33</small></sup>  Zato, molim te, neka  tvoj sluga ostane kao rob mome gospodaru, a dječak neka ide natrag  s braćom. </p>
<p id="v34"><sup><small>34</small></sup>  Jer, kako mogu k svome ocu ako dječaka nema sa  mnom! Ne bih mogao gledati jad što bi snašao moga oca." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/43">
          <span class="mdi mdi-arrow-left-drop-circle"></span><span class="pl-2">Postanak - Poglavlje 43</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/45">
          <span class="pr-2">Postanak - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
