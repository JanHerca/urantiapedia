<!--
title: "Postanak - Poglavlje 50"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/49">
          <span class="mdi mdi-arrow-left-drop-circle"></span><span class="pl-2">Postanak - Poglavlje 49</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Josip se baci na oca, suzama mu oblije lice, izljubi ga. </p>
<p id="v2"><sup><small>2</small></sup>  Poslije  toga Josip naredi liječnicima koji su se nalazili u njegovoj  službi da mu oca balzamiraju, i oni balzamiraše Izraela. </p>
<p id="v3"><sup><small>3</small></sup>  Trebalo  je četrdeset dana: toliko, naime, traje balzamiranje. Sedamdeset  su ga dana Egipćani oplakivali. </p>
<p id="v4"><sup><small>4</small></sup>  A kad je prošlo vrijeme oplakivanja, Josip reče onima u dvoru faraonovu: "Učinite mi milost i prenesite  faraonu ovo: </p>
<p id="v5"><sup><small>5</small></sup>  Moj me otac zakleo govoreći: 'Kad umrem, sahrani  me u grob koji sam sebi pripravio u zemlji kanaanskoj!' Dopusti  mi da odem gore i sahranim oca, a onda ću se vratiti." </p>
<p id="v6"><sup><small>6</small></sup>  Faraon  odgovori: "Otiđi gore i sahrani svoga oca kako si mu se zakleo." </p>
<p id="v7"><sup><small>7</small></sup>  Tako Josip ode da sahrani oca. S njim su pošli i svi faraonovi  službenici - odličnici njegova dvora i svi dostojanstvenici egipatske  zemlje; <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  sva Josipova obitelj, njegova braća i očeva porodica.  Jedino su u gošenskom kraju ostala njihova djeca, njihove ovce  i goveda. </p>
<p id="v9"><sup><small>9</small></sup>  S njim su išla i kola i konjanici: bila je to vrlo  duga povorka. </p>
<p id="v10"><sup><small>10</small></sup>  Stigavši u Goren Haatad, s onu stranu Jordana, održaše  ondje veliko i svečano naricanje. Josip održa sedmodnevnu žalost  za ocem. </p>
<p id="v11"><sup><small>11</small></sup>  Kad su stanovnici te zemlje, Kanaanci, vidjeli tugovanje  u Goren Haatadu, rekoše: "To ti je svečano naricanje Egipćana!"  Zato nazovu to mjesto Abel-Misrajim. Nalazi se s onu stranu Jordana. </p>
<p id="v12"><sup><small>12</small></sup>  Jakovljevi sinovi učine kako im je naredio otac: </p>
<p id="v13"><sup><small>13</small></sup>  odnesu  ga u zemlju kanaansku te ga sahrane u spilji na polju Makpeli  kod Mamre, polju što ga je Abraham kupio od Hetita Efrona za  sahranjivanje. </p>
<p id="v14"><sup><small>14</small></sup>  Pošto je sahranio svoga oca, Josip se vrati u Egipat  - on, njegova braća i svi koji su s njim išli da mu oca pokopaju. </p>
<p id="v15"><sup><small>15</small></sup>  Kad su Josipova braća vidjela da im je otac umro, rekoše:  "Što ako je Josip na nas ljut i pokuša uzvratiti nam za sve zlo  koje smo mi njemu nanijeli?" </p>
<p id="v16"><sup><small>16</small></sup>  Stoga poruče Josipu ovako: "Pred  svoju smrt tvoj je otac naredio: </p>
<p id="v17"><sup><small>17</small></sup>  'Ovako recite Josipu: Oprosti  braći svojoj zlo i grijeh što su onako okrutno prema tebi postupili.'  Oprosti, dakle, uvredu slugama Boga svoga oca!" Na te riječi  Josip brizne u plač. </p>
<p id="v18"><sup><small>18</small></sup>  Tada sama njegova braća dođu k njemu, bace se preda nj  te mu reknu: "Evo nas k tebi da budemo tvoji robovi!" </p>
<p id="v19"><sup><small>19</small></sup>  Josip  im odvrati: "Ne bojte se! TÓa zar sam ja namjesto Boga! </p>
<p id="v20"><sup><small>20</small></sup>  Osim  toga, iako ste vi namjeravali da meni naudite, Bog je bio ono  okrenuo na dobro: da učini što se danas zbiva - da spasi život  velikom narodu. </p>
<p id="v21"><sup><small>21</small></sup>  Zato se ne bojte! Ja ću se brinuti za vas  i za vašu djecu." Tako ih je smirio ljubeznim riječima. </p>
<p id="v22"><sup><small>22</small></sup>  Josip ostane u Egiptu zajedno s rodom svojim i očevim.  Poživje Josip stotinu i deset godina. </p>
<p id="v23"><sup><small>23</small></sup>  Tako je Josip gledao  Efrajimovu djecu do trećeg koljena; a rađala se djeca i Makiru, Manašeovu sinu, na Josipovim koljenima. </p>
<p id="v24"><sup><small>24</small></sup>  Napokon reče Josip  svojoj braći: "Ja ću, evo, naskoro umrijeti. Ali će se Bog, zacijelo, sjetiti vas i odvesti vas iz ove zemlje u zemlju što ju je pod  zakletvom obećao Abrahamu, Izaku i Jakovu." </p>
<p id="v25"><sup><small>25</small></sup>  Tada Josip zakune  Izraelove sinove: "Bog će se vas doista sjetiti, i tada ponesite  moje kosti odavde!" </p>
<p id="v26"><sup><small>26</small></sup>  Josip umrije kad mu bijaše sto i deset godina; balzamiraše  ga i u Egiptu položiše u lijes. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/49">
          <span class="mdi mdi-arrow-left-drop-circle"></span><span class="pl-2">Postanak - Poglavlje 49</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 50:7 <i>Vijeće starješina</i>: <a href="/hr/The_Urantia_Book/70#p5_2">KU 70:5.2</a>. </li>
</ol>
</div>
