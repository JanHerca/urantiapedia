<!--
title: "Postanak - Poglavlje 38"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/37">
          <span class="mdi mdi-arrow-left-drop-circle"></span><span class="pl-2">Postanak - Poglavlje 37</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/39">
          <span class="pr-2">Postanak - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Otprilike u to vrijeme Juda ode od svoje braće te okrenu nekom  Adulamcu komu ime bijaše Hira. </p>
<p id="v2"><sup><small>2</small></sup>  Tu Juda zapazi kćer jednog  Kanaanca - zvao se Šua - i njome se oženi. Priđe njoj </p>
<p id="v3"><sup><small>3</small></sup>  te ona  zače i rodi sina, komu dade ime Er. </p>
<p id="v4"><sup><small>4</small></sup>  Opet ona zače, rodi sina  i dade mu ime Onan. </p>
<p id="v5"><sup><small>5</small></sup>  Još jednog sina rodi te mu nadjene ime  Šela. Nalazila se u Kezibu kad je njega rodila. </p>
<p id="v6"><sup><small>6</small></sup>  Juda oženi svoga prvorođenca Era djevojkom kojoj bijaše  ime Tamara. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ali Judin prvorođenac Er uvrijedi Jahvu i Jahve  ga pogubi. </p>
<p id="v8"><sup><small>8</small></sup>  Tada reče Juda Onanu: "Priđi k udovici svoga brata, izvrši prema njoj djeversku dužnost i tako očuvaj lozu svome  bratu!" </p>
<p id="v9"><sup><small>9</small></sup>  Ali Onan, znajući da se sjeme neće računati kao njegovo, ispuštaše ga na zemlju kad god bi prišao bratovoj udovici, tako  da ne dade potomstva svome bratu. </p>
<p id="v10"><sup><small>10</small></sup>  To što je činio uvrijedilo  je Jahvu, pa i njega pogubi. </p>
<p id="v11"><sup><small>11</small></sup>  Onda Juda reče svojoj nevjesti  Tamari: "Ostani kao udovica u domu svoga oca dok poodraste moj  sin Šela." Bojao se, naime, da bi i on mogao umrijeti kao i njegova  braća. I tako Tamara ode da živi u očevu domu. </p>
<p id="v12"><sup><small>12</small></sup>  Dugo vremena poslije toga umre Šuina kći, Judina žena.  Kad je prošlo vrijeme žalosti, Juda ode, zajedno sa svojim prijateljem  Adulamcem Hirom, u Timnu da striže svoje ovce. </p>
<p id="v13"><sup><small>13</small></sup>  Obavijeste  Tamaru: "Eno ti je svekar", rekoše joj, "na putu u Timnu da striže  ovce." </p>
<p id="v14"><sup><small>14</small></sup>  Ona svuče udovičko ruho, navuče koprenu i zamota se  pa sjede na ulazu u Enajim, što je na putu k Timni. Vidjela je, naime, da je Šela odrastao, ali nju još ne udaše za nj. </p>
<p id="v15"><sup><small>15</small></sup>  Kad je Juda opazi, pomisli da je bludnica, jer je bila  pokrila lice. </p>
<p id="v16"><sup><small>16</small></sup>  Svrati se on k njoj i reče: "Daj da ti priđem!"  Nije znao da mu je nevjesta. A ona odgovori: "Što ćeš mi dati  da uđeš k meni?" </p>
<p id="v17"><sup><small>17</small></sup>  "Spremit ću ti jedno kozle od svoga stada", odgovori. "Treba da ostaviš jamčevinu dok ga ne pošalješ." </p>
<p id="v18"><sup><small>18</small></sup>  A  on zapita: "Kakvu jamčevinu da ti ostavim?" Ona odgovori: "Svoj  pečatnjak o vrpci i štap što ti je u ruci." Dade joj jedno i  drugo, a onda priđe k njoj i ona po njem zače. </p>
<p id="v19"><sup><small>19</small></sup>  Potom ona  ustade i ode; skide sa sebe koprenu i opet se odjenu u svoje  udovičko ruho. </p>
<p id="v20"><sup><small>20</small></sup>  Uto Juda pošalje kozle po svom prijatelju Adulamcu da  iskupi jamčevinu iz ruku žene, ali je nije mogao naći. </p>
<p id="v21"><sup><small>21</small></sup>  Upita  ljude u mjestu: "Gdje je bludnica što se nalazila uz put u Enajim?"  Oni mu odgovore: "Ovdje nije nikad bilo bludnice." </p>
<p id="v22"><sup><small>22</small></sup>  Tako se  on vrati k Judi pa reče: "Nisam je mogao naći. Osim toga, ljudi  mi u mjestu rekoše da ondje nije nikad bilo bludnice." </p>
<p id="v23"><sup><small>23</small></sup>  Onda  reče Juda: "Da ne ostanemo za ruglo, neka ih drži! Slao sam joj, eto, ovo kozle, ali je ti nisi našao." </p>
<p id="v24"><sup><small>24</small></sup>  Otprilike poslije tri mjeseca donesoše vijest Judi: "Tvoja  nevjesta Tamara odala se bludništvu; čak je u bludničenju i začela."  "Izvedite je", naredi Juda, "pa neka se spali!" <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Dok su je  izvodili, ona poruči svekru: "Začela sam po čovjeku čije je ovo."  Još doda: "Vidi čiji je ovaj pečatnjak o vrpci i ovaj štap!" </p>
<p id="v26"><sup><small>26</small></sup>  Juda ih prepozna pa reče: "Ona je pravednija nego ja, koji  joj nisam dao svoga sina Šelu." Ali više s njom nije imao posla. </p>
<p id="v27"><sup><small>27</small></sup>  Kad joj je došlo vrijeme da rodi, pokaže se da nosi blizance. </p>
<p id="v28"><sup><small>28</small></sup>  Dok je rađala, jedan od njih pruži ruku van. Nato babica  priveže za njegovu ruku crven konac govoreći: "Ovaj je izišao  prvi." </p>
<p id="v29"><sup><small>29</small></sup>  Ali baš tada on uvuče ruku te iziđe njegov brat. A  ona reče: "Kakav li proder napravi!" Stoga mu nadjenu ime Peres. </p>
<p id="v30"><sup><small>30</small></sup>  Poslije iziđe njegov brat koji je oko ruke imao crveni konac.  Njemu dadoše ime Zerah. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/37">
          <span class="mdi mdi-arrow-left-drop-circle"></span><span class="pl-2">Postanak - Poglavlje 37</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/39">
          <span class="pr-2">Postanak - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 38:6-10 <i>Opunomoćeni muževi</i>: <a href="/hr/The_Urantia_Book/83#p5_4">KU 83:5.4</a>. </li>
  <li id="fn2"><a href="#cite2">↑</a> 38:24 <i>Spali preljubnicu vatrom</i>: <a href="/hr/The_Urantia_Book/70#p10_14">KU 70:10.14</a>. </li>
</ol>
</div>
