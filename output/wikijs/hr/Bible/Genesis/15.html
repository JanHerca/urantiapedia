<!--
title: "Postanak - Poglavlje 15"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/14">
          <span class="mdi mdi-arrow-left-drop-circle"></span><span class="pl-2">Postanak - Poglavlje 14</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/16">
          <span class="pr-2">Postanak - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije tih događaja Jahve uputi Abramu riječ u ukazanju: "Ne boj se, Abrame, ja sam ti zaštita; a nagrada tvoja bit će vrlo velika!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Abram odgovori: "Gospodine moj, Jahve, čemu mi tvoji darovi  kad ostajem bez poroda; kad je mojoj kući nasljednik Eliezer  Damaščanin? <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Kako mi nisi dao potomstva - nastavi Abram - jedan  će, eto, od mojih ukućana postati moj baštinik." </p>
<p id="v4"><sup><small>4</small></sup>  Ali mu Jahve  opet uputi riječ: "Taj neće biti tvoj baštinik, nego će ti baštinik  biti tvoj potomak." <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Izvede ga van i reče: "Pogledaj na nebo  i zvijezde prebroj ako ih možeš prebrojiti." A onda doda: "Toliko  će biti tvoje potomstvo." </p>
<p id="v6"><sup><small>6</small></sup>  Abram povjerova Jahvi, i on mu to  uračuna u pravednost. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Tada mu on reče: "Ja sam Jahve koji sam te odveo iz Ura  Kaldejskoga da ti predam ovu zemlju u posjed." </p>
<p id="v8"><sup><small>8</small></sup>  A on odvrati:  "Gospodine moj, Jahve, kako ću ja doznati da ću je zaposjesti?" </p>
<p id="v9"><sup><small>9</small></sup>  Odgovori mu: "Prinesi mi junicu od tri godine, kozu od tri  godine, ovna od tri godine, jednu grlicu i jednog golubića." <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Sve mu to donese, rasiječe na pole i metnu sve pole jednu  prema drugoj; ptica nije rasijecao. </p>
<p id="v11"><sup><small>11</small></sup>  Ptice grabežljivice obarale  se na leševe, ali ih je Abram rastjerivao. </p>
<p id="v12"><sup><small>12</small></sup>  Kad je sunce bilo  pri zalazu, dubok san obuzme Abrama, a onda se na nj spusti gust  mrak pun jeze. <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  Tada Bog reče Abramu: "Dobro znaj da će tvoji  potomci biti stranci u tuđoj zemlji; robovat će i biti tlačeni  četiri stotine godina, </p>
<p id="v14"><sup><small>14</small></sup>  ali narodu kojem budu služili ja ću  suditi; i konačno će izići s velikim blagom. </p>
<p id="v15"><sup><small>15</small></sup>  A ti ćeš k ocima  svojim u miru poći, u sretnoj starosti bit ćeš sahranjen. <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  Oni  će se ovamo vratiti za četvrtog naraštaja, jer mjera se zlodjela  amorejskih još nije navršila." </p>
<p id="v17"><sup><small>17</small></sup>  Kad je sunce zašlo i pao gust mrak, pojavi se zadimljen  žeravnjak i goruća zublja te prođu između onih dijelova. </p>
<p id="v18"><sup><small>18</small></sup>  Toga  je dana Jahve sklopio Savez s Abramom rekavši: "Potomstvu tvojemu dajem zemlju ovu od Rijeke u Egiptu do Velike rijeke, rijeke Eufrata: </p>
<p id="v19"><sup><small>19</small></sup>  Kenijce, Kenižane, Kadmonce, </p>
<p id="v20"><sup><small>20</small></sup>  Hetite, Perižane, Refaimce, </p>
<p id="v21"><sup><small>21</small></sup>  Amorejce, Kanaance, Girgašane, Jebusejce." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/14">
          <span class="mdi mdi-arrow-left-drop-circle"></span><span class="pl-2">Postanak - Poglavlje 14</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/16">
          <span class="pr-2">Postanak - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:1,4,7 <i>Razgovori s Melkisedekom</i>: <a href="/hr/The_Urantia_Book/93#p9_7">KU 93:9.7</a>. </li>
  <li id="fn2"><a href="#cite2">↑</a> 15:1-3 <i>Zabrinut za nasljednika</i>: <a href="/hr/The_Urantia_Book/93#p6_1">KU 93:6.1</a>. </li>
  <li id="fn3"><a href="#cite3">↑</a> 15:2-4 <i>Rođenje Izaka</i>: <a href="/hr/The_Urantia_Book/93#p6_5">KU 93:6.5</a>. </li>
  <li id="fn4"><a href="#cite4">↑</a> 15:4-5 <i>Zavjet: gledati prema zvijezdama</i>: <a href="/hr/The_Urantia_Book/93#p6_3">KU 93:6.3</a>. </li>
  <li id="fn5"><a href="#cite5">↑</a> 15:6 <i>Uračunato u pravednost</i>: <a href="/hr/The_Urantia_Book/93#p4_5">KU 93:4.5</a>.  <i>Vjerovanje se računa kao pravednost</i>: <a href="/hr/The_Urantia_Book/93#p6_3">KU 93:6.3</a>. </li>
  <li id="fn6"><a href="#cite6">↑</a> 15:9-10 <i>Vjerovanje u žrtvu</i>: <a href="/hr/The_Urantia_Book/93#p4_14">KU 93:4.14</a>. </li>
  <li id="fn7"><a href="#cite7">↑</a> 15:12-14 <i>Proricanje boravka u Egiptu</i>: <a href="/hr/The_Urantia_Book/93#p6_3">KU 93:6.3</a>. </li>
  <li id="fn8"><a href="#cite8">↑</a> 15:15-16,18-21 <i>Proricanje sjemena u Kanaanu</i>: <a href="/hr/The_Urantia_Book/93#p6_3">KU 93:6.3</a>. </li>
</ol>
</div>
