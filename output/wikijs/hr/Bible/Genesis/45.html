<!--
title: "Postanak - Poglavlje 45"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/44">
          <span class="mdi mdi-arrow-left-drop-circle"></span><span class="pl-2">Postanak - Poglavlje 44</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/46">
          <span class="pr-2">Postanak - Poglavlje 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Josip se više nije mogo svladavati pred onima koji su ga okruživali  pa povika: "Neka svi odstupe!" Tako nitko nije ostao s Josipom  kad se očitovao svojoj braći. </p>
<p id="v2"><sup><small>2</small></sup>  Briznuo je u glasan plač, da  su ga i Egipćani mogli čuti. Doznalo se za to i na faraonovu  dvoru. </p>
<p id="v3"><sup><small>3</small></sup>  "Ja sam Josip", reče Josip svojoj braći. "Otac mi je,  dakle, još na životu!" Ali mu braća nisu mogla odgovoriti, toliko  se zapanjiše pred njim. </p>
<p id="v4"><sup><small>4</small></sup>  Onda će opet Josip svojoj braći: "Primaknite  se k meni!" Kad su se primakli, nastavi: "Ja sam Josip, vaš brat;  onaj koga ste prodali u Egipat. </p>
<p id="v5"><sup><small>5</small></sup>  Ali se nemojte uznemirivati  i prekoravati što ste me ovamo prodali; jer Bog je onaj koji  me pred vama poslao da vas održi u životu. </p>
<p id="v6"><sup><small>6</small></sup>  Dvije su već godine  što je glad došla na zemlju, a još pet godina neće biti ni oranja  ni žetve u zemlji. </p>
<p id="v7"><sup><small>7</small></sup>  Zato me Bog poslao pred vama da vam se  sačuva ostatak na zemlji te da vam život spasi velikim izbavljenjem. </p>
<p id="v8"><sup><small>8</small></sup>  Tako niste vi mene poslali ovamo nego Bog; on me postavio  faraonu za oca, gospodara nad svim njegovim domom i vladaocem  nad svom zemljom egipatskom. </p>
<p id="v9"><sup><small>9</small></sup>  Žurite se k mome ocu te mu recite: 'Ovo ti poručuje tvoj  sin Josip: Bog me postavio gospodarem nad svim Egiptom; siđi  k meni bez oklijevanja. </p>
<p id="v10"><sup><small>10</small></sup>  Nastanit ćeš se u kraju Gošenu. Tako  ćeš biti blizu mene: ti, tvoja djeca, tvoja unučad, tvoje ovce  i goveda i sve što je tvoje. </p>
<p id="v11"><sup><small>11</small></sup>  Ondje ću se za te brinuti, jer  će glad potrajati još pet godina. Tako nećeš oskudijevati ni  ti, ni tvoja obitelj, niti itko tvoj.' </p>
<p id="v12"><sup><small>12</small></sup>  Ta svojim očima možete  vidjeti, kao što vidi i moj brat Benjamin, da vam to moja usta  govore. </p>
<p id="v13"><sup><small>13</small></sup>  Pripovjedite ocu o mome visokom položaju u Egiptu  i sve što ste vidjeli; i brzo mi ovamo oca dovedite!" </p>
<p id="v14"><sup><small>14</small></sup>  Potom zagrli brata Benjamina te zaplaka; a plakao je  i Benjamin obisnuvši mu oko vrata. </p>
<p id="v15"><sup><small>15</small></sup>  Izljubi zatim svu svoju  braću, u naručju im se rasplaka. Poslije toga njegova braća zađu  s njim u razgovor. </p>
<p id="v16"><sup><small>16</small></sup>  Glas se pročuje u faraonovu dvoru: "Stigla Josipova braća!"  Bilo je to drago faraonu i njegovim dvoranima. </p>
<p id="v17"><sup><small>17</small></sup>  Onda faraon  reče Josipu: "Kaži svojoj braći neka učine ovo: 'Natovarite svoje  živine i odmah se uputite u zemlju kanaansku. </p>
<p id="v18"><sup><small>18</small></sup>  Uzmite svoga  oca i svoje obitelji i k meni dođite! Ja ću vam dati najbolju  zemlju u Egiptu te ćete uživati od obilja ove zemlje.' </p>
<p id="v19"><sup><small>19</small></sup>  A  naredi i ovo: 'Ovako učinite: Iz zemlje egipatske potjerajte  kola za svoju djecu i svoje žene, uzmite oca i dođite. </p>
<p id="v20"><sup><small>20</small></sup>  Neka  vam se oči ne rastužuju za vašim stvarima, jer sve što je u Egiptu  najbolje bit će vaše.'" </p>
<p id="v21"><sup><small>21</small></sup>  Sinovi Izraelovi tako učine. Po faraonovoj zapovijedi  Josip im dade kola i popudbinu. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Svakom od njih dade nove  haljine, a Benjaminu dade tri stotine srebrnika i petore haljine. </p>
<p id="v23"><sup><small>23</small></sup>  Isto tako pošalje svome ocu: deset magaraca natovarenih najboljim  plodovima egipatskim i deset magarica natovarenih žitom, kruhom  i namirnicama ocu za put. </p>
<p id="v24"><sup><small>24</small></sup>  Isprativši svoju braću na put,  reče im: "Nemojte se putem svađati!" </p>
<p id="v25"><sup><small>25</small></sup>  I tako oni odoše iz Egipta i stigoše u zemlju kanaansku, k svome ocu Jakovu. </p>
<p id="v26"><sup><small>26</small></sup>  Kad mu rekoše: "Josip je živ i čak vlada  nad svom zemljom egipatskom!", njegovo se srce skameni jer im  nije mogao vjerovati. </p>
<p id="v27"><sup><small>27</small></sup>  Ali kad mu ispripovjediše sve što im  je Josip rekao i kad vidje kola što ih je Josip poslao da ga  prevezu, duh njihova oca Jakova oživje. </p>
<p id="v28"><sup><small>28</small></sup>  "Dosta", reče Izrael.  "Sin moj Josip još je živ! Moram poći i vidjeti ga prije nego  umrem." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/44">
          <span class="mdi mdi-arrow-left-drop-circle"></span><span class="pl-2">Postanak - Poglavlje 44</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/46">
          <span class="pr-2">Postanak - Poglavlje 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 45:21 <i>Djeca Izraela</i>: <a href="/hr/The_Urantia_Book/96#p2_3">KU 96:2.3</a>. </li>
</ol>
</div>
