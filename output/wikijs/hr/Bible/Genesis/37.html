<!--
title: "Postanak - Poglavlje 37"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/36">
          <span class="mdi mdi-arrow-left-drop-circle"></span><span class="pl-2">Postanak - Poglavlje 36</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/38">
          <span class="pr-2">Postanak - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A Jakov se bijaše nastanio u zemlji gdje je njegov otac boravio  kao pridošlica - u zemlji kanaanskoj. </p>
<p id="v2"><sup><small>2</small></sup>  Evo nasljedstva Jakovljeva. Kao mladić, u dobi od sedamnaest godina, Josip je čuvao stada  sa svojom braćom, sinovima Bilhe i Zilpe, koje bijahu žene njegova  oca. Josip je ocu svome donosio zle glasove o njima. </p>
<p id="v3"><sup><small>3</small></sup>  Izrael je volio Josipa više nego ijednog svoga sina jer  je bio dijete njegove staračke dobi; i on mu napravi kićenu haljinu. </p>
<p id="v4"><sup><small>4</small></sup>  Kako njegova braća opaze da ga njihov otac voli više od svih  drugih svojih sinova, zamrze ga toliko da mu nisu mogli ni prijaznu  riječ progovoriti. </p>
<p id="v5"><sup><small>5</small></sup>  Jednom Josip usni san i kaza ga svojoj braći, a oni ga  zbog toga još više zamrze. </p>
<p id="v6"><sup><small>6</small></sup>  "Poslušajte", reče im, "san što  sam ga usnio! </p>
<p id="v7"><sup><small>7</small></sup>  Pomislite! Vezali smo nasred polja snopove,  kadli se najednom moj snop uspravi i stade uzgor. Uto se vaši  snopovi okupe okolo i duboko se poklone mom snopu." </p>
<p id="v8"><sup><small>8</small></sup>  Njegova  ga braća upitaše: "Kaniš li nad nama zakraljevati? Hoćeš li nam  biti gospodar?" I još ga više zamrze zbog njegova pričanja o  snovima. </p>
<p id="v9"><sup><small>9</small></sup>  Usni on još jedan san te ga ispriča svojoj braći:  "Još sam jedan san usnuo. Pazite! Sunce, mjesec i jedanaest zvijezda  duboko mi se klanjahu!" </p>
<p id="v10"><sup><small>10</small></sup>  Kad je to ispričao svome ocu, ukori  ga otac i reče mu: "Što znači taj san što si ga usnuo? Zar ćemo  doći ja, tvoja majka i tvoja braća pa ti se do zemlje klanjati?" </p>
<p id="v11"><sup><small>11</small></sup>  I dok su braća od zavisti bila ljuta na nj, njegov je otac  razmišljao o svemu. </p>
<p id="v12"><sup><small>12</small></sup>  Jednom njegova braća odu čuvati očeva stada blizu Šekema. </p>
<p id="v13"><sup><small>13</small></sup>  Izrael reče Josipu: "Tvoja braća čuvaju stada kod Šekema, pa hajde da te pošaljem k njima." On mu odgovori: "Dobro, idem." </p>
<p id="v14"><sup><small>14</small></sup>  Potom će mu otac: "Hajde i vidi kako su ti braća i stoka  pa mi javi." Tako ga otpremi iz doline Hebrona, i on stigne u  Šekem. </p>
<p id="v15"><sup><small>15</small></sup>  Neki čovjek nađe ga gdje luta poljem pa ga upita: "Što  tražiš?" </p>
<p id="v16"><sup><small>16</small></sup>  "Tražim braću", odgovori. "Možeš li mi kazati gdje  čuvaju stada?" </p>
<p id="v17"><sup><small>17</small></sup>  A čovjek reče: "Odavde su otišli. Čuo sam  ih gdje govore: 'Hajdemo u Dotan.'" Tako Josip ode za svojom  braćom i nađe ih u Dotanu. </p>
<p id="v18"><sup><small>18</small></sup>  Oni ga opaze izdaleka; prije nego im se približio, počnu  se dogovarati da ga ubiju. </p>
<p id="v19"><sup><small>19</small></sup>  I jedan drugom reče: "Eno stiže  onaj sanjar! <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Hajde da ga sad ubijemo i bacimo u kakvu čatrnju!  Možemo kazati da ga je proždrla divlja zvijer. Vidjet ćemo što  će biti od njegovih snova!" </p>
<p id="v21"><sup><small>21</small></sup>  Ali kad je to čuo Ruben, pokuša da ga izbavi iz njihovih  šaka. I reče: "Nemojmo oduzimati njegova života! </p>
<p id="v22"><sup><small>22</small></sup>  Ne prolijevajte  krvi" - dalje je govorio Ruben. "Bacite ga u čatrnju u pustari;  ali ne dižite na nj ruke!" Htio ga je tako izbaviti iz njihovih  šaka i odvesti ocu. </p>
<p id="v23"><sup><small>23</small></sup>  Ali kad je Josip stigao braći, oni s  Josipa svuku njegovu haljinu, haljinu kićenu što je bila na njemu; <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  pograbe ga i bace u čatrnju. Čatrnja je bila prazna; nije  bilo u njoj vode. </p>
<p id="v25"><sup><small>25</small></sup>  Potom sjednu da ručaju. Kako podignu svoje oči, opaze povorku Jišmaelaca gdje dolazi  iz Gileada. Deve su im nosile mirodije, balzam i mirisavu smolu  da ih preprodaju u Egipat. </p>
<p id="v26"><sup><small>26</small></sup>  Tada reče Juda svojoj braći: "Što  ćemo postići ako ubijemo svog brata a krv njegovu sakrijemo? </p>
<p id="v27"><sup><small>27</small></sup>  Hajde da ga prodamo Jišmaelcima; ali ne dižimo na nj ruke.  TÓa on je naš brat, naše meso." Braća ga poslušaju. </p>
<p id="v28"><sup><small>28</small></sup>  Uto naiđu ljudi, midjanski trgovci. Braća izvuku Josipa  iz čatrnje i prodaju ga za dvadeset srebrnika Jišmaelcima, a  oni Josipa dovedu u Egipat. </p>
<p id="v29"><sup><small>29</small></sup>  Kad se Ruben vratio k čatrnji i vidio da Josipa nema  u čatrnji, razdere svoju odjeću. </p>
<p id="v30"><sup><small>30</small></sup>  A kad se vratio svojoj braći, povika: "Dječaka nema! Kamo ću ja sad?" </p>
<p id="v31"><sup><small>31</small></sup>  A oni uzmu Josipovu haljinu, zakolju jedno kozle i haljinu  zamoče u krv. </p>
<p id="v32"><sup><small>32</small></sup>  Kićenu haljinu otpreme ocu i poruče: "Ovo smo  našli; gledaj je li ovo haljina tvoga sina ili nije." </p>
<p id="v33"><sup><small>33</small></sup>  Prepozna  je on pa reče: "Haljina je moga sina! Divlja ga je zvijer rastrgla!  Na komade je Josip rastrgan!" </p>
<p id="v34"><sup><small>34</small></sup>  I razdere Jakov svoje haljine, stavi pokorničku kostrijet oko bokova i dugo vremena oplakivaše  svoga sina. <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  Svi su ga njegovi sinovi i sve njegove kćeri  nastojali utješiti, ali se on ne mogaše utješiti. Govorio je:  "Ne, sići ću k svome sinu u Šeol tugujući!" Tako ga je oplakivao  njegov otac. </p>
<p id="v36"><sup><small>36</small></sup>  A Midjanci ga prodaju u Egipat Potifaru, dvoraninu faraonovu, zapovjedniku straže. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/36">
          <span class="mdi mdi-arrow-left-drop-circle"></span><span class="pl-2">Postanak - Poglavlje 36</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/38">
          <span class="pr-2">Postanak - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 37:19 <i>Sanjar</i>: <a href="/hr/The_Urantia_Book/93#p9_5">KU 93:9.5</a>. </li>
  <li id="fn2"><a href="#cite2">↑</a> 37:23-28 <i>Josip prodan</i>: <a href="/hr/The_Urantia_Book/126#p1_2">KU 126:1.2</a>. </li>
  <li id="fn3"><a href="#cite3">↑</a> 37:34 <i>Siromaštvo i pokora</i>: <a href="/hr/The_Urantia_Book/89#p3_3">KU 89:3.3</a>. </li>
</ol>
</div>
