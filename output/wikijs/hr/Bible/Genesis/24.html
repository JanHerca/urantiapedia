<!--
title: "Postanak - Poglavlje 24"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/23">
          <span class="mdi mdi-arrow-left-drop-circle"></span><span class="pl-2">Postanak - Poglavlje 23</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/25">
          <span class="pr-2">Postanak - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Abraham bijaše već ostario, zašao u godine, Jahve je Abrahama  blagoslovio u svemu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Abraham prozbori svome najstarijem sluzi u kući, pod čijom  je upravom bilo sve njegovo: "Stavi svoju ruku pod moje stegno <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  da te zakunem Jahvom, Bogom neba i Bogom zemlje, da mome sinu  nećeš nabaviti za ženu ni jednu od kćeri Kanaanaca, među kojima  boravim, <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  nego ćeš otići u moj rodni kraj i dobaviti ženu mom  sinu Izaku." </p>
<p id="v5"><sup><small>5</small></sup>  A sluga mu reče: "A što ako žena ne htjedne za  mnom ići u ovu zemlju? Hoću li ja onda odvesti tvoga sina u zemlju  iz koje si ti došao?" </p>
<p id="v6"><sup><small>6</small></sup>  Abraham mu odgovori: "Dobro pripazi  da onamo ne vodiš moga sina! </p>
<p id="v7"><sup><small>7</small></sup>  Jahve, Bog nebesa, koji me odveo  iz kuće moga oca i rodnog kraja i koji mi je pod zakletvom obećao:  'Tvome ću potomstvu dati ovu zemlju', pred tobom će poslati svog  anđela, i odande ćeš ti dovesti ženu mome sinu. </p>
<p id="v8"><sup><small>8</small></sup>  A ako žena  ne bude htjela za tobom poći, ti ćeš biti oslobođen od ove moje  zakletve; ali moga sina onamo ne vodi!" </p>
<p id="v9"><sup><small>9</small></sup>  Tako sluga stavi svoju  ruku pod stegno Abrahamu, svom gospodaru, te mu se zakune. </p>
<p id="v10"><sup><small>10</small></sup>  Sluga opremi deset gospodarevih deva, ponese sa sobom  svakog blaga svoga gospodara pa se zaputi u Aram Naharajim, u  Nahorov grad. </p>
<p id="v11"><sup><small>11</small></sup>  Pusti deve da poliježu izvan grada, pokraj  studenca. Bijaše večer, kad žene izlaze da crpu vodu. </p>
<p id="v12"><sup><small>12</small></sup>  Onda  reče: "Oh, Jahve, Bože moga gospodara Abrahama, molim te, iziđi  mi danas u susret i mome gospodaru Abrahamu milost iskaži! </p>
<p id="v13"><sup><small>13</small></sup>  Evo  me kraj studenca, a kćeri onih iz grada dolaze crpsti vodu; </p>
<p id="v14"><sup><small>14</small></sup>  pa  neka djevojka kojoj ja rečem: 'Molim te, spusti svoj vrč da se  napijem', a ona odgovori: 'Pij! I deve ću ti napojiti', bude  ona koju si odredio za svoga slugu Izaka. Tako ću saznati da  si iskazao milost mome gospodaru." </p>
<p id="v15"><sup><small>15</small></sup>  Tek što on izreče svoje, gle, dođe Rebeka, kći Betuelova;  taj Betuel bijaše sin Milke, žene Abrahamova brata Nahora. Dođe  ona s krčagom na ramenu. </p>
<p id="v16"><sup><small>16</small></sup>  Djevojka je bila krasna, djevica  koju muškarac nije dirnuo. Siđe ona k vrelu, napuni krčag i eto  je opet gore. </p>
<p id="v17"><sup><small>17</small></sup>  Sluga joj potrča u susret i reče: "Daj mi malo  vode iz svog vrča!" </p>
<p id="v18"><sup><small>18</small></sup>  "Pij, gospodine!" - odgovori ona. Brzo  spusti krčag na ruku i dade mu piti. </p>
<p id="v19"><sup><small>19</small></sup>  Kad je njega napojila, reče: "Nalit ću i tvojim devama da se napoje." </p>
<p id="v20"><sup><small>20</small></sup>  Izlivši brzo  krčag u korito, otrča natrag zdencu da ponovo zahvaća, i tako  nali svim njegovim devama. </p>
<p id="v21"><sup><small>21</small></sup>  Čovjek ju je šutke motrio ne bi  li saznao je li Jahve njegov put uspješno priveo kraju ili nije. </p>
<p id="v22"><sup><small>22</small></sup>  Kad su deve prestale piti, čovjek izvadi viticu od zlata, tešku pol šekela, i stavi je na njezine nosnice, a na ruke joj  stavi dvije zlatne narukvice, teške deset šekela. </p>
<p id="v23"><sup><small>23</small></sup>  Zatim reče:  "Kaži mi čija si kći. Ima li u kući tvoga oca mjesta za nas da  prenoćimo?" </p>
<p id="v24"><sup><small>24</small></sup>  Ona mu odgovori: "Ja sam kći Betuela, koga je  Milka rodila Nahoru." </p>
<p id="v25"><sup><small>25</small></sup>  Još mu doda: "Ima slame i p§iće kod  nas u obilju, a i mjesta za prenoćište." </p>
<p id="v26"><sup><small>26</small></sup>  Čovjek se onda duboko  nakloni te iskaže poštovanje Jahvi </p>
<p id="v27"><sup><small>27</small></sup>  i progovori: "Neka je  blagoslovljen Jahve, Bog moga gospodara Abrahama, što nije uskratio  svoju ljubav i svoju vjernost mome gospodaru. Mene je Jahve vodio  pravim putem, u kuću brata moga gospodara." </p>
<p id="v28"><sup><small>28</small></sup>  Djevojka otrča i sve ovo ispripovjedi u kući svoje majke. </p>
<p id="v29"><sup><small>29</small></sup>  A Rebeka imala brata komu bijaše ime Laban. Laban se požuri  van, k čovjeku kod studenca. </p>
<p id="v30"><sup><small>30</small></sup>  Čim je vidio nosnu viticu i  narukvice na rukama svoje sestre te čuo kako je njegova sestra  Rebeka rekla: "Ovako mi je čovjek govorio", on pođe onome koji  je još stajao kod deva na studencu. </p>
<p id="v31"><sup><small>31</small></sup>  Reče on: "Hajde unutra, blagoslovljeni od Jahve! Što stojiš vani kad sam ja spremio  kuću i mjesto za deve." </p>
<p id="v32"><sup><small>32</small></sup>  Tako čovjek uđe u kuću. Rastovare  deve i dadu im slame i p§iće, a njemu i ljudima koji su ga pratili  donesu vode da operu noge. </p>
<p id="v33"><sup><small>33</small></sup>  Ali kad su preda nj stavili hranu, reče: "Neću jesti dok ne kažem što imam kazati." A Laban mu  reče: "Onda kazuj!" </p>
<p id="v34"><sup><small>34</small></sup>  "Ja sam sluga Abrahamov", poče on. </p>
<p id="v35"><sup><small>35</small></sup>  "Jahve je uvelike  blagoslovio moga gospodara te je postao bogat. Nadavao mu je  ovaca i goveda, srebra i zlata, sluga i sluškinja, deva i magaradi. </p>
<p id="v36"><sup><small>36</small></sup>  Sara, žena moga gospodara, rodi mu sina pošto je ostarjela, i on mu ustupi sve svoje. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Potom mene moj gospodar zakune  rekavši: 'Nemoj uzeti za ženu mome sinu djevojku Kanaanku, u  zemlji u kojoj boravim kao stranac, </p>
<p id="v38"><sup><small>38</small></sup>  nego otiđi k obitelji  moga oca, k mojoj rodbini, da nađeš ženu mome sinu.' </p>
<p id="v39"><sup><small>39</small></sup>  A ja  rekoh svome gospodaru: 'A što ako žena za mnom ne pođe?' </p>
<p id="v40"><sup><small>40</small></sup>  On  mi odgovori: 'Jahve, pred čijim sam licem hodio, poslat će s  tobom svog anđela i tvoje će putovanje dovesti k cilju, a ti  ćeš naći ženu mome sinu od moje rodbine, od obitelji moga oca. </p>
<p id="v41"><sup><small>41</small></sup>  Jedino ćeš ovako biti oslobođen moje zakletve: ako dođeš  k mojoj rodbini, i oni te odbiju, od moje si zakletve oslobođen.' </p>
<p id="v42"><sup><small>42</small></sup>  Danas dođoh na studenac i rekoh: 'Jahve, Bože moga gospodara  Abrahama, ako si voljan da uspješno završim putovanje što sam  ga poduzeo, </p>
<p id="v43"><sup><small>43</small></sup>  ja, evo, stojim kraj studenca, a djevojka koja  dođe vodu crpsti i ja joj rečem: Daj mi da se napijem malo vode  iz tvog vrča! - </p>
<p id="v44"><sup><small>44</small></sup>  i koja mi kaže: Pij ti, a i tvojim ću devama  zahvatiti! - ona neka bude žena koju je Jahve odredio sinu moga  gospodara.' </p>
<p id="v45"><sup><small>45</small></sup>  Tek što sam ja završio govor u sebi, kad se,  evo, pojavi Rebeka s vrčem na ramenu; siđe k izvoru i zahvati.  Ja joj rekoh: 'Daj mi da se napijem!' </p>
<p id="v46"><sup><small>46</small></sup>  Ona brzo spusti vrč  i odvrati: 'Pij! A napojit ću i tvoje deve.' Tako sam se ja napio, a ona napoji i moje deve. </p>
<p id="v47"><sup><small>47</small></sup>  Pitao sam je: 'Čija si kći?' Odgovorila  je: 'Kći sam Betuela, koga je Nahoru rodila Milka.' Tada joj  stavim viticu na nos a narukvice na ruke. </p>
<p id="v48"><sup><small>48</small></sup>  Duboko se naklonim  i štovanje Jahvi iskažem te blagoslovim Jahvu, Boga gospodara  moga, koji me vodio pravim putem da uzmem kćer brata moga gospodara  njegovu sinu. </p>
<p id="v49"><sup><small>49</small></sup>  A sad, ako kanite iskazati ljubav i vjernost  mome gospodaru, recite mi; ako li ne, to mi kažite, tako da mogu  krenuti bilo desno bilo lijevo." </p>
<p id="v50"><sup><small>50</small></sup>  Tada odgovore Laban i Betuel: "Od Jahve to dolazi; mi  tu ne možemo reći ni da ni ne. </p>
<p id="v51"><sup><small>51</small></sup>  Rebeka je, eto, pred tobom:  uzmi je pa idi, neka bude ženom sinu tvoga gospodara, kako je  Jahve rekao." </p>
<p id="v52"><sup><small>52</small></sup>  Kad Abrahamov sluga ču njihov pristanak, do  zemlje se nakloni Jahvi. </p>
<p id="v53"><sup><small>53</small></sup>  Sluga zatim izvadi srebrnih i zlatnih  predmeta te haljina i dade ih Rebeki, a dade darova i njezinu  bratu i majci. </p>
<p id="v54"><sup><small>54</small></sup>  Tada jedoše i piše on i ljudi koji su bili s njim i provedoše  noć. Kad su ujutro ustali, on reče: "Pustite me da se vratim  svome gospodaru!" </p>
<p id="v55"><sup><small>55</small></sup>  A njezin brat i majka odgovore: "Neka djevojka  ostane s nama još desetak dana, pa poslije toga pođi!" </p>
<p id="v56"><sup><small>56</small></sup>  On  im reče: "Ne zadržavajte me kad je Jahve moje putovanje uspješno  kraju priveo. Pustite me da se vratim svome gospodaru!" </p>
<p id="v57"><sup><small>57</small></sup>  Oni  odgovore: "Pozovimo djevojku i upitajmo što ona misli!" </p>
<p id="v58"><sup><small>58</small></sup>  Dozovu  Rebeku pa je upitaju: "Hoćeš li poći s ovim čovjekom?" Ona odgovori:  "Hoću." </p>
<p id="v59"><sup><small>59</small></sup>  I tako otpreme svoju sestru Rebeku i njezinu dojilju  s Abrahamovim slugom i njegovim ljudima. </p>
<p id="v60"><sup><small>60</small></sup>  Blagoslove Rebeku  i reknu joj: "Sejo naša, budi mati nebrojenim tisućama, a dušmana svojih vrata potomci ti zaposjeli!" </p>
<p id="v61"><sup><small>61</small></sup>  Onda se diže Rebeka i njezine dvorkinje, zajahaše deve  te pođoše za čovjekom. Tako sluga preuze Rebeku i ode. </p>
<p id="v62"><sup><small>62</small></sup>  Izak se vratio iz blizine Beer Lahaj Roja; živio je,  naime, u kraju Negeba. </p>
<p id="v63"><sup><small>63</small></sup>  U predvečerje iziđe Izak da se poljem  prošeta; diže oči i ugleda deve gdje dolaze. </p>
<p id="v64"><sup><small>64</small></sup>  Kad Rebeka,  podigavši svoje oči, opazi Izaka, sjaha s deve </p>
<p id="v65"><sup><small>65</small></sup>  pa zapita  slugu: "Tko je onaj čovjek što poljem ide nama u susret?" A sluga  odgovori: "Ono je moj gospodar." Nato ona uze koprenu te se pokri. </p>
<p id="v66"><sup><small>66</small></sup>  Sluga ispriča Izaku sve što je učinio. </p>
<p id="v67"><sup><small>67</small></sup>  Tada Izak  uvede Rebeku u svoj šator i uze je sebi za ženu. U ljubavi prema  njoj Izak je nalazio utjehu nakon smrti svoje majke. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/23">
          <span class="mdi mdi-arrow-left-drop-circle"></span><span class="pl-2">Postanak - Poglavlje 23</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/25">
          <span class="pr-2">Postanak - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:1 <i>Abrahamove godine</i>: <a href="/hr/The_Urantia_Book/93#p9_8">KU 93:9.8</a>. </li>
  <li id="fn2"><a href="#cite2">↑</a> 24:2-4,9 <i>Nabavio je Izaku ženu</i>: <a href="/hr/The_Urantia_Book/93#p9_4">KU 93:9.4</a>. </li>
  <li id="fn3"><a href="#cite3">↑</a> 24:3,7 <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
  <li id="fn4"><a href="#cite4">↑</a> 24:36-38,51 <i>Nabavio je Izaku ženu</i>: <a href="/hr/The_Urantia_Book/93#p9_4">KU 93:9.4</a>. </li>
</ol>
</div>
