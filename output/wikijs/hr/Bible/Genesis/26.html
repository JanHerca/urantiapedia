<!--
title: "Postanak - Poglavlje 26"
description: 
published: true
date: 2025-11-18T12:59:53Z
tags: bible, bible—genesis
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/25">
          <span class="mdi mdi-arrow-left-drop-circle"></span><span class="pl-2">Postanak - Poglavlje 25</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/27">
          <span class="pr-2">Postanak - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U zemlji zavlada glad, različita od prijašnje što je bila  za vrijeme Abrahama, pa Izak ode Abimeleku, kralju Filistejaca, u Geraru. </p>
<p id="v2"><sup><small>2</small></sup>  Jahve mu se ukaza i reče: "Ne silazi u Egipat:  boravi u zemlji koju ću ti označiti. </p>
<p id="v3"><sup><small>3</small></sup>  U ovoj se zemlji nastani, ja ću s tobom biti i blagoslivljati te; tebi i tvome potomstvu  dat ću sve ove krajeve, da izvršim zakletvu kojom sam se zakleo  tvome ocu Abrahamu. </p>
<p id="v4"><sup><small>4</small></sup>  Tvoje ću potomstvo umnožiti kao zvijezde  na nebesima i tvome ću potomstvu predati sve ove krajeve, tako  da će se tvojim potomstvom blagoslivljati svi narodi zemlje; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  a to zato što je Abraham slušao moj glas i pokoravao se mojim  zapovijedima, mojim zakonima i odredbama!" </p>
<p id="v6"><sup><small>6</small></sup>  Tako Izak ostane u Geraru. </p>
<p id="v7"><sup><small>7</small></sup>  Kad su ga mještani pitali  o njegovoj ženi, reče: "Ona mi je sestra." Bojao se reći: "Ona  mi je žena", misleći: "Mještani bi me mogli ubiti zbog Rebeke  jer je lijepa." </p>
<p id="v8"><sup><small>8</small></sup>  Kako su se ondje duže zadržali, kralj Filistejaca  Abimelek jednom pogleda kroz prozor i opazi kako Izak miluje  svoju ženu Rebeku. </p>
<p id="v9"><sup><small>9</small></sup>  Nato Abimelek pozove Izaka te reče: "Tako, ona ti je žena! Kako si mogao reći da ti je sestra?" Izak mu  odgovori: "Jer sam mislio da bih zbog nje mogao poginuti." </p>
<p id="v10"><sup><small>10</small></sup>  Abimelek  reče: "Zašto si nam to učinio? Umalo netko od ljudi nije legao  s tvojom ženom. Tako bi na nas svalio krivnju." </p>
<p id="v11"><sup><small>11</small></sup>  Onda Abimelek  izda naredbu svemu narodu: "Tko se god dotakne ovog čovjeka i  njegove žene, glavu će izgubiti." </p>
<p id="v12"><sup><small>12</small></sup>  Izak je sijao u onom kraju i one godine urodilo mu stostruko.  Jahve ga blagoslivljao </p>
<p id="v13"><sup><small>13</small></sup>  te je čovjek bivao sve bogatiji, dok  nije postao vrlo bogat. </p>
<p id="v14"><sup><small>14</small></sup>  Stekao je stada ovaca i goveda i  mnogu služinčad, tako da su mu Filistejci zavidjeli. </p>
<p id="v15"><sup><small>15</small></sup>  Zato  Filistejci zasuše sve bunare što su ih sluge njegova oca bile  iskopale - u vrijeme njegova oca Abrahama - i napuniše ih zemljom. </p>
<p id="v16"><sup><small>16</small></sup>  Onda Abimelek reče Izaku: "Idi od nas jer si postao mnogo  moćniji od nas!" </p>
<p id="v17"><sup><small>17</small></sup>  Tako Izak ode odande, postavi svoj šator u gerarskoj  dolini i nastani se ondje. </p>
<p id="v18"><sup><small>18</small></sup>  Izak opet iskopa bunare za vodu  što su bili iskopani u vrijeme njegova oca Abrahama, a Filistejci  ih bili zasuli poslije Abrahamove smrti. On ih je nazvao istim  imenima kojima ih je zvao i njegov otac. </p>
<p id="v19"><sup><small>19</small></sup>  Ali kad su Izakove  sluge, dok su u dolini kopale, ondje našle bunar sa živom vodom, <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  pastiri iz Gerara posvade se s Izakovim pastirima govoreći:  "Naša je voda!" Bunaru je dao ime Esek, jer su se oni s njim  svadili. </p>
<p id="v21"><sup><small>21</small></sup>  A kad su iskopali drugi bunar te se i zbog njega  svađali, nazva ga imenom Sitna. </p>
<p id="v22"><sup><small>22</small></sup>  Odatle se preseli pa iskopa  drugi bunar. Zbog njega se nisu svađali, pa ga nazove imenom  Rehobot i protumači: "Jer nam je Jahve dao prostor da se na zemlji  umnožimo." </p>
<p id="v23"><sup><small>23</small></sup>  Odande se popne u Beer Šebu. </p>
<p id="v24"><sup><small>24</small></sup>  Iste mu se noći ukaže Jahve i reče: "Ja sam Bog oca tvoga Abrahama. Ne boj se, ja sam s tobom! Blagoslovit ću te, potomke ti umnožit, zbog Abrahama, sluge svojega." </p>
<p id="v25"><sup><small>25</small></sup>  Izak tu podigne žrtvenik i zazove Jahvu po imenu; postavi  ondje svoj šator, a njegove sluge počnu kopati bunar. </p>
<p id="v26"><sup><small>26</small></sup>  Uto mu dođe Abimelek iz Gerara sa svojim savjetnikom  Ahuzatom i s Fikolom, zapovjednikom vojske. </p>
<p id="v27"><sup><small>27</small></sup>  Izak ih upita:  "Zašto ste došli k meni kad me mrzite i kad ste me otjerali od  sebe?" </p>
<p id="v28"><sup><small>28</small></sup>  Oni odgovore: "Jasno vidimo da je Jahve s tobom. Stoga  pomislismo: neka zakletva bude veza između nas i tebe. Daj da  s tobom sklopimo savez: </p>
<p id="v29"><sup><small>29</small></sup>  ti nama nećeš zla nanositi, kao što  mi tebe nismo zlostavljali, nego uvijek prema tebi lijepo postupali  i s mirom te otpustili. A blagoslov Jahvin bio nad tobom." </p>
<p id="v30"><sup><small>30</small></sup>  On  im priredi gozbu te su jeli i pili. </p>
<p id="v31"><sup><small>31</small></sup>  Rano ujutro jedni se drugima zakunu. Potom ih Izak otpusti  i oni od njega odu u miru. </p>
<p id="v32"><sup><small>32</small></sup>  Toga istog dana dođu Izakove sluge  i obavijeste ga o bunaru što su ga iskopali te mu reknu: "Našli  smo vodu." </p>
<p id="v33"><sup><small>33</small></sup>  On ga prozva Šiba. Zato je ime onom gradu do danas  - Beer Šeba. </p>
<p id="v34"><sup><small>34</small></sup>  Kad je Ezavu bilo četrdeset godina, uzme za ženu Juditu, kćer Hetita Beerija, i Basematu, kćer Hetita Elona. </p>
<p id="v35"><sup><small>35</small></sup>  One postadoše izvor ogorčenja Izaku i Rebeki. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Genesis/25">
          <span class="mdi mdi-arrow-left-drop-circle"></span><span class="pl-2">Postanak - Poglavlje 25</span>
        </a>
        </td>
        <td>
        <a href="/hr/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Genesis/27">
          <span class="pr-2">Postanak - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 26:4 <i>Svi narodi neka budu blagoslovljeni</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn2"><a href="#cite2">↑</a> 26:19-22 <i>Bunari i susjedno zemljište</i>: <a href="/hr/The_Urantia_Book/69#p9_11">KU 69:9.11</a>. </li>
</ol>
</div>
