<!--
title: "Zaharija - Poglavlje 14"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/13">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 13</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gle, dolazi dan Jahvin kada će se podijeliti plijen usred  tebe. </p>
<p id="v2"><sup><small>2</small></sup>  I sabrat ću sve narode u Jeruzalem u borbu. I zaposjest  će grad, opljačkati kuće i silovati žene. Polovina će grada otići  u izgnanstvo, ali Ostatak neće biti istrijebljen iz grada. </p>
<p id="v3"><sup><small>3</small></sup>  Tada  će Jahve izaći i boriti se protiv tih naroda kako on zna ratovati  u dan ratni. </p>
<p id="v4"><sup><small>4</small></sup>  Noge će mu, u dan onaj, stajati na Gori maslinskoj  koja je nasuprot Jeruzalemu na istoku. I raskolit će se Gora  maslinska po srijedi, između istoka i zapada, u golemu dolinu:  jedna će se polovina pomaknuti na sjever, druga na jug. </p>
<p id="v5"><sup><small>5</small></sup>  Dolina  Gore moje bit će ispunjena od Goe pa do Jasola i bit će zakrčena  kao što je bila zakrčena poslije potresa u dane Uzije, kralja  judejskog. Tada će doći Jahve, Bog tvoj, i svi sveci s njim. </p>
<p id="v6"><sup><small>6</small></sup>  U dan onaj neće više biti ni studeni ni leda. </p>
<p id="v7"><sup><small>7</small></sup>  Bit će to  dan čudesan - znade ga Jahve - ni dan ni noć; i u vrijeme večeribit  će svjetlo. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  U onaj dan žive će vode poteći iz Jeruzalema,  pola k moru istočnom, pola kmoru zapadnom. Bit će tako ljeti  i zimi. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  I Jahve će biti kralj nad svom zemljom. </p>
<p id="v10"><sup><small>10</small></sup>  Sva će  se zemlja pretvoriti u ravnicu, od Gebe do Rimona negepskog.  A Jeruzalem će se uzvisiti na svom mjestu; i bit će nastanjen  - od Vrata Benjaminovih do Prvih vrata, to jest do Vrata ugaonih, i od Kule Hananeelove do Kraljeva tijeska. </p>
<p id="v11"><sup><small>11</small></sup>  Opet će se stanovati  u njemu, i više neće biti prokletstva; Jeruzalem će živjeti u  miru. </p>
<p id="v12"><sup><small>12</small></sup>  A evo kojom će ranom Jahve udariti sve narode koji budu zavojštili  na Jeruzalem: meso će im se raspadati dok budu na nogama; oči  će im trunuti u dupljama, jezik gnjiti u ustima. </p>
<p id="v13"><sup><small>13</small></sup>  U dan onaj  nastat će među njima silan metež od Jahve: jedan će drugoga za  ruku hvatati, i ruka će se jednoga dizati na drugoga. </p>
<p id="v14"><sup><small>14</small></sup>  I Juda  će se boriti u Jeruzalemu. Tu će se sakupiti bogatstva svih okolnih  naroda: zlato, srebro, odjeća u velikoj množini. </p>
<p id="v15"><sup><small>15</small></sup>  A slična  će rana pasti na konje, mazge, deve i magarce, i na svu stoku  koja se nađe u tome taboru. </p>
<p id="v16"><sup><small>16</small></sup>  Tko preživi od svih naroda koji dođu na Jeruzalem, uzlazit  će godimice da se pokloni pred Kraljem, Jahvom nad Vojskama,  i da slave Blagdan sjenica. </p>
<p id="v17"><sup><small>17</small></sup>  Ako koje pleme zemlje ne uzađe  u Jeruzalem da se pokloni pred Kraljem, Jahvom nad Vojskama,  neće biti kiše za njega. </p>
<p id="v18"><sup><small>18</small></sup>  Ako li pleme egipatsko ne uzađe  i ne dođe, stići će ga isti udarac kojim će Jahve udariti narode  koji ne bi uzašli svetkovati Blagdan sjenica. </p>
<p id="v19"><sup><small>19</small></sup>  Takva će biti  kazna Egiptu i svim narodima koji ne budu uzašli da svetkuju  Blagdan sjenica. </p>
<p id="v20"><sup><small>20</small></sup>  U onaj dan stajat će na konjskim praporcima  'Jahvi posvećen'; a u Domu Jahvinu bit će lonci kao žrtvene čaše  pred žrtvenikom; </p>
<p id="v21"><sup><small>21</small></sup>  i svaki će lonac u Jeruzalemu i u Judeji  biti posvećen Jahvi nad Vojskama - svi koji budu htjeli žrtvovati  uzimat će ih i kuhati u njima. I u dan onaj neće više biti trgovaca  u Domu Jahve nad Vojskama. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/13">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 13</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:7 <i>Židovi su Boga smatrali kraljem nad svime</i>: <a href="/hr/The_Urantia_Book/141#p4_1">KU 141:4.1</a>.  <i>Židovski stavovi: nadnaravno podrijetlo</i>: <a href="/hr/The_Urantia_Book/170#p1_5">KU 170:1.5</a>. </li>
  <li id="fn2"><a href="#cite2">↑</a> 14:8 <i>Rijeke žive vode</i>: <a href="/hr/The_Urantia_Book/162#p6_1">KU 162:6.1</a>. </li>
</ol>
</div>
