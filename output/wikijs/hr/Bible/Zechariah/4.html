<!--
title: "Zaharija - Poglavlje 4"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/3">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 3</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/5">
          <span class="pr-2">Zaharija - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Anđeo koji je govorio sa mnom vrati se tad i probudi me kao  čovjeka koji se oda sna budi. </p>
<p id="v2"><sup><small>2</small></sup>  "Što vidiš?" - upita. Ja odgovorih:  "Vidim, evo, svijećnjak, sav od zlata, s posudom za ulje vrh  njega; i sedam je žižaka na svijećnjaku, sa sedam lijevaka za  sedam žižaka što su na njemu. </p>
<p id="v3"><sup><small>3</small></sup>  Dvije su masline kraj njega, jedna njemu zdesna, druga slijeva." </p>
<p id="v4"><sup><small>4</small></sup>  Obratih se anđelu koji  je govorio sa mnom i upitah ga: "Što je to, gospodaru?" </p>
<p id="v5"><sup><small>5</small></sup>  Anđeo  koji je govorio sa mnom odgovori mi: "Zar ne znaš što je to?"  Ja rekoh: "Ne, gospodaru." </p>
<p id="v6"><sup><small>6</small></sup>  [6a] On mi tad odgovori ovako: [6b]Evo riječi Jahvine Zerubabelu: "Ne silom niti snagom, već duhom mojim!" - riječ je Jahve nad Vojskama. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Što si ti, goro velika? Pred Zreubabelom postaješ ravnica!  On će izvući krunišni kamen uz poklike: "Hvala! Hvala za njega!" </p>
<p id="v8"><sup><small>8</small></sup>  Dođe mi potom riječ Jahvina: </p>
<p id="v9"><sup><small>9</small></sup>  Zerubabelove su ruke ovaj  Dom utemeljile, njegove će ga ruke završiti. I vi ćete znati  da me k vama poslao Jahve nad Vojskama. </p>
<p id="v10"><sup><small>10</small></sup>  [10a] Jer, tko je prezreo  dan skromnih početaka? Radovat će se kad vide olovni visak u  ruci Zerubabelovoj. [10b] "Ovih sedam oči su Jahvine što strijeljaju po svoj zemlji." </p>
<p id="v11"><sup><small>11</small></sup>  Tad progovorih i zapitah ga: "Što su one dvije masline desno  i lijevo od svijećnjaka?" </p>
<p id="v12"><sup><small>12</small></sup>  Progovorih opet i upitah ga: "Što  su one dvije maslinove grančice koje kroz dvije zlatne cijevi  dolijevaju ulje?" </p>
<p id="v13"><sup><small>13</small></sup>  On mi odgovori: "Zar ne znaš što je to?"  Odvratih: "Ne, gospodaru!" </p>
<p id="v14"><sup><small>14</small></sup>  On reče: "To su dva Pomazanika  koji stoje pred Gospodarem sve zemlje." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/3">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 3</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/5">
          <span class="pr-2">Zaharija - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:6 <i>Ne samo riječima, već i snagom</i>: <a href="/hr/The_Urantia_Book/34#p6_6">KU 34:6.6</a>. </li>
</ol>
</div>
