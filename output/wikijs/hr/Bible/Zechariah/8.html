<!--
title: "Zaharija - Poglavlje 8"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/7">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 7</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/9">
          <span class="pr-2">Zaharija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Ovako govori Jahve nad Vojskama: 'Ljubavlju ljubomornom za Sion izgaram i gnjevom velikim plamtim za nj! Vraćam se u Sion, prebivati hoću sred Jeruzalema.' <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ovako govori Jahve nad Vojskama: 'Jeruzalem će se zvati Gradom vjernosti i Gorom Jahve nad Vojskama, Gorom svetosti.' </p>
<p id="v4"><sup><small>4</small></sup>  Ovako govori Jahve nad Vojskama: 'Starci i starice opet će posjedati po trgovima jeruzalemskim, svatko sa štapom u ruci zbog starosti prevelike. </p>
<p id="v5"><sup><small>5</small></sup>  A gradski će se trgovi ispuniti dječacima i djevojčicama koji će se igrati na njegovim trgovima.' </p>
<p id="v6"><sup><small>6</small></sup>  Ovako govori Jahve nad Vojskama: 'Ako to bude čudo u očima Ostatka u dane one, zar će to biti čudo i u mojim očima' - riječ je Jahve nad Vojskama. </p>
<p id="v7"><sup><small>7</small></sup>  Ovako govori Jahve nad Vojskama: 'Evo spasit ću svoj narod iz zemlje istočne i iz zemlje sunčanog zapada. </p>
<p id="v8"><sup><small>8</small></sup>  Ja ću ih dovesti da se nastane usred Jeruzalema. I bit će mi narod a ja ću im biti Bog u vjernosti i pravdi.' </p>
<p id="v9"><sup><small>9</small></sup>  Ovako Govori Jahve nad Vojskama: 'Neka ojačaju ruke vama  koji ovih dana slušate riječi ove iz usta proroka koji prorokuje  od dana kada bjehu položeni temelji Domu Jahve nad Vojskama da  bi se opet sagradilo Svetište. </p>
<p id="v10"><sup><small>10</small></sup>  Jer, prije ovih dana ne bijaše  nadnice za čovjeka niti nadnice za živinče; niti bijaše mira  od neprijatelja onome koji je izlazio ni onome koji je dolazio;  puštao sam ljude jedne protiv drugih. </p>
<p id="v11"><sup><small>11</small></sup>  Ali sada, neću biti  prema Ostatku ovog naroda kao minulih dana - riječ je Jahve nad  Vojskama - </p>
<p id="v12"><sup><small>12</small></sup>  nego ću posijati mir: loza će roditi grožđem,  zemlja će davati usjeve, a nebo će davati rosu svoju. Sve ću  to dati Ostatku ovoga naroda. </p>
<p id="v13"><sup><small>13</small></sup>  I kao što bijaste prokletstvo  među narodima, dome Judin i dome Izraelov, tako ću vas spasiti  da budete blagoslovom! Ne bojte se, nek' vam jake budu ruke!' </p>
<p id="v14"><sup><small>14</small></sup>  Jer ovako govori Jahve nad Vojskama: 'Kao što bijah namislio  unesrećiti vas kada su me razgnjevili oci vaši - govori Jahve  nad Vojskama - i nisam se pokajao, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  tako, promijenivši naum, u ove dane mislim usrećiti Jeruzalem i dom Judin. Ne bojte se! </p>
<p id="v16"><sup><small>16</small></sup>  A ovo vam je činiti: Govorite istinu jedan drugom; sudite  istinito i miroljubivo na vratima gradskim! </p>
<p id="v17"><sup><small>17</small></sup>  Ne snujte jedan  drugome zlo u srcu; ne ljubite lažnu kletvu. Jer sve to ja mrzim'  - riječ je Jahvina!" </p>
<p id="v18"><sup><small>18</small></sup>  Dođe mi riječ Jahve nad Vojskama: </p>
<p id="v19"><sup><small>19</small></sup>  "Ovako govori Jahve nad Vojskama: Post četvrtoga, post  petoga, post sedmoga i post desetoga mjeseca postat će za Dom  Jahvin radost, veselje i veseli blagdani. Ali ljubite istinu  i mir!" </p>
<p id="v20"><sup><small>20</small></sup>  "Ovako govori Jahve nad Vojskama: Još će dolaziti narodi  i stanovnici mnogih gradova. </p>
<p id="v21"><sup><small>21</small></sup>  Stanovnici jednoga grada ići  će u drugi govoreći: 'Hajde da idemo moliti lice Jahvino i tražiti  Jahvu nad Vojskama!' Ići ću i ja! </p>
<p id="v22"><sup><small>22</small></sup>  I doći će mnogi puk i moćni  će narodi tražiti Jahvu nad Vojskama u Jeruzalemu i moliti lice  Jahvino. </p>
<p id="v23"><sup><small>23</small></sup>  Ovako govori Jahve nad Vojskama! U one će dane deset  ljudi od naroda svih jezika hvatati jednog Židova za skut govoreći:  'Idemo s vama, jer čusmo da je s vama Bog.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/7">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 7</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/9">
          <span class="pr-2">Zaharija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:2 <i>Bog je rekao da bude ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>. </li>
  <li id="fn2"><a href="#cite2">↑</a> 8:14 <i>Bog se ne kaje (po izboru)</i>: <a href="/hr/The_Urantia_Book/2#p2_2">KU 2:2.2</a>.  <i>Bog se ne kaje (po izboru)</i>: <a href="/hr/The_Urantia_Book/4#p3_4">KU 4:3.4</a>. </li>
</ol>
</div>
