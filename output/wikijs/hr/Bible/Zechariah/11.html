<!--
title: "Zaharija - Poglavlje 11"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/10">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 10</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/12">
          <span class="pr-2">Zaharija - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Otvori vrata, Libanone, nek' ti oganj sažeže cedrove! </p>
<p id="v2"><sup><small>2</small></sup>  Kukaj, čempresu, jer pade cedar, jer su mogućnici upropašteni! Kukajte, hrastovi bašanski, jer posječena je šuma najgušća. </p>
<p id="v3"><sup><small>3</small></sup>  Čuj jauk pastira, opustošen je sjaj njihov! Čuj riku lavića, opustošen je ponos jordanski! </p>
<p id="v4"><sup><small>4</small></sup>  Ovako mi reče Jahve: </p>
<p id="v5"><sup><small>5</small></sup>  "Pasi ovce klanice! Kupci ih njihovi  kolju nekažnjeno, a koji ih prodaju, govore: 'Blagoslovljen bio  Jahve, obogatio sam se!' i pastiri ih njihovi ne štede. </p>
<p id="v6"><sup><small>6</small></sup>  Ni  ja više neću štedjeti žitelja zemlje - riječ je Jahve nad Vojskama  - nego: predajem, evo, svakoga u ruke njegova bližnjega i u ruke  kralja njegova; i oni će pustošiti zemlju, a ja neću izbavljati  iz ruku njihovih." </p>
<p id="v7"><sup><small>7</small></sup>  Stadoh pasti ovce klanice za trgovce ovcama  te uzeh dva štapa: jedan nazvah Naklonost, drugi Sveza. Tako  sam pasao stado. </p>
<p id="v8"><sup><small>8</small></sup>  I u jednom mjesecu odbacih tri pastira. Ali  mi i ovce dojadiše, omrznuh im. </p>
<p id="v9"><sup><small>9</small></sup>  Tad rekoh: "Neću vas više  pasti! Koja mora uginuti, nek' ugine! Koja mora nestati, nek'  nestane! A koje ostanu, neka jedna drugoj meso prožderu!" </p>
<p id="v10"><sup><small>10</small></sup>  Tad  uzeh svoj štap Naklonost i slomih ga da raskinem Savez svoj što  ga bijah sklopio sa svim narodima. </p>
<p id="v11"><sup><small>11</small></sup>  I on se raskinu onog dana, i trgovci ovcama koji su to gledali doznaše da je to bila riječ  Jahvina. </p>
<p id="v12"><sup><small>12</small></sup>  Rekoh im tad: "Ako vam je to dobro, dajte mi plaću;  ako nije, nemojte." Oni mi odmjeriše plaću: trideset srebrnika. </p>
<p id="v13"><sup><small>13</small></sup>  A Jahve mi reče: "Baci u riznicu tu lijepu cijenu kojom su  me procijenili!" Ja uzeh trideset srebrnika i bacih u riznicu  u Domu Jahvinu. </p>
<p id="v14"><sup><small>14</small></sup>  Onda slomih i svoj drugi štap, Svezu - da  raskinem bratstvo između Jude i Izraela. </p>
<p id="v15"><sup><small>15</small></sup>  I reče mi Jahve: "Uzmi još opremu bezumna pastira, </p>
<p id="v16"><sup><small>16</small></sup>  jer, evo, podići ću jednoga bezumnog pastira u ovoj zemlji: za izgubljene  on se neće brinuti, zalutale neće tražiti, ranjene neće vidati, iscrpljene neće nositi, nego će jesti meso od pretilih i papke  im otkidati. </p>
<p id="v17"><sup><small>17</small></sup>  Teško pastiru opakom koji stado ostavlja! Neka mu mač stigne ruku i desno oko! Nek' mu desnica sasvim usahne, oko desno sasvim potamni!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/10">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 10</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/12">
          <span class="pr-2">Zaharija - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
