<!--
title: "Zaharija - Poglavlje 12"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/11">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 11</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/13">
          <span class="pr-2">Zaharija - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proroštvo. Besjeda Jahvina o Izraelu. Govori Jahve koji razape  nebesa, utemelji zemlju i stvori dah čovjeku u grudima: </p>
<p id="v2"><sup><small>2</small></sup>  "Evo, učinit ću Jeruzalem čašom opojnom svim narodima  uokolo - za opsade Jeruzalema. </p>
<p id="v3"><sup><small>3</small></sup>  U onaj dan učinit ću Jeruzalem  teškim kamenom svim narodima: svi koji ga budu dizali teško će  se izraniti, a skupit će se na nj svi narodi zemlje. </p>
<p id="v4"><sup><small>4</small></sup>  U onaj  dan - riječ je Jahvina - udarit ću sve konje strahom, a njine  jahače mahnitošću. Ali nad domom Judinim otvorit ću oči, a sljepilom  ću udariti sve konje narodÄa. </p>
<p id="v5"><sup><small>5</small></sup>  Tada će u srcu reći plemena  Judina: 'Snaga je Jeruzalemaca u Jahvi nad Vojskama, Bogu njihovu!' </p>
<p id="v6"><sup><small>6</small></sup>  U onaj dan učinit ću da plemena Judina budu kao žeravnica  užarena na drvlju, kao baklja upaljena na snoplju: i proždirat  će zdesna i slijeva sve narode uokolo. A Jeruzalem će i dalje  stajati na svome mjestu." </p>
<p id="v7"><sup><small>7</small></sup>  Jahve će najprije spasiti Judine  šatore da se ponos doma Davidova i ponos Jeruzalemaca ne izdigne  iznad Jude. </p>
<p id="v8"><sup><small>8</small></sup>  U onaj dan Jahve će zakriliti Jeruzalemce: najsustaliji  među njima bit će u onaj dan kao David, a dom Davidov bit će  kao božanstvo, kao Anđeo Jahvin pred njima. </p>
<p id="v9"><sup><small>9</small></sup>  "U onaj dan pregnut ću da uništim sve narode koji dođu  na Jeruzalem. </p>
<p id="v10"><sup><small>10</small></sup>  A na dom Davidov i na Jeruzalemce izlit ću  duh milosni i molitveni. I gledat će na onoga koga su proboli;  naricat će nad njim kao nad jedincem, gorko ga oplakivati kao  prvenca. </p>
<p id="v11"><sup><small>11</small></sup>  U onaj dan plač velik će nastati u Jeruzalemu, poput  plača hadad-rimonskog u ravnici megidonskoj. </p>
<p id="v12"><sup><small>12</small></sup>  I plakat će  zemlja, svaka porodica napose, i žene njihove napose; porodica  doma Davidova napose, i žene njihove napose; porodica doma Natanova  napose, i žene njihove napose; </p>
<p id="v13"><sup><small>13</small></sup>  porodica doma Levijeva napose, i žene njihove napose; porodica Šimejeva napose, i žene njihove  napose; </p>
<p id="v14"><sup><small>14</small></sup>  i sve ostale porodice, svaka porodica za sebe, i  žene njihove napose. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/11">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 11</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/13">
          <span class="pr-2">Zaharija - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
