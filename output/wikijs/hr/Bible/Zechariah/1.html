<!--
title: "Zaharija - Poglavlje 1"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/2">
          <span class="pr-2">Zaharija - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Osmoga mjeseca druge godine Darijeve dođe riječ Jahvina proroku  Zahariji, sinu Berekjinu, sinu Idonovu. </p>
<p id="v2"><sup><small>2</small></sup>  "Jahve se teško razgnjevio  na oce vaše! </p>
<p id="v3"><sup><small>3</small></sup>  Zatim im reci: 'Ovako govori Jahve nad Vojskama:  Vratite se meni, i ja ću se vratiti vama' - riječ je Jahve nad  Vojskama. </p>
<p id="v4"><sup><small>4</small></sup>  'Ne budite poput svojih otaca koje su pozivali negdašnji  proroci.' Ovako govori Jahve nad Vojskama: 'Vratite se sa zlih  putova svojih i od zlih djela. Ali oni nisu slušali ni pazili  na mene' - govori Jahve. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Gdje su sad oci vaši? Zar će dovijeka  živjeti proroci? </p>
<p id="v6"><sup><small>6</small></sup>  Ali moje riječi i odredbe, koje sam naložio  slugama svojim prorocima, nisu li stigle vaše oce? Oni se obratiše  i priznaše: 'Jahve nad Vojskama učinio je s nama kako bijaše  namislio učiniti prema našim putovima i našim djelima.'" </p>
<p id="v7"><sup><small>7</small></sup>  Dvadeset i četvrtog dana, jedanaestoga mjeseca, a to je  mjesec Šebat, druge godine Darijeve, dođe riječ Jahvina proroku  Zahariji, sinu Berekjinu, sinu Idonovu. </p>
<p id="v8"><sup><small>8</small></sup>  Imao sam noću viđenje. Gle, na riđanu čovjek jaše među  mirtama koje imaju duboko korijenje, a iza njega konji riđi,  smeđi i bijeli. </p>
<p id="v9"><sup><small>9</small></sup>  Upitah: "Koji su ovi, gospodaru?" Anđeo koji  je sa mnom govorio reče mi: "Ja ću ti pokazati koji su." </p>
<p id="v10"><sup><small>10</small></sup>  Čovjek  koji stajaše među mirtama odgovori: "Ovo su oni koje je poslao  Jahve da obilaze zemlju." </p>
<p id="v11"><sup><small>11</small></sup>  Oni se obratiše anđelu Jahvinu, koji stajaše među mirtama, i kazaše: "Obišli smo zemlju, i gle:  sva zemlja počiva i miruje." </p>
<p id="v12"><sup><small>12</small></sup>  Tada progovori anđeo Jahvin i reče: "Jahve nad Vojskama, kada ćeš se već jednom smilovati Jeruzalemu i gradovima judejskim  na koje se već sedamdeset godina ljuto srdiš?" </p>
<p id="v13"><sup><small>13</small></sup>  A Jahve anđelu  koji je govorio sa mnom odgovori utješnim riječima. </p>
<p id="v14"><sup><small>14</small></sup>  I anđeo  koji je govorio sa mnom reče mi: "Objavi ovo: 'Ovako govori Jahve  nad Vojskama: Ljubavlju ljubomornom gorim za Jeruzalem i za Sion, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  a velikim gnjevom plamtim na ohole narode, jer kad se ono  malo rasrdih, oni prijeđoše mjeru.' </p>
<p id="v16"><sup><small>16</small></sup>  Zato ovako govori Jahve:  'Vraćam se Jeruzalemu s milosrđem; opet će u njemu sagraditi  Dom moj' - riječ je Jahve nad Vojskama - 'i opet će se u Jeruzalemu  protezati uže mjeračko.' </p>
<p id="v17"><sup><small>17</small></sup>  I ovo poruči: 'Ovako govori Jahve  nad Vojskama: Moji će se gradovi opet prelijevati obiljem, i  Jahve će utješiti Sion, izabrati Jeruzalem.'" </p>
<p id="v18"><sup><small>18</small></sup>  (2:1) Podigoh oči i vidjeh. I gle: četiri roga. </p>
<p id="v19"><sup><small>19</small></sup>  (2:2) Upitah anđela  koji je govorio sa mnom: "Što je ovo?" On mi odgovori: "To su  rogovi koji su raznijeli Judu, Izraela i Jeruzalem." </p>
<p id="v20"><sup><small>20</small></sup>  (2:3) Onda  mi Jahve pokaza četiri kovača. </p>
<p id="v21"><sup><small>21</small></sup>  (2:4) A ja upitah: "Što su došli  ovi raditi?" On mi odgovori: "Ono su rogovi koji su raznijeli  Judu te se nitko više ne usuđuje dići glavu; a ovi su došli da  ih zastraše i da slome rogove narodima koji podizahu rog na zemlju  Judinu kako bi je raznijeli." </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/2">
          <span class="pr-2">Zaharija - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:4 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
  <li id="fn2"><a href="#cite2">↑</a> 1:14 <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>.  <i>Bog je rekao da bude ljubomoran na</i>: <a href="/hr/The_Urantia_Book/4#p3_1">KU 4:3.1</a>. </li>
</ol>
</div>
