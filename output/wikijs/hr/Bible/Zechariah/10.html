<!--
title: "Zaharija - Poglavlje 10"
description: 
published: true
date: 2025-11-18T12:59:53Z
tags: bible, bible—zechariah
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/9">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 9</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/11">
          <span class="pr-2">Zaharija - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tražite od Jahve dažda u vrijeme proljetno! Jahve stvara munje i daje kišu; čovjeku kruh daje, a stoci travu. </p>
<p id="v2"><sup><small>2</small></sup>  Lažno bajaju kumiri, prijevaru vide gatari, obmanu govore snovi, varljivu utjehu daju, zato kao stado blude ljudi, lutaju jer nemaju pastira. </p>
<p id="v3"><sup><small>3</small></sup>  Moj je gnjev planuo na pastire, i ja ću kaznom pohodit jarce. Da, Jahve nad Vojskama pohodit će stado svoje, dom Judin. I učinit će da budu k'o gizdav konj u boju: </p>
<p id="v4"><sup><small>4</small></sup>  od njega će poteći kamen zaglavni, klin šatorski, od njega ubojit luk, od njega sve vođe. </p>
<p id="v5"><sup><small>5</small></sup>  Bit će zajedno kao junaci što u boju gaze kao po blatu uličnom; vojevat će, jer Jahve je s njima, i osramotit će one koji konje jašu. </p>
<p id="v6"><sup><small>6</small></sup>  "Ojačat ću dom Judin, spasiti dom Josipov. Opet ću ih naseliti, žao mi ih, i bit će kao da ih nisam odbacio, jer ja sam Jahve, Bog njihov - uslišat ću ih." </p>
<p id="v7"><sup><small>7</small></sup>  Efrajimci bit će kao junaci i radostit će im se srce kao od vina: vidjet će sinove svoje i veseliti se, u Jahvi će klicati srce njihovo. </p>
<p id="v8"><sup><small>8</small></sup>  "Zazviždat ću im i sabrati ih, jer ja sam ih izbavio, bit će opet brojni kao što bjehu. </p>
<p id="v9"><sup><small>9</small></sup>  Rasijao sam ih među narode, ali će se oni u zemljama dalekim spomenuti mene, poučit će svoje sinove, i oni će se vratiti. </p>
<p id="v10"><sup><small>10</small></sup>  Vratit ću ih iz zemlje egipatske, sabrat ću ih iz Asirije i dovest ih u zemlju gileadsku i na Libanon, i neće biti dosta mjesta za njih." </p>
<p id="v11"><sup><small>11</small></sup>  Prijeći će more egipatsko, jer on će udariti valove morske, sve dubine Nila presahnut će. Bit će oboren ponos Asirije, oduzeto žezlo Egiptu. </p>
<p id="v12"><sup><small>12</small></sup>  U Jahvi će biti snaga njihova, njegovim će se oni proslavit imenom - riječ je Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Zechariah/9">
          <span class="mdi mdi-arrow-left-drop-circle"></span><span class="pl-2">Zaharija - Poglavlje 9</span>
        </a>
        </td>
        <td>
        <a href="/hr/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Zechariah/11">
          <span class="pr-2">Zaharija - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
