<!--
title: "Joel - Poglavlje 2"
description: 
published: true
date: 2025-11-18T12:59:53Z
tags: bible, bible—joel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joel/1">
          <span class="mdi mdi-arrow-left-drop-circle"></span><span class="pl-2">Joel - Poglavlje 1</span>
        </a>
        </td>
        <td>
        <a href="/hr/Bible/Joel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joel/3">
          <span class="pr-2">Joel - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Trubite u trubu na Sionu! Dižite uzbunu na svetoj mi gori! Neka svi stanovnici zemlje dršću, jer dolazi Jahvin dan. Da, on je blizu. </p>
<p id="v2"><sup><small>2</small></sup>  Dan pun mraka i tmine, dan oblačan i crn. K'o zora po gorama se prostire narod jak i mnogobrojan, kakva ne bje nikad prije, niti će ga igda biti do vremena najdaljih. </p>
<p id="v3"><sup><small>3</small></sup>  Pred njim oganj proždire, za njim plamen guta. Zemlja je k'o vrt rajski pred njim, a za njim pustinja tužna. Ništa mu ne umiče. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Nalik su na konje, jure poput konjanika. </p>
<p id="v5"><sup><small>5</small></sup>  Buče kao bojna kola, po gorskim vrhuncima skaču, pucketaju k'o plamen ognjeni kad strnjiku proždire, kao vojska jaka u bojnome redu. </p>
<p id="v6"><sup><small>6</small></sup>  Pred njima narodi dršću i svako lice problijedi. </p>
<p id="v7"><sup><small>7</small></sup>  Skaču k'o junaci, k'o ratnici se na zidove penju. Svaki ide pravo naprijed, ne odstupa od svog puta. </p>
<p id="v8"><sup><small>8</small></sup>  Ne tiskaju jedan drugog, već svak' ide svojom stazom. Padaju od strijela ne kidajuć' redova. </p>
<p id="v9"><sup><small>9</small></sup>  Na grad navaljuju, na zidine skaču, penju se na kuće i kroz okna ulaze poput lupeža. </p>
<p id="v10"><sup><small>10</small></sup>  Pred njima se zemlja trese, nebo podrhtava, sunce, mjesec mrčaju, zvijezdama se trne sjaj. </p>
<p id="v11"><sup><small>11</small></sup>  I Jahve glas svoj šalje pred vojsku svoju. I odista, tabor mu je silno velik, zapovijedi njegove moćan izvršitelj. Da, velik je Jahvin dan i vrlo strašan. Tko će ga podnijeti? </p>
<p id="v12"><sup><small>12</small></sup>  "Al' i sada - riječ je Jahvina - vratite se k meni svim srcem svojim posteć', plačuć' i kukajuć'." </p>
<p id="v13"><sup><small>13</small></sup>  Razderite srca, a ne halje svoje! Vratite se Jahvi, Bogu svome, jer on je nježnost sama i milosrđe, spor na ljutnju, a bogat dobrotom, on se nad zlom ražali. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Tko zna neće li se opet ražaliti, neće li blagoslov ostaviti za sobom! Prinose i ljevanice Jahvi, Bogu našemu! </p>
<p id="v15"><sup><small>15</small></sup>  Trubite u trubu na Sionu! Sveti post naredite, oglasite zbor svečani, </p>
<p id="v16"><sup><small>16</small></sup>  narod saberite, posvetite zbor. Saberite starce, sakupite djecu, čak i nejač na prsima. Neka ženik iziđe iz svadbene sobe a nevjesta iz odaje. </p>
<p id="v17"><sup><small>17</small></sup>  Između trijema i žrtvenika neka tuže svećenici, sluge Jahvine. Neka mole: "Smiluj se, Jahve, svojem narodu! Ne prepusti baštine svoje sramoti, poruzi naroda. Zašto da se kaže među narodima: Gdje im je Bog?" </p>
<p id="v18"><sup><small>18</small></sup>  Tad Jahve, ljubomoran na zemlju svoju, smilova se svom narodu. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Odgovori Jahve svojem narodu: "Šaljem vam, evo, žita, vina i ulja da se njime nasitite. Nikad više neću pustiti da budete na sramotu narodima. </p>
<p id="v20"><sup><small>20</small></sup>  Protjerat ću Sjevernjaka od vas daleko, odagnat ga u zemlju suhu i pustu, prethodnicu u Istočno more, zalaznicu u Zapadno more. Dići će se njegov smrad, dizat će se trulež njegova." (Jer učini stvari velike.) </p>
<p id="v21"><sup><small>21</small></sup>  O zemljo, ne boj se! Budi sretna, raduj se, jer Jahve učini djela velika. </p>
<p id="v22"><sup><small>22</small></sup>  Zvijeri poljske, ne bojte se; pašnjaci u pustinji opet se zelene, voćke daju rod, smokva i loza nose izobila. </p>
<p id="v23"><sup><small>23</small></sup>  Sinovi sionski, radujte se, u Jahvi se veselite, svojem Bogu; jer vam daje kišu jesensku u pravoj mjeri, izli na vas kišu, jesensku i proljetnu kišu kao nekoć. </p>
<p id="v24"><sup><small>24</small></sup>  Gumna će biti puna žita, kace će se prelijevati od vina i ulja. </p>
<p id="v25"><sup><small>25</small></sup>  "Nadoknadit ću vam godine koje izjedoše skakavac, gusjenica, ljupilac i šaška, silna vojska moja što je poslah na vas." </p>
<p id="v26"><sup><small>26</small></sup>  Jest ćete izobila, jest ćete do sita, slavit ćete ime Jahve, svojeg Boga, koji je s vama čudesno postupao. ("Moj se narod neće postidjeti nikad više.") </p>
<p id="v27"><sup><small>27</small></sup>  "Znat ćete da sam posred Izraela, da sam ja Jahve, vaš Bog, i nitko više. Moj se narod neće postidjeti nikad više." </p>
<p id="v28"><sup><small>28</small></sup>  (3:1) "Poslije ovoga izlit ću Duha svoga na svako tijelo, i proricat će vaši sinovi i kćeri, vaši će starci sanjati sne, a vaši mladići gledati viđenja. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  (3:2) Čak ću i na sluge i sluškinje izliti Duha svojeg u dane one. </p>
<p id="v30"><sup><small>30</small></sup>  (3:3) Pokazat ću znamenja na nebu i zemlji, krv i oganj i stupove dima." </p>
<p id="v31"><sup><small>31</small></sup>  (3:4) Sunce će se prometnut' u tminu a mjesec u krv, prije nego svane Jahvin dan, velik i strašan. </p>
<p id="v32"><sup><small>32</small></sup>  (3:5) Svi što prizivaju ime Jahvino spašeni će biti, jer će na brdu Sionu i u Jeruzalemu biti spasenje, kao što Jahve reče, a među preživjelima oni koje Jahve pozove. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joel/1">
          <span class="mdi mdi-arrow-left-drop-circle"></span><span class="pl-2">Joel - Poglavlje 1</span>
        </a>
        </td>
        <td>
        <a href="/hr/Bible/Joel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joel/3">
          <span class="pr-2">Joel - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:3 <i>Rajski vrt</i>: <a href="/hr/The_Urantia_Book/43#p6_2">KU 43:6.2</a>. </li>
  <li id="fn2"><a href="#cite2">↑</a> 2:13 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
  <li id="fn3"><a href="#cite3">↑</a> 2:18 <i>Bog je rekao da bude ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>. </li>
  <li id="fn4"><a href="#cite4">↑</a> 2:28 <i>Procjenitelji nakon Pedesetnice</i>: <a href="/hr/The_Urantia_Book/108#p2_3">KU 108:2.3</a>. </li>
  <li id="fn5"><a href="#cite5">↑</a> 2:28-29 <i>Izlij duha na svako tijelo</i>: <a href="/hr/The_Urantia_Book/190#p5_4">KU 190:5.4</a>.  <i>Duh Istine</i>: <a href="/hr/The_Urantia_Book/137#p8_7">KU 137:8.7</a>.  <i>Novi duh, živi u srcima ljudi</i>: <a href="/hr/The_Urantia_Book/121#p7_5">KU 121:7.5</a>.  <i>Poslat ću „svoj duh“</i>: <a href="/hr/The_Urantia_Book/180#p4_5">KU 180:4.5</a>.  <i>Duh Istine</i>: <a href="/hr/The_Urantia_Book/120#p2_4">KU 120:2.4</a>.  <i>Duh Istine darovan svima</i>: <a href="/hr/The_Urantia_Book/194#p3_6">KU 194:3.6</a>.  <i>Duh Istine bit će s tobom</i>: <a href="/hr/The_Urantia_Book/181#p2_24">KU 181:2.24</a>.  <i>Duh Istine</i>: <a href="/hr/The_Urantia_Book/34#p7_1">KU 34:7.1</a>.  <i>Duh Istine</i>: <a href="/hr/The_Urantia_Book/146#p3_6">KU 146:3.6</a>.  <i>Još jedan učitelj, Duh Istine</i>: <a href="/hr/The_Urantia_Book/176#p4_3">KU 176:4.3</a>.  <i>Isus da izlije svog duha</i>: <a href="/hr/The_Urantia_Book/141#p4_5">KU 141:4.5</a>.  <i>Duh Istine</i>: <a href="/hr/The_Urantia_Book/180#p6_3">KU 180:6.3</a>.  <i>Duh Istine</i>: <a href="/hr/The_Urantia_Book/34#p4_1">KU 34:4.1</a>.  <i>Duh Istine</i>: <a href="/hr/The_Urantia_Book/34#p5_5">KU 34:5.5</a>.  <i>Sin je izlio duh na tijelo</i>: <a href="/hr/The_Urantia_Book/20#p1_6">KU 20:1.6</a>.  <i>Duh Istine</i>: <a href="/hr/The_Urantia_Book/32#p5_8">KU 32:5.8</a>.  <i>Duh Istine</i>: <a href="/hr/The_Urantia_Book/21#p5_7">KU 21:5.7</a>.  <i>Duh istine</i>: <a href="/hr/The_Urantia_Book/20#p6_8">KU 20:6.8</a>.  <i>Duh izliven na svako tijelo</i>: <a href="/hr/The_Urantia_Book/52#p5_6">KU 52:5.6</a>.  <i>Izlij duha svoga na svako tijelo</i>: <a href="/hr/The_Urantia_Book/181#p1_4">KU 181:1.4</a>.  <i>Obećanje utjehe</i>: <a href="/hr/The_Urantia_Book/180#p3_3">KU 180:3.3</a>.  <i>Pošalji Duha Istine</i>: <a href="/hr/The_Urantia_Book/193#p5_2">KU 193:5.2</a>.  <i>Duh Istine</i>: <a href="/hr/The_Urantia_Book/120#p2_6">KU 120:2.6</a>.  <i>Pratite novog učitelja u srcima</i>: <a href="/hr/The_Urantia_Book/181#p2_14">KU 181:2.14</a>.  <i>Duh u čovjeku (Duh Istine)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Istine</i>: <a href="/hr/The_Urantia_Book/191#p6_3">KU 191:6.3</a>. </li>
  <li id="fn6"><a href="#cite6">↑</a> 2:32 <i>Tko god hoće, bit će spašen</i>: <a href="/hr/The_Urantia_Book/131#p10_7">KU 131:10.7</a>.  <i>Tko god želi, može doći</i>: <a href="/hr/The_Urantia_Book/139#p12_7">KU 139:12.7</a>.  <i>Tko god želi, može doći</i>: <a href="/hr/The_Urantia_Book/166#p3_7">KU 166:3.7</a>.  <i>Tko priziva Gospodina, spašen je</i>: <a href="/hr/The_Urantia_Book/2#p4_1">KU 2:4.1</a>.  <i>Tko god želi, može doći</i>: <a href="/hr/The_Urantia_Book/2#p5_2">KU 2:5.2</a>.  <i>Tko god želi, može doći</i>: <a href="/hr/The_Urantia_Book/165#p3_8">KU 165:3.8</a>.  <i>Tko god želi, može doći</i>: <a href="/hr/The_Urantia_Book/32#p5_8">KU 32:5.8</a>.  <i>Tko god želi, može doći</i>: <a href="/hr/The_Urantia_Book/100#p7_6">KU 100:7.6</a>. </li>
</ol>
</div>
