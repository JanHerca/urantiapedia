<!--
title: "Joel - Poglavlje 3"
description: 
published: true
date: 2025-11-18T12:59:53Z
tags: bible, bible—joel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joel/2">
          <span class="mdi mdi-arrow-left-drop-circle"></span><span class="pl-2">Joel - Poglavlje 2</span>
        </a>
        </td>
        <td>
        <a href="/hr/Bible/Joel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (4:1) "Jer, gle, u one dane i u ono vrijeme, kad okrenem udes Judeji i Jeruzalemu, </p>
<p id="v2"><sup><small>2</small></sup>  (4:2) sakupit ću sve narode i povesti ih u dolinu Jošafat. Ondje ću im suditi zbog Izraela, naroda mog i moje baštine, koju rastjeraše među narode i razdijeliše moju zemlju među se. </p>
<p id="v3"><sup><small>3</small></sup>  (4:3) Baciše ždrijeb za moj narod; davali su dječake za bludnice, djevojke prodavali za vino i pili." </p>
<p id="v4"><sup><small>4</small></sup>  (4:4) "I vi, Tire i Sidone, što hoćete od mene? I vi, filistejski kraljevi? Želite li mi se osvetiti? Ako se budete svetili meni, osveta će brzo na vaše glave. </p>
<p id="v5"><sup><small>5</small></sup>  (4:5) Na vas što mi oteste srebro i zlato, što odnesoste bogate mi riznice u svoje hramove, </p>
<p id="v6"><sup><small>6</small></sup>  (4:6) na vas koji prodavaste Grcima sinove Jude i Jeruzalema da biste ih otjerali od domovine njihove. </p>
<p id="v7"><sup><small>7</small></sup>  (4:7) Gle, ja ih kanim dići s mjesta gdje god ih prodaste, i učinit ću da vam zločin vaš padne na glave. </p>
<p id="v8"><sup><small>8</small></sup>  (4:8) Prodat ću vaše sinove i kćeri sinovima Judinim, a oni će ih prodat' Sabejcima, daleku narodu. Jer Jahve reče!" </p>
<p id="v9"><sup><small>9</small></sup>  (4:9) Razglasite ovo među narodima! Posvetite se za rat! Dižite junake! Naprijed, navalite, svi ratnici! </p>
<p id="v10"><sup><small>10</small></sup>  (4:10) Prekujte raonike u mačeve, kosire u koplja, nek' slabić kaže: "Junak sam!" </p>
<p id="v11"><sup><small>11</small></sup>  (4:11) Pohitajte i dođite, svi okolni narodi, i ondje se saberite! (Jahve, onamo pošalji svoje junake!) </p>
<p id="v12"><sup><small>12</small></sup>  (4:12) "Budite se, narodi, stupajte u Dolinu Jošafat, jer ću ondje sjesti da sudim svim okolnim narodima. </p>
<p id="v13"><sup><small>13</small></sup>  (4:13) Hvatajte se srpa: ljetina je zrela. Ustanite, siđite: tijesak je pun, prelijevaju se kace, jer je velika zloća njihova." </p>
<p id="v14"><sup><small>14</small></sup>  (4:14) Mnoštvo, mnoštvo u Dolini Odluke! Da, blizu je dan Jahvin u Dolini Odluke! </p>
<p id="v15"><sup><small>15</small></sup>  (4:15) Sunce i mjesec pomrčaše, zvijezde potamnješe. </p>
<p id="v16"><sup><small>16</small></sup>  (4:16) Jahve grmi sa Siona, glas diže iz Jeruzalema; nebo se i zemlja tresu. Ali je Jahve utočište svome narodu i zaštita sinovima Izraela. </p>
<p id="v17"><sup><small>17</small></sup>  (4:17) "Znat ćete tada da sam ja Jahve vaš Bog što stoluje na Sionu, svetoj gori svojoj. Jeruzalem će biti svetište, tuđinac više neće kroza nj proći." </p>
<p id="v18"><sup><small>18</small></sup>  (4:18) Kad dođe taj dan, kapat će gore moštom, iz bregova će brizgati mlijeko, kroza sva korita riječna u Judeji voda će proteći. Vrelo će šiknuti iz kuće Jahvine da natopi Dolinu sitimsku. </p>
<p id="v19"><sup><small>19</small></sup>  (4:19) Egipat će opustjeti, Edom će postati beživotna pustinja zbog nasilja učinjena sinovima Judinim, jer proliše krv nevinu u njihovoj zemlji. </p>
<p id="v20"><sup><small>20</small></sup>  (4:20) Judeja će dovijek biti naseljena i Jeruzalem u sva koljena. </p>
<p id="v21"><sup><small>21</small></sup>  (4:21) "Osvetit ću krv njihovu za koju se nisam još osvetio." Jahve će dići Dom svoj na Sionu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joel/2">
          <span class="mdi mdi-arrow-left-drop-circle"></span><span class="pl-2">Joel - Poglavlje 2</span>
        </a>
        </td>
        <td>
        <a href="/hr/Bible/Joel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
