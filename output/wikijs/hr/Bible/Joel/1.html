<!--
title: "Joel - Poglavlje 1"
description: 
published: true
date: 2025-11-18T12:59:53Z
tags: bible, bible—joel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Joel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joel/2">
          <span class="pr-2">Joel - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ Jahvina koja dođe Joelu, sinu Petuelovu. </p>
<p id="v2"><sup><small>2</small></sup>  Čujte ovo, starci, počujte, svi žitelji zemlje! Je li ovakvo što ikad bilo u vaše dane il' u dane vaših otaca? </p>
<p id="v3"><sup><small>3</small></sup>  Recite ovo svojim sinovima, vaši sinovi svojim sinovima, a njihovi sinovi potonjem koljenu. </p>
<p id="v4"><sup><small>4</small></sup>  Što ostavi šaška, proždrije skakavac, što ostavi skakavac, proždrije gusjenica, što ostavi gusjenica, proždrije ljupilac. </p>
<p id="v5"><sup><small>5</small></sup>  Probudite se, pijanice, i plačite! Sve vinopije, tužite za novim vinom: iz usta vam je oteto. </p>
<p id="v6"><sup><small>6</small></sup>  Jer prekri moju zemlju narod moćan i bezbrojan; zubi su mu kao zubi lavlji, očnjaci mu kao u lavice. </p>
<p id="v7"><sup><small>7</small></sup>  Opustoši mi lozu vinovu i polomi smokve moje; oguli ih i razbaca, grane su im pobijeljele. </p>
<p id="v8"><sup><small>8</small></sup>  Plačite k'o djevica odjevena u kostrijet za zaručnikom svojim. </p>
<p id="v9"><sup><small>9</small></sup>  Nestade prinosnice i ljevanice iz Doma Jahvina. Tuže svećenici, sluge Jahvine. </p>
<p id="v10"><sup><small>10</small></sup>  Opustošeno polje, zemlja poharana. Poharano žito, vino propade, presahnu ulje. </p>
<p id="v11"><sup><small>11</small></sup>  Tugujte, težaci, kukajte, vinogradari, za pšenicom i za ječmom, jer propade žetva poljska. </p>
<p id="v12"><sup><small>12</small></sup>  Loza usahnu, uvenu smokva, mogranj, palma i jabuka: svako se drvo poljsko sasuši. Da, nestade radosti između sinova ljudskih. </p>
<p id="v13"><sup><small>13</small></sup>  Svećenici, opašite kostrijet i tužite! Službenici žrtvenika, naričite! Dođite, prenoćite u kostrijeti, službenici Boga mojeg! Jer iz Doma Boga našeg nesta prinosnice i ljevanice! </p>
<p id="v14"><sup><small>14</small></sup>  Naredite sveti post, proglasite zbor svečani; starješine, saberite sve stanovnike zemlje u kuću Jahve, Boga svojeg. Zavapijte Jahvi: </p>
<p id="v15"><sup><small>15</small></sup>  "Jao dana!" Jer Jahvin dan je blizu i dolazi k'o pohara od Svevišnjeg. </p>
<p id="v16"><sup><small>16</small></sup>  Ne iščeznu li hrana pred našim očima? Nije li nestalo radosti i sreće iz Doma Boga našega? </p>
<p id="v17"><sup><small>17</small></sup>  Istrunu zrnje pod grudama; puste su žitnice, porušene spreme jer žita nesta. </p>
<p id="v18"><sup><small>18</small></sup>  Kako li stoka uzdiše! Krda goveda podivljala lutaju jer im nema paše. Čak i stada ovaca kaznu podnose. </p>
<p id="v19"><sup><small>19</small></sup>  Tebi, Jahve, vapijem: oganj popali pašnjake pustinjske, plamen sažga sva stabla poljska. </p>
<p id="v20"><sup><small>20</small></sup>  Čak i zvijeri čeznu za tobom, jer presušiše potoci, oganj popali pašnjake pustinjske. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Joel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joel/2">
          <span class="pr-2">Joel - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
