<!--
title: "Amos - Poglavlje 3"
description: 
published: true
date: 2025-11-18T12:59:53Z
tags: bible, bible—amos
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Amos/2">
          <span class="mdi mdi-arrow-left-drop-circle"></span><span class="pl-2">Amos - Poglavlje 2</span>
        </a>
        </td>
        <td>
        <a href="/hr/Bible/Amos/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Amos/4">
          <span class="pr-2">Amos - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Počujte, sinovi Izraelovi, ovu riječ koju Jahve zbori protiv vas, protiv svakoga roda što ga izvedoh iz zemlje egipatske: </p>
<p id="v2"><sup><small>2</small></sup>  "Među svim plemenima zemaljskim samo vas poznah, zato ću vas kazniti za sve grijehe vaše." </p>
<p id="v3"><sup><small>3</small></sup>  Idu li dvojica zajedno da se ne dogovore? </p>
<p id="v4"><sup><small>4</small></sup>  Riče li lav u šumi ako plijena nema? Reži li lavić u brlogu ako ništa ne ulovi? </p>
<p id="v5"><sup><small>5</small></sup>  Pada l' ptica na zemlju ako na njoj zamke nema? Diže li se mreža sa zemlje ako se ništa ne uhvati? </p>
<p id="v6"><sup><small>6</small></sup>  Trubi li truba po gradu da se narod ne uzbuni? Hoće li kob pogoditi grad ako je Jahve ne pošalje? </p>
<p id="v7"><sup><small>7</small></sup>  Ništa ne čini Jahve Gospod a da osnove svoje ne otkrije slugama svojim prorocima. </p>
<p id="v8"><sup><small>8</small></sup>  Lav riče: tko da se ne prestravi? Gospod Jahve govori: tko da ne prorokuje? </p>
<p id="v9"><sup><small>9</small></sup>  Proglasite ovo po dvorcima asirskim i po dvorcima u zemlji egipatskoj; recite: "Skupite se na planini Samarije, pogledajte velik nered u njoj i tlačenje posred nje." </p>
<p id="v10"><sup><small>10</small></sup>  Jer ne znaju činiti pravo - riječ je Jahvina - u dvorcima gomilaju nasilje i tlačenje. </p>
<p id="v11"><sup><small>11</small></sup>  Stog ovako govori Jahve Gospod: "Neprijatelj će opkoliti zemlju, utvrde će tvoje razvaliti, tvoje dvorce oplijeniti." </p>
<p id="v12"><sup><small>12</small></sup>  Ovako govori Jahve: "Kao kad pastir istrgne dvije golijeni ili komadić uha iz lavljih ralja, tako će se istrgnuti sinovi Izraelovi koji sjede u Samariji na rubu počivaljke i na divanima." </p>
<p id="v13"><sup><small>13</small></sup>  Čujte i posvjedočite protiv doma Jakovljeva - riječ je Jahve Gospoda, Boga nad Vojskama: <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  "Onoga dana kad kaznim Izraela za zločine, kaznit ću i žrtvenike betelske; žrtvenički će se rozi odlomiti i na tlo popadati. </p>
<p id="v15"><sup><small>15</small></sup>  Razorit ću zimsku kuću i ljetnu kuću, propast će kuće bjelokosne. Mnogih će kuća nestati" - riječ je Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Amos/2">
          <span class="mdi mdi-arrow-left-drop-circle"></span><span class="pl-2">Amos - Poglavlje 2</span>
        </a>
        </td>
        <td>
        <a href="/hr/Bible/Amos/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Amos/4">
          <span class="pr-2">Amos - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:13 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
</ol>
</div>
