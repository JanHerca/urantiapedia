<!--
title: "Amos - Poglavlje 1"
description: 
published: true
date: 2025-11-18T12:59:53Z
tags: bible, bible—amos
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Amos/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Amos/2">
          <span class="pr-2">Amos - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječi Amosa, pastira iz Tekoe. Njegova viđenja o Izraelu u  doba judejskoga kralja Uzije i Jeroboama, sina Joaša, izraelskoga  kralja, dvije godine prije potresa. </p>
<p id="v2"><sup><small>2</small></sup>  Veli on: "Jahve grmi sa Siona, iz Jeruzalema glas mu se ori; stočarski pašnjaci tuže i suši se vrh Karmela." </p>
<p id="v3"><sup><small>3</small></sup>  Ovako govori Jahve: "Za tri zločina Damaska, za četiri zločina, odluka je neopoziva: jer su vrhli Gilead cijepom željeznim, </p>
<p id="v4"><sup><small>4</small></sup>  pustit ću oganj na dom Hazaelov da sažeže Ben-Hadadove dvorce; </p>
<p id="v5"><sup><small>5</small></sup>  polomit ću zasune Damaska, istrijebiti živalj Bikat Avena i žezlonošu iz Bet Edena; narod će aramski u ropstvo u Kir," veli Jahve Gospod. </p>
<p id="v6"><sup><small>6</small></sup>  Ovako govori Jahve: "Za tri zločina Gaze, za četiri zločina, odluka je neopoziva: jer odvedoše sve u izgnanstvo i Edomu predadoše, </p>
<p id="v7"><sup><small>7</small></sup>  pustit ću oganj na zidine Gaze da dvorce joj sažeže. </p>
<p id="v8"><sup><small>8</small></sup>  Istrijebit ću žitelje ašdodske i žezlonošu iz Aškelona. Pružit ću ruku na Ekron da ostatak filistejski pogine," veli Jahve Gospod. </p>
<p id="v9"><sup><small>9</small></sup>  Ovako govori Jahve: "Za tri zločina Tira, za četiri zločina, odluka je neopoziva: jer predade sve izgnanike Edomu i nisu se sjetili bratskog saveza, </p>
<p id="v10"><sup><small>10</small></sup>  pustit ću oganj na zidove Tira da sažeže njihove dvorce." </p>
<p id="v11"><sup><small>11</small></sup>  Ovako govori Jahve: "Za tri zločina Edoma, za četiri zločina, odluka je neopoziva: jer gonjaše brata mačem prigušujuć' samilost svoju, jer gnjev svoj potpirivaše jednako, jer poticaše bijes svoj, </p>
<p id="v12"><sup><small>12</small></sup>  pustit ću oganj na Teman da sažeže dvorce u Bosri." </p>
<p id="v13"><sup><small>13</small></sup>  Ovako govori Jahve: "Za tri zločina Amonovih sinova, za četiri zločina, odluka je neopoziva: jer parahu trudnice gileadske da rašire granice svoje, </p>
<p id="v14"><sup><small>14</small></sup>  potpalit ću oganj na zidinama Rabe da dvorce joj sažeže, s bojnom grajom u dan rata, s burama u dan vihora, </p>
<p id="v15"><sup><small>15</small></sup>  a kralj će im otić' u izgnanstvo, on i knezovi njegovi s njime," veli Jahve Gospod. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Amos/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Amos/2">
          <span class="pr-2">Amos - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
