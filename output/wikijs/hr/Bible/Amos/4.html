<!--
title: "Amos - Poglavlje 4"
description: 
published: true
date: 2025-11-18T12:59:53Z
tags: bible, bible—amos
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Amos/3">
          <span class="mdi mdi-arrow-left-drop-circle"></span><span class="pl-2">Amos - Poglavlje 3</span>
        </a>
        </td>
        <td>
        <a href="/hr/Bible/Amos/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Amos/5">
          <span class="pr-2">Amos - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Počujte ovu riječ, krave bašanske, što boravite na samarijskoj gori, tlačite potrebite, ugnjetavate siromahe, govorite muževima: "Donesi da pijemo!" </p>
<p id="v2"><sup><small>2</small></sup>  Zakle se Jahve Gospod svetošću svojom: "Dolaze vam, evo, dani kad će vas izvlačiti kukama, a posljednju od vas ostima. </p>
<p id="v3"><sup><small>3</small></sup>  Kroz pukotine ćete izlaziti, ne obziruć' se nikamo, i biti bačene prema Hermonu" - riječ je Jahvina. </p>
<p id="v4"><sup><small>4</small></sup>  "Idite samo u Betel i griješite, u Gilgal i množite grijehe svoje! Prinosite svakog jutra žrtve, i desetine svaki treći dan. </p>
<p id="v5"><sup><small>5</small></sup>  Palite tijesto uskislo na žrtvu zahvalnicu, oglasite žrtve dragovoljne, razglasite ih, jer to volite, sinovi Izraelovi" - riječ je Jahve Gospoda. </p>
<p id="v6"><sup><small>6</small></sup>  "Zato dadoh da vam zubi čisti ostanu u svim gradovima vašim, ostavih vas bez kruha u svim selima vašim; pa ipak se ne obratiste k meni" - riječ je Jahvina. </p>
<p id="v7"><sup><small>7</small></sup>  "Uskratih vam i kišu tri mjeseca prije žetve; pustih da kiši na jedan grad, al' ne i na drugi; jedno bi se polje nakvasilo, a drugo bi se - na koje ne pustih kiše - sasušilo. </p>
<p id="v8"><sup><small>8</small></sup>  Dva-tri grada lutahu tako u treći da piju vode, ali se ne mogoše napiti, pa ipak se ne obratiste k meni" - riječ je Jahvina. </p>
<p id="v9"><sup><small>9</small></sup>  "Udarah vas snijeću i medljikom, sasuših vam vrtove i vinograde, proždriješe vam skakavci smokve i masline, pa ipak se ne obratiste k meni" - riječ je Jahvina. </p>
<p id="v10"><sup><small>10</small></sup>  "Poslah na vas kugu poput kuge egipatske; mladiće vaše poklah mačem, a konji vam bjehu k'o plijen odvedeni; napunih vam nosnice smradom iz tabora vašega, pa ipak se ne obratiste k meni" - riječ je Jahvina. </p>
<p id="v11"><sup><small>11</small></sup>  "Obarah vas k'o što Bog obori Sodomu i Gomoru, bijaste k'o glavnja iz ognja istrgnuta, pa ipak se ne obratiste k meni" - riječ je Jahvina. </p>
<p id="v12"><sup><small>12</small></sup>  "Stog ću, Izraele, ovako s tobom postupiti, i jer ću tako s tobom postupiti, pripravi se, Izraele, da susretneš Boga svoga!" </p>
<p id="v13"><sup><small>13</small></sup>  Jer, gle, on sazda planine i stvori vjetar, otkriva čovjeku misao svoju, on tvori zoru i mrak, i penje se na vrh visova zemaljskih, Jahve, Bog nad Vojskama, njegovo je ime. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Amos/3">
          <span class="mdi mdi-arrow-left-drop-circle"></span><span class="pl-2">Amos - Poglavlje 3</span>
        </a>
        </td>
        <td>
        <a href="/hr/Bible/Amos/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Amos/5">
          <span class="pr-2">Amos - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:13 <i>1. dio: Onaj koji je stvorio planinu</i>: <a href="/hr/The_Urantia_Book/97#p4_3">KU 97:4.3</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog kao Stvoritelj zemlje</i>: <a href="/hr/The_Urantia_Book/0#p2_9">KU 0:2.9</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Bog je stvorio zemlju</i>: <a href="/hr/The_Urantia_Book/131#p2_2">KU 131:2.2</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>. </li>
</ol>
</div>
