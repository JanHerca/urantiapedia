<!--
title: "Ezra - Poglavlje 8"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/7">
          <span class="mdi mdi-arrow-left-drop-circle"></span><span class="pl-2">Ezra - Poglavlje 7</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/9">
          <span class="pr-2">Ezra - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Evo glavara obitelji s rodoslovljem koji su sa mnom pošli iz  Babilona za vladavine kralja Artakserksa: </p>
<p id="v2"><sup><small>2</small></sup>  Od Pinhasovih sinova: Geršom; od Itamarovih sinova: Daniel;  od Davidovih sinova: Hatuš, </p>
<p id="v3"><sup><small>3</small></sup>  Šekanijini sinovi; od sinova Paroševih:  Zaharija i s njim upisanih muškaraca stotinu i pedeset; </p>
<p id="v4"><sup><small>4</small></sup>  od  Pahat-Moabovih sinova: Elijoenaj, sin Zerahjin, i s njim dvije  stotine muškaraca; </p>
<p id="v5"><sup><small>5</small></sup>  od Zatuovih sinova: Šekanija, sin Jahazielov, i s njim tri stotine muškaraca; </p>
<p id="v6"><sup><small>6</small></sup>  od sinova Adinovih: Ebed, sin Jonatanov, i s njim pedeset muškaraca; </p>
<p id="v7"><sup><small>7</small></sup>  od Elamovih sinova:  Izaija, sin Atalijin, i s njim sedamdeset muškaraca; </p>
<p id="v8"><sup><small>8</small></sup>  od Šefatjinih  sinova: Zebadja, sin Mihaelov, i s njim osamdeset muškaraca; </p>
<p id="v9"><sup><small>9</small></sup>  od Joabovih sinova: Obadja, sin Jehielov, i s njim dvije stotine  i osamnaest muškaraca; </p>
<p id="v10"><sup><small>10</small></sup>  od sinova Banijevih: Šelomit, sin  Josifjin, i s njim stotinu i šezdeset muškaraca; </p>
<p id="v11"><sup><small>11</small></sup>  od Bebajevih  sinova: Zaharija, sin Bebajev, i s njim dvadeset i osam muškaraca; </p>
<p id="v12"><sup><small>12</small></sup>  od Azgadovih sinova: Johanan, sin Hakatanov, i s njim stotinu  i deset muškaraca; </p>
<p id="v13"><sup><small>13</small></sup>  od posljednjih Adonikamovih sinova poimence:  Elifelet, Jeiel i Šemaja, i s njima šezdeset muškaraca; </p>
<p id="v14"><sup><small>14</small></sup>  i  od sinova Bigvajevih: Utaj, sin Zabudov, i s njim sedamdeset  muškaraca. </p>
<p id="v15"><sup><small>15</small></sup>  Sabrao sam ih kod rijeke koja teče prema Ahavi. Utaborili  smo se za tri dana ondje. Pregledao sam svjetovnjake i svećenike, ali nisam ondje našao ni jednog levita. </p>
<p id="v16"><sup><small>16</small></sup>  Tada sam poslao  glavare Eliezera, Ariela, Šemaju, Elnatana, Jariba, Elnatana, Natana, Zahariju, Mešulama i učitelje Jojariba i Elnatana </p>
<p id="v17"><sup><small>17</small></sup>  i  uputio sam ih Idonu, poglavaru mjesta Kasifje. Stavio sam u njihova  usta riječi koje će reći Idonu i njegovoj braći koja su se nalazila  u mjestu Kasifji da nam pribave sluge za Dom Boga našega. </p>
<p id="v18"><sup><small>18</small></sup>  Milostiva ruka Boga našega bijaše nad nama i oni nam  dovedoše razumna čovjeka između sinova Mahlija, sina Levijeva, sina Izraelova: Šerebju s njegovim sinovima i braćom - njih  osamnaest. </p>
<p id="v19"><sup><small>19</small></sup>  Još Hašabju i s njim njegova brata Izaiju, sina  Merarijeva, i njihove sinove: njih dvadeset. </p>
<p id="v20"><sup><small>20</small></sup>  A od poslužitelja  koje su David i glavari postavili levitima da im služe: dvije  stotine i dvadeset poslužitelja. Svi su bili poimence zabilježeni. </p>
<p id="v21"><sup><small>21</small></sup>  Ja sam ondje, kraj rijeke Ahave, proglasio post: da bismo  se ponizili pred Bogom svojim i od njega izmolili sretan put  sebi, svojoj djeci i svemu blagu svojem. </p>
<p id="v22"><sup><small>22</small></sup>  Jer bih se stidio  moliti od kralja vojske i konjanika da nas štite putem od neprijatelja;  izjavili smo, naprotiv, kralju: "Ruka je Boga našega ispružena  da blagoslovi sve one koji ga traže; njegova snaga i gnjev njegov  nad onima su koji ga ostavljaju." <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  I tako smo postili i molili Boga svoga na ovu nakanu, i on nas usliša. </p>
<p id="v24"><sup><small>24</small></sup>  Izabrao sam dvanaest glavara svećeničkih, Šerebju i Hašabju, i s njima desetoricu njihove braće; </p>
<p id="v25"><sup><small>25</small></sup>  izmjerih im srebro,  zlato i posuđe, darove koje su kralj, njegovi savjetnici, velikaši  i svi Izraelci darovali za Dom Boga našega. </p>
<p id="v26"><sup><small>26</small></sup>  Izmjerih i stavih  u njihove ruke šest stotina i pedeset talenata srebra, stotinu  srebrnih posuda od po dva talenta, stotinu talenata zlata, </p>
<p id="v27"><sup><small>27</small></sup>  dvadeset  zlatnih čaša od tisuću darika i dva vrča od dobre pozlaćene mjedi, skupocjene kao zlato. </p>
<p id="v28"><sup><small>28</small></sup>  I rekoh im: "Vi ste Jahvi posvećeni;  ovo je posuđe posvećeno, ovo srebro i zlato dragovoljno je darovano  Jahvi, Bogu otaca vaših. </p>
<p id="v29"><sup><small>29</small></sup>  Pazite i čuvajte ovo sve dok ne  izmjerite pred glavarima svećeničkim i pred levitima i glavarima  obitelji Izraelovih u Jeruzalemu, u dvoranama Doma Jahvina." </p>
<p id="v30"><sup><small>30</small></sup>  Svećenici i leviti primiše, dakle, izmjereno srebro,  zlato i posuđe da ga odnesu u Jeruzalem, u Dom Boga našega. </p>
<p id="v31"><sup><small>31</small></sup>  Dvanaestog dana prvoga mjeseca krenusmo od rijeke Ahave  da pođemo u Jeruzalem: ruka Boga našega bijaše nad nama; on nas  je na putu štitio od napada neprijatelja i od pljačkaša. </p>
<p id="v32"><sup><small>32</small></sup>  Stigli  smo u Jeruzalem i ondje smo se tri dana odmarali. </p>
<p id="v33"><sup><small>33</small></sup>  Četvrtoga  dana izmjereno je srebro, zlato i posuđe u Domu Boga našega i  predano je u ruke Merimotu, sinu Urijinu, s kojim je bio Eleazar, sin Pinhasov; a pred njima bijahu leviti: Jozabad, sin Ješuin, i Noadja, sin Binujev. </p>
<p id="v34"><sup><small>34</small></sup>  Sve je bilo na broju i težini. Zabilježena  je tada sveukupna težina. U to vrijeme </p>
<p id="v35"><sup><small>35</small></sup>  oni koji su se vratili iz sužanjstva, povratnici, priniješe žrtvu paljenicu Bogu Izraelovu: dvanaest junaca za  sav Izrael, devedeset i šest ovnova, sedamdeset i sedam janjaca, dvanaest jaraca za grijehe - sve to kao paljenicu Jahvi. </p>
<p id="v36"><sup><small>36</small></sup>  Zatim  predaše kraljeve naredbe kraljevskim satrapima i upraviteljima  s one strane Rijeke i oni pomogoše narod i Dom Božji. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/7">
          <span class="mdi mdi-arrow-left-drop-circle"></span><span class="pl-2">Ezra - Poglavlje 7</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/9">
          <span class="pr-2">Ezra - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:22 <i>Bog moći</i>: <a href="/hr/The_Urantia_Book/96#p6_3">KU 96:6.3</a>. </li>
</ol>
</div>
