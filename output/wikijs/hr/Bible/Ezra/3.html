<!--
title: "Ezra - Poglavlje 3"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/2">
          <span class="mdi mdi-arrow-left-drop-circle"></span><span class="pl-2">Ezra - Poglavlje 2</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/4">
          <span class="pr-2">Ezra - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je došao sedmi mjesec - sinovi su Izraelovi bili već u  svojim gradovima - sabrao se sav narod kao jedan čovjek u Jeruzalemu. </p>
<p id="v2"><sup><small>2</small></sup>  Tada Ješua, sin Josadakov, sa svojom braćom svećenicima, i  Zerubabel, sin Šealtielov, sa svojom braćom, počeše graditi žrtvenik  Bogu Izraelovu da bi prinosili paljenice, kako je pisano u Zakonu  Mojsija, čovjeka Božjeg. </p>
<p id="v3"><sup><small>3</small></sup>  I podigoše žrtvenik na starome mjestu  - iako su bili u strahu od naroda u zemlji - i prinosili su paljenice  Jahvi, paljenice jutarnje i večernje; </p>
<p id="v4"><sup><small>4</small></sup>  i slavili su Blagdan  sjenica, kako je pisano: prinosili su svakodnevno broj paljenica  propisan za svaki dan. </p>
<p id="v5"><sup><small>5</small></sup>  Osim toga prinosili su svakidašnje  paljenice, zatim žrtve određene za mlađak i za sve blagdane Jahvine  i za sve one koji su htjeli dragovoljno žrtvovati Jahvi. </p>
<p id="v6"><sup><small>6</small></sup>  Od  prvoga dana u sedmom mjesecu počeli su prinositi Jahvi žrtve  paljenice, premda još nisu bili položeni temelji svetišta Jahvina. </p>
<p id="v7"><sup><small>7</small></sup>  I dadoše novac kamenarima i drvodjelcima; Sidoncima i  Tircima poslaše hranu i piće i ulje da dovezu drva cedrova s  Libanona do Jafe po dopuštenju perzijskoga kralja Kira. </p>
<p id="v8"><sup><small>8</small></sup>  A druge godine poslije njihova dolaska k Domu Božjemu  u Jeruzalemu, drugoga mjeseca kako su Zerubabel, sin Šealtielov, i Ješua, sin Josadakov, s ostalom svojom braćom svećenicima, levitima i sa svim narodom koji se iz ropstva vratio u Jeruzalem  počeli graditi, postavili su levite od dvadeset godina naviše  da upravljaju poslovima oko Doma Jahvina. </p>
<p id="v9"><sup><small>9</small></sup>  Ješua, njegovi sinovi  i braća njegova Kadmiel, Binuj i Hodavja bijahu postavljeni da  kao jedan upravljaju poslenicima na gradnji Doma Božjega. </p>
<p id="v10"><sup><small>10</small></sup>  Kad su zidari bili postavili temelje Svetišta Jahvina, postavili su se svećenici u svečanim odjećama, s trubama, a  tako i leviti, sinovi Asafovi, s cimbalima da slave Jahvu prema  odredbama Davida, kralja Izraelova. </p>
<p id="v11"><sup><small>11</small></sup>  I pjevahu Jahvi hvalu  i slavu: "Jer je dobar, jer je vječna njegova ljubav prema Izraelu."  I sav je narod klicao hvaleći Jahvu, jer je Dom Jahvin bio postavljen  na svoje temelje. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Zaista, mnogi svećenici, mnogi leviti i  glavari obiteljski i starješine, koji su svojim očima vidjeli  temelje prijašnjega Hrama, plakahu iza glasa, a mnogi opet snažno  klicahu od radosti. </p>
<p id="v13"><sup><small>13</small></sup>  I tako nitko nije mogao razlikovati radosno  klicanje od plača u narodu; jer je narod glasno klicao i vika  se čula vrlo daleko. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/2">
          <span class="mdi mdi-arrow-left-drop-circle"></span><span class="pl-2">Ezra - Poglavlje 2</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/4">
          <span class="pr-2">Ezra - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:11 <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>. </li>
</ol>
</div>
