<!--
title: "Ezra - Poglavlje 7"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/6">
          <span class="mdi mdi-arrow-left-drop-circle"></span><span class="pl-2">Ezra - Poglavlje 6</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/8">
          <span class="pr-2">Ezra - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije tih događaja, za kraljevanja Artakserksa, kralja perzijskoga, Ezra - sin Seraje, sina Azarje, sina Hilkije, </p>
<p id="v2"><sup><small>2</small></sup>  sina Šaluma, sina Sadoka, sina Ahituba, </p>
<p id="v3"><sup><small>3</small></sup>  sina Amarje, sina Azarje, sina  Merajota, </p>
<p id="v4"><sup><small>4</small></sup>  sina Zerahje, sina Uzije, sina Bukija, </p>
<p id="v5"><sup><small>5</small></sup>  sina Abišue, sina Pinhasa, sina Eleazara, sina vrhovnog svećenika Arona - </p>
<p id="v6"><sup><small>6</small></sup>  taj Ezra vrati se iz Babilona. Bio je književnik vješt Mojsijevu  Zakonu, koji je dao Jahve, Bog Izraelov. Kako je ruka Jahve,  Boga njegova, bila nad njim, kralj mu je dao sve što je tražio. </p>
<p id="v7"><sup><small>7</small></sup>  Stanovit broj Izraelaca, svećenika, levita, pjevača, vratara  i sluga krenuše u Jeruzalem sedme godine kralja Artakserksa. </p>
<p id="v8"><sup><small>8</small></sup>  A Ezra je došao u Jeruzalem petoga mjeseca: bilo je to sedme  godine kraljeve. </p>
<p id="v9"><sup><small>9</small></sup>  Pošao je iz Babilona prvoga dana prvoga mjeseca, a stigao je u Jeruzalem prvoga dana petoga mjeseca: nad njim  je bila blaga ruka Boga njegova! </p>
<p id="v10"><sup><small>10</small></sup>  Jer je Ezra nastojao svim  srcem proniknuti Zakon Jahvin, vršiti ga i poučavati Izraela  u zakonima i običajima. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Evo prijepisa isprave koju je kralj Artakserkso dao svećeniku  Ezri, književniku vještu naredbama i zakonima što ih je Jahve  dao Izraelu: </p>
<p id="v12"><sup><small>12</small></sup>  "Artakserkso, kralj kraljeva, svećeniku Ezri, pisaru  Zakona Boga nebeskoga, potpuni mir. </p>
<p id="v13"><sup><small>13</small></sup>  Evo mojih zapovijedi: Tko god u mome kraljevstvu od naroda  izraelskog, njegovih svećenika ili od njegovih levita želi poći  u Jeruzalem, može ići s tobom. </p>
<p id="v14"><sup><small>14</small></sup>  Osim toga, šalje te kralj  i njegovih sedam savjetnika da pregledaš Judeju i Jeruzalem prema  Zakonu Boga tvoga, koji ti je u ruci, </p>
<p id="v15"><sup><small>15</small></sup>  i da odneseš srebro  i zlato koje kralj i njegovih sedam savjetnika dragovoljno prinose  Bogu Izraelovu, koji prebiva u Jeruzalemu, </p>
<p id="v16"><sup><small>16</small></sup>  i sve srebro i  zlato koje skupiš po svoj pokrajini babilonskoj s dragovoljnim  prinosima koje narod i svećenici prinesu za Dom svoga Boga u  Jeruzalemu. </p>
<p id="v17"><sup><small>17</small></sup>  I pobrini se da tim novcem kupiš junaca, ovnova i jaganjaca, a tako i darova i naljeva koji uz to idu: to prinesi na žrtvenik  Doma Boga vašega u Jeruzalemu. </p>
<p id="v18"><sup><small>18</small></sup>  Sa srebrom i zlatom što preostane  učinite ti i tvoja braća kako vam se bude najviše svidjelo, vršeći  volju Boga vašega. </p>
<p id="v19"><sup><small>19</small></sup>  Posuđe koje si primio za službu Domu Boga  tvoga ostavi pred Bogom tvojim, u Jeruzalemu. </p>
<p id="v20"><sup><small>20</small></sup>  I što bi još  trebalo za Dom Boga tvoga i što bi trebalo nabaviti primit ćeš  iz kraljevskih riznica. </p>
<p id="v21"><sup><small>21</small></sup>  Ja, kralj Artakserkso, još zapovijedam svim rizničarima  s one strane Rijeke: sve što od vas zatraži svećenik Ezra, pisar  Zakona Boga nebeskoga, podajte odmah najtočnije, </p>
<p id="v22"><sup><small>22</small></sup>  do stotinu  talenata srebra, stotinu kora pšenice, do stotinu bata vina,  do stotinu bata ulja, a soli po želji. </p>
<p id="v23"><sup><small>23</small></sup>  Sve što naredi Bog  nebeski, neka se odmah izvrši u svoj gorljivosti za Dom Boga  nebeskog, da gnjev njegov ne dođe na kraljevstvo kraljevo i na  djecu njegovu. </p>
<p id="v24"><sup><small>24</small></sup>  I još vam javljamo da se ne smije udariti  danak, ni porez, ni carina ni na jednoga od svećenika, levita, pjevača, netinaca i drugih službenika toga Doma Božjega. </p>
<p id="v25"><sup><small>25</small></sup>  A ti, Ezra, po mudrosti Boga svoga koju imaš u rukama, postavi činovnike i suce koji će suditi svemu narodu s onu stranu  Rijeke, to jest svima koji poznaju Zakon Boga tvoga. Tko ne zna, vi ga poučite. </p>
<p id="v26"><sup><small>26</small></sup>  Tko ne bude držao Zakona Boga tvojega - koji  je i kraljev zakon - neka se oštro osudi: na smrt, na progonstvo, na novčanu globu ili na tamnicu." </p>
<p id="v27"><sup><small>27</small></sup>  "Blagoslovljen neka je Jahve, Bog otaca naših, koji je  nadahnuo srce kraljevo da proslavi Dom Jahvin u Jeruzalemu </p>
<p id="v28"><sup><small>28</small></sup>  i  koji je okrenuo prema meni naklonost kralja, njegovih savjetnika  i svih najmoćnijih kraljevskih činovnika. A ja se osmjelih jer  ruka Jahve, Boga mojega, bijaše nada mnom i sabrah glavare Izraela  da pođu sa mnom." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/6">
          <span class="mdi mdi-arrow-left-drop-circle"></span><span class="pl-2">Ezra - Poglavlje 6</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/8">
          <span class="pr-2">Ezra - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:10 <i>Ezra: pridržavanje zakona</i>: <a href="/hr/The_Urantia_Book/97#p8_3">KU 97:8.3</a>. </li>
</ol>
</div>
