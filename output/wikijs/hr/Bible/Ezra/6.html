<!--
title: "Ezra - Poglavlje 6"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/5">
          <span class="mdi mdi-arrow-left-drop-circle"></span><span class="pl-2">Ezra - Poglavlje 5</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/7">
          <span class="pr-2">Ezra - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada, po naredbi kralja Darija, uzeše tražiti u Babilonu, u  spremištu gdje je bila pismohrana, </p>
<p id="v2"><sup><small>2</small></sup>  i nađoše u Ekbatani, tvrđavi  u medijskoj pokrajini, svitak s ovom poveljom: "Na spomen. </p>
<p id="v3"><sup><small>3</small></sup>  Prve godine kraljevanja Kira proglasio je kralj Kir: Dom Božji u Jeruzalemu. Dom neka se sagradi kao mjesto gdje  će se prinositi žrtve i gdje će se donositi prinosi za paljenje.  Neka bude visok šezdeset lakata i širok šezdeset lakata. </p>
<p id="v4"><sup><small>4</small></sup>  Tri  reda neka budu od velikog kamenja, a jedan od drveta. Trošak  će se podmiriti iz kraljevskog dvora. </p>
<p id="v5"><sup><small>5</small></sup>  Povrh toga, posuđe zlatno  i srebrno iz Doma Božjeg koje Nabukodonozor bijaše uzeo iz svetišta  u Jeruzalemu i prenio u Babilon neka se vrati i bude na svome  mjestu u svetištu jeruzalemskom i neka se postavi u Domu Božjem." </p>
<p id="v6"><sup><small>6</small></sup>  "Sada, dakle, Tatnaju, satrape s onu stranu Rijeke, Šetar  Boznaju i drugovi vaši poslanici s onu stranu Rijeke, udaljite  se odatle! </p>
<p id="v7"><sup><small>7</small></sup>  Pustite neka taj Dom Božji grade upravitelji i  starješine židovske. Dom Božji treba sagraditi na njegovu prvotnom  mjestu. </p>
<p id="v8"><sup><small>8</small></sup>  Evo mojih naredaba o vašem držanju prema starješinama  judejskim kako bi se ponovo sagradio taj Dom Božji: od kraljevskog  blaga - to jest od danka s onu stranu Rijeke - neka se plaća  onim ljudima brižljivo, bez prijekida, </p>
<p id="v9"><sup><small>9</small></sup>  i što im bude trebalo  za žrtve paljenice Bogu neba: junaca, ovnova i jaganjaca, i pšenice, soli, vina i ulja, neka im se redovito daje svakoga dana, prema  uputama svećenika u Jeruzalemu. </p>
<p id="v10"><sup><small>10</small></sup>  Neka prinose žrtve na ugodan  miris Bogu neba, neka mole za život kralja i njegovih sinova. </p>
<p id="v11"><sup><small>11</small></sup>  Naređujem osim toga: tko god prekrši ovu naredbu, neka  mu se izvadi greda iz kuće pa neka na njoj bude pogubljen, a  kuća da mu zato postane bunište. </p>
<p id="v12"><sup><small>12</small></sup>  I Bog, koji je ondje nastanio  svoje Ime, neka obori svakog kralja i narod koji bi se drznuo  da prekrši moju naredbu i sruši Dom Božji u Jeruzalemu! Ja, Darije, izdao sam ovu zapovijed. Neka se točno vrši!" </p>
<p id="v13"><sup><small>13</small></sup>  Tada Tatnaj, satrap s onu stranu Rijeke, Šetar Boznaj  i njihovi drugovi učiniše onako kako je zapovjedio kralj Darije. </p>
<p id="v14"><sup><small>14</small></sup>  A židovske su starješine nastavile uspješno graditi po nadahnuću  proroka Hagaja i Zaharije, sina Adonova. Dovršili su gradnju  po naredbi Boga Izraelova i po naredbi Kira i Darija i Artakserksa, kralja perzijskoga. </p>
<p id="v15"><sup><small>15</small></sup>  Hram je zavšen dvadeset i trećeg dana  mjeseca Adara. Bilo je to šeste godine vladavine kralja Darija. </p>
<p id="v16"><sup><small>16</small></sup>  Izraelci - svećenici, leviti i ostatak povratnika iz  sužanjstva - radosno posvetiše taj Dom Božji. </p>
<p id="v17"><sup><small>17</small></sup>  Žrtvovaše za  posvećenje Doma Božjega stotinu junaca, dvije stotine ovnova, četiri stotine janjaca i, kao žrtvu za grijehe svega Izraela, dvanaest jaraca - prema broju plemena Izraelovih. </p>
<p id="v18"><sup><small>18</small></sup>  Zatim  postaviše svećenike po njihovim redovima i levite po njihovim  razredima za službu Domu Božjem u Jeruzalemu, kako je propisano  u knjizi Mojsijevoj. </p>
<p id="v19"><sup><small>19</small></sup>  Povratnici iz sužanjstva slavili su Pashu četrnaestog  dana prvoga mjeseca. </p>
<p id="v20"><sup><small>20</small></sup>  Svi su se leviti, kao jedan čovjek,  očistili: svi su bili čisti; žrtvovali su pashu za sve povratnike  iz ropstva, za svoju braću svećenike i za sebe. </p>
<p id="v21"><sup><small>21</small></sup>  Blagovali  su pashu Izraelci koji su se vratili iz ropstva i svi oni koji  su im se, prekinuvši s nečistoćom naroda zemlje, pridružili da  traže Jahvu, Boga Izraelova. </p>
<p id="v22"><sup><small>22</small></sup>  I svetkovahu radosno Blagdan  beskvasnih hljebova sedam dana: jer ih je Jahve ispunio radošću  i obratio prema njima srce asirskog kralja da ojača njihove ruke  u radovima oko Doma Boga, Boga Izraelova. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/5">
          <span class="mdi mdi-arrow-left-drop-circle"></span><span class="pl-2">Ezra - Poglavlje 5</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/7">
          <span class="pr-2">Ezra - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
