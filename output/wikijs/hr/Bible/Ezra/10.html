<!--
title: "Ezra - Poglavlje 10"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/9">
          <span class="mdi mdi-arrow-left-drop-circle"></span><span class="pl-2">Ezra - Poglavlje 9</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dok je Ezra molio i priznavao grijehe, plačući i ležeći pred  Domom Božjim, skupilo se oko njega mnoštvo Izraelaca, ljudi,  žena i djece: i taj je narod gorko plakao. </p>
<p id="v2"><sup><small>2</small></sup>  Tada Šekanija,  sin Jehielov, jedan od sinova Elamovih, uzimajući riječ reče  Ezri: "Mi smo izdali Boga svoga ženeći se tuđinkama iz naroda  zemlje. Ali još ima nade Izraelu. </p>
<p id="v3"><sup><small>3</small></sup>  Obnovimo sada Savez s Bogom  svojim: obećajmo da ćemo, prema savjetu moga gospodara i onih  koji osjećaju strahopočitanje prema zapovijedi Boga našega, otpustiti  svoje žene tuđinke i djecu koju su rodile. Učinimo dakle po Zakonu! </p>
<p id="v4"><sup><small>4</small></sup>  Ustani, jer to je tvoja dužnost, a mi ćemo biti uza te. Budi  hrabar i na djelo!" </p>
<p id="v5"><sup><small>5</small></sup>  Tada ustade Ezra i zakle glavare svećeničke, i levite, i sve Izraelce da će učiniti kako im bijaše rekao. I zakleše  se. </p>
<p id="v6"><sup><small>6</small></sup>  Ezra se udalji ispred Doma Božjega i uđe u dvoranu Johanana, sina Elijašibova. Ondje provede noć i nije jeo ni kruha niti  je pio vode jer tugovaše zbog nevjernosti povratnika. </p>
<p id="v7"><sup><small>7</small></sup>  Zatim je objavljeno u Judeji i Jeruzalemu svima povratnicima  da se skupe u Jeruzalemu: </p>
<p id="v8"><sup><small>8</small></sup>  a tko ne bude došao u Jeruzalem  za tri dana, toga će pozvati glavari i starješine, bit će mu  zaplijenjeno imanje i isključit će ga iz zbora povratnika. </p>
<p id="v9"><sup><small>9</small></sup>  Svi  su se ljudi od Jude i Benjamina sakupili tako za tri dana u Jeruzalemu.  Bilo je to devetoga mjeseca, dvadesetoga dana u mjesecu. Sav  se narod smjestio na trgu pred Domom Božjim, dršćući zbog svega  toga i zbog jake kiše. </p>
<p id="v10"><sup><small>10</small></sup>  Tada, ustavši, svećenik Ezra reče im: "Vi ste se iznevjerili  kad ste se oženili tuđinkama. Tako ste povećali grijeh Izraelov! </p>
<p id="v11"><sup><small>11</small></sup>  Ali podajte sada hvalu Jahvi, Bogu otaca svojih, i izvršite  volju njegovu te se rastavite od naroda zemlje i od žena tuđinki." </p>
<p id="v12"><sup><small>12</small></sup>  Sav je zbor odgovorio snažnim glasom: "Jest, dužnost  nam je učiniti po tvome savjetu! </p>
<p id="v13"><sup><small>13</small></sup>  Ali naroda ima mnogo i dažd  nahodi: vani se ne može stajati. Osim toga, nije to posao od  dan-dva, jer nas je mnogo koji smo u tome sagriješili. </p>
<p id="v14"><sup><small>14</small></sup>  Mogu  nas na zajedničkom zboru zastupati naši glavari: svi koji su  po našim gradovima oženjeni tuđinkama mogu doći u određeno vrijeme  u pratnji starješina i sudaca svakoga grada, sve dok ne budemo  odvratili gnjev Boga svojega zbog ovoga." </p>
<p id="v15"><sup><small>15</small></sup>  Samo Jonatan, sin Asahelov, i Jahzija, sin Tikvin, bijahu  se usprotivili; a podupirahu ih Mešulam i levit Šabetaj. </p>
<p id="v16"><sup><small>16</small></sup>  Povratnici  učiniše tako: rastaše se. Svećenik Ezra izabra za pomoćnike glavare  obitelji, prema njihovim domovima, i svi su bili poimence određeni.  Počeli su zasjedati prvoga dana desetoga mjeseca da bi sve ispitali. </p>
<p id="v17"><sup><small>17</small></sup>  I prvoga dana prvoga mjeseca završiše sa svima koji se bijahu  oženili tuđinkama. </p>
<p id="v18"><sup><small>18</small></sup>  Među pripadnicima svećenstva evo koji bijahu oženjeni  tuđinkama: između sinova Ješue, sina Josadakova, i među njegovom  braćom: Maaseja, Eliezer, Jarib i Gedalija; </p>
<p id="v19"><sup><small>19</small></sup>  oni dadoše svoju  ruku da će otpustiti svoje žene i da će za svoj grijeh prinijeti  ovna kao naknadnicu. </p>
<p id="v20"><sup><small>20</small></sup>  Od sinova Imerovih: Hanani i Zebadja; </p>
<p id="v21"><sup><small>21</small></sup>  od Harimovih  sinova: Maaseja, Ilija, Šemaja, Jehiel i Uzija; </p>
<p id="v22"><sup><small>22</small></sup>  od Pašhurovih  sinova: Elijoenaj, Maaseja, Jišmael, Netanel, Jozabad i Elasa. </p>
<p id="v23"><sup><small>23</small></sup>  Od levita: Jozabad, Šimej, Kelaja - nazvan Kelita - Petahja, Juda i Eliezer. </p>
<p id="v24"><sup><small>24</small></sup>  Od pjevača: Elijašib i Zakur. Od vratara: Šalum, Telem  i Uri. </p>
<p id="v25"><sup><small>25</small></sup>  A između Izraelaca: od sinova Paroševih: Ramja, Jizija, Malkija, Mijamin, Eleazar, Malkija i Benaja; </p>
<p id="v26"><sup><small>26</small></sup>  od sinova Elamovih:  Matanija, Zaharija, Jehiel, Abdi, Jeremot i Ilija; </p>
<p id="v27"><sup><small>27</small></sup>  od sinova  Zatuovih: Elijoenaj, Elijašib, Matanija, Jeremot, Zabad i Aziza; </p>
<p id="v28"><sup><small>28</small></sup>  od sinova Bebajevih: Johanan, Hananija, Zabaj i Atlaj; </p>
<p id="v29"><sup><small>29</small></sup>  od  Banijevih sinova: Mešulam, Maluk, Adaja, Jašub, Šeal i Ramot; </p>
<p id="v30"><sup><small>30</small></sup>  od Pahat-Moabovih sinova: Adna, Kelal, Benaja, Maaseja, Matanija, Besalel, Binuj i Manaše; </p>
<p id="v31"><sup><small>31</small></sup>  od sinova Harimovih: Eliezer, Jišija, Malkija, Šemaja, Šimun, </p>
<p id="v32"><sup><small>32</small></sup>  Benjamin, Maluk, Semarja; </p>
<p id="v33"><sup><small>33</small></sup>  od  sinova Hašumovih: Matnaj, Matata, Zabad, Elifelet, Jeremaj, Manaše, Šimej; </p>
<p id="v34"><sup><small>34</small></sup>  od sinova Banijevih: Maadaj, Amram, Joel, </p>
<p id="v35"><sup><small>35</small></sup>  Benaja, Bedja, Kelu, </p>
<p id="v36"><sup><small>36</small></sup>  Vanija, Meremot, Elijašib, </p>
<p id="v37"><sup><small>37</small></sup>  Matanija, Matnaj  i Jaasaj; </p>
<p id="v38"><sup><small>38</small></sup>  od sinova Binujevih: Šimej, </p>
<p id="v39"><sup><small>39</small></sup>  Šelemja, Natan  i Adaja; </p>
<p id="v40"><sup><small>40</small></sup>  od Zakajevih sinova: Šašaj, Šaraj, </p>
<p id="v41"><sup><small>41</small></sup>  Azareel,  Šelemja, Šemarja, </p>
<p id="v42"><sup><small>42</small></sup>  Šalum, Amarja, Josip; </p>
<p id="v43"><sup><small>43</small></sup>  od Nebovih sinova:  Jeiel, Matitja, Zabad, Zebina, Jadaj, Joel, Benaja. </p>
<p id="v44"><sup><small>44</small></sup>  Svi su  ovi bili oženjeni tuđinkama, ali su ih otpustili, žene i djecu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/9">
          <span class="mdi mdi-arrow-left-drop-circle"></span><span class="pl-2">Ezra - Poglavlje 9</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
