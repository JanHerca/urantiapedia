<!--
title: "Ezra - Poglavlje 4"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/3">
          <span class="mdi mdi-arrow-left-drop-circle"></span><span class="pl-2">Ezra - Poglavlje 3</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/5">
          <span class="pr-2">Ezra - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ali kada su čuli Judini i Benjaminovi neprijatelji da povratnici  iz sužanjstva grade svetište Jahvi, Bogu Izraelovu, </p>
<p id="v2"><sup><small>2</small></sup>  potražiše  Zerubabela, Ješuu i glavare obiteljske i rekoše im: "Mi želimo  s vama graditi, jer, kao i vi, tražimo Boga vašega i njemu prinosimo  žrtve od vremena Esar Hadona, asirskoga kralja, koji nas je ovamo  doveo." </p>
<p id="v3"><sup><small>3</small></sup>  Zerubabel, Ješua i glavari izraelskih obitelji odgovoriše  im: "Nije na vama da s nama gradite Dom našemu Bogu: gradit ćemo  mi sami Jahvi, Bogu Izraelovu, kako nam je naredio Kir, kralj  perzijski." </p>
<p id="v4"><sup><small>4</small></sup>  Tada je narod one zemlje plašio ljude Judeje i  smetao im u gradnji. </p>
<p id="v5"><sup><small>5</small></sup>  Podmitili su savjetnike da im ometaju  naum: tako je bilo za vrijeme perzijskoga kralja Kira sve do  perzijskoga kralja Darija. Samarijanske smetnje za Kserksove i Artakserksove vladavine </p>
<p id="v6"><sup><small>6</small></sup>  Za Kserksova kraljevanja, na početku njegove vladavine, sastaviše tužbu protiv stanovnika Judeje i Jeruzalema. </p>
<p id="v7"><sup><small>7</small></sup>  I  za vremena Artakserksova pisali su Bišlam, Mitredat, Tabel i  ostali njihovi drugovi protiv Jeruzalema perzijskom kralju Artakserksu.  Podnesak je bio pisan aramejskim pismom i jezikom. </p>
<p id="v8"><sup><small>8</small></sup>  Zatim su  upravitelj Rehum i tajnik Šimšaj napisali kralju Artakserksu  slijedeće pismo protiv Jeruzalema - </p>
<p id="v9"><sup><small>9</small></sup>  upravitelj Rehum, tajnik  Šimšaj i ostali drugovi njihovi: perzijski suci, poslanici, činovnici;  Arkevajci, Babilonci, Suzanci - to jest Elamci - </p>
<p id="v10"><sup><small>10</small></sup>  i ostali  narodi koje je veliki i slavni Asurbanipal bio odveo u sužanjstvo  i naselio ih u gradove Samarije i druge krajeve s onu stranu  Rijeke. </p>
<p id="v11"><sup><small>11</small></sup>  Evo prijepisa pisma koje su mu poslali: "Kralju Artakserksu, tvoje sluge, ljudi s onu stranu Rijeke. Sada, dakle, </p>
<p id="v12"><sup><small>12</small></sup>  neka  zna kralj da su Judejci stigli k nama od tebe; došavši u Jeruzalem, žele ponovo sagraditi odmetnički i opaki grad; podižu zidine, a temelje su već postavili. </p>
<p id="v13"><sup><small>13</small></sup>  Neka zna kralj: ako ovaj grad  bude sagrađen i zidovi podignuti, neće se više plaćati porez, ni danak, ni carina, i ovaj će grad biti na štetu kraljevske  riznice. </p>
<p id="v14"><sup><small>14</small></sup>  Budući da jedemo dvorsku sol, ne čini nam se doličnim  gledati ovu sramotu nanesenu kralju. Zato, dakle, obavještavamo  kralja: </p>
<p id="v15"><sup><small>15</small></sup>  neka se poduzmu istraživanja u ljetopisima tvojih  očeva: u tim ćeš ljetopisima naći i utvrditi da je ovaj grad  odmetnički grad, nesretan za kraljeve i pokrajine i da su se  u njemu od davnine dizale bune. Zato je ovaj grad bio razoren. </p>
<p id="v16"><sup><small>16</small></sup>  Obavješćujemo kralja da neće biti više tvoje područje preko  Rijeke ako ovaj grad bude ponovo sagrađen i zidovi podignuti!" </p>
<p id="v17"><sup><small>17</small></sup>  Kralj je poslao ovaj odgovor: "Rehumu, upravitelju, Šimšaju, tajniku, i ostalim drugovima njihovim koji borave u Samariji  i drugdje, s onu stranu Rijeke - mir! Evo, </p>
<p id="v18"><sup><small>18</small></sup>  podnesak koji  ste mi poslali bio je preda mnom pričitan u njegovu prijevodu. </p>
<p id="v19"><sup><small>19</small></sup>  Po mojoj su naredbi poduzeli istraživanja i utvrdili da se  taj grad dizao od davnine protiv kraljeva i da su u njemu bivali  ustanci i bune. </p>
<p id="v20"><sup><small>20</small></sup>  I moćni su kraljevi kraljevali u Jeruzalemu, koji su gospodarili svime s onu stranu Rijeke: njima se plaćao  danak, porez i carina. </p>
<p id="v21"><sup><small>21</small></sup>  Zapovjedite, dakle, da se prekine  pothvat onih ljudi: taj se grad neće zidati dok ja o tome ne  odlučim. </p>
<p id="v22"><sup><small>22</small></sup>  Čuvajte se svakog propusta u postupku, da ne bi  zlo poraslo na štetu kraljeva." </p>
<p id="v23"><sup><small>23</small></sup>  Pošto je prijepis otpisa kralja Artakserksa pročitan  pred Rehumom, upraviteljem, Šimšajem, tajnikom, i pred njihovim  drugovima, oni brzo odoše u Jeruzalem k Judejcima te im oružanom  snagom zabraniše radove. </p>
<p id="v24"><sup><small>24</small></sup>  Tako su obustavljeni poslovi oko  gradnje Doma Božjega u Jeruzalemu. Bili su prekinuti sve do druge  godine kraljevanja Darija, perzijskoga kralja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/3">
          <span class="mdi mdi-arrow-left-drop-circle"></span><span class="pl-2">Ezra - Poglavlje 3</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/5">
          <span class="pr-2">Ezra - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
