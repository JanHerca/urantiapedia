<!--
title: "Ezra - Poglavlje 9"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/8">
          <span class="mdi mdi-arrow-left-drop-circle"></span><span class="pl-2">Ezra - Poglavlje 8</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/10">
          <span class="pr-2">Ezra - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pošto je sve to uređeno, dođoše mi glavari govoreći: "Izraelski  narod, svećenici i leviti nisu se odvojili od naroda zemlje,  okorjelih u njihovim gnusobama: nisu se odijelili od Kanaanaca, Hetita, Perižana, Jebusejaca, Amonaca, Moabaca, Egipćana i Amorejaca, </p>
<p id="v2"><sup><small>2</small></sup>  nego su za sebe i za sinove svoje uzimali za žene njihove  kćeri: sveti rod pomiješao se s narodima zemlje; glavari i savjetnici  prvi su počinili tu nevjernost." </p>
<p id="v3"><sup><small>3</small></sup>  Na tu vijest razderah svoju  odjeću i svoj ogrtač, čupao sam kosu i bradu svoju i sjedoh utučen. </p>
<p id="v4"><sup><small>4</small></sup>  Svi koji su strahovali od riječi Božje sakupili se oko mene  zbog nevjernosti onih povratnika. A ja sam sveudilj sjedio utučen, sve do večernje žrtve. </p>
<p id="v5"><sup><small>5</small></sup>  A o večernjoj žrtvi trgnuh se iz svoga  jada i, razderane odjeće i ogrtača, padoh na koljena, raširih  ruke prema Jahvi, Bogu svome, </p>
<p id="v6"><sup><small>6</small></sup>  i rekoh: "Bože moj! Stid me i bojim se podići svoje lice k tebi, Bože  moj! Jer su se umnožila zlodjela naša preko glave i grijesi su  se naši nagomilali do neba. </p>
<p id="v7"><sup><small>7</small></sup>  Od vremena otaca svojih pa do  danas u krivnji smo velikoj i zbog zlodjela svojih bijasmo predani  u ruke zemaljskih kraljeva: mi, kraljevi naši i svećenici naši  - pod mač, u sužanjstvo, u plijen i na sramotu, kao što je to  i danas. </p>
<p id="v8"><sup><small>8</small></sup>  Ali sada, za kratko vrijeme, učinio nam je Jahve, Bog naš, milost i ostavi nam Ostatak i dade nam utočište u svome  svetom mjestu: tako nam je Bog naš prosvijetlio oči i dao nam  malo života u robovanju našem. </p>
<p id="v9"><sup><small>9</small></sup>  Jer mi smo robovi, ali nas  u ropstvu našem nije nikada ostavio Bog naš: nego nam dade te  nađosmo milost u perzijskih kraljeva, dade nam snage da podignemo  Dom Boga našega i da obnovimo njegove ruševine i pribavi nam  utočište u Judeji i Jeruzalemu. </p>
<p id="v10"><sup><small>10</small></sup>  Ali sada, što možemo reći, Bože moj, kad smo poslije  svega toga odnemarili zapovijedi tvoje </p>
<p id="v11"><sup><small>11</small></sup>  koje si zapovjedio  preko svojih slugu proroka ovim riječima: 'Zemlja u koju ulazite  da je zaposjednete nečista je zemlja od nečistoće naroda zemlje, od gnusoba njihovih kojima su se napunili od jednoga kraja do  drugoga. </p>
<p id="v12"><sup><small>12</small></sup>  Stoga ne dajite kćeri svojih za njihove sinove i  ne uzimajte njihovih kćeri za svoje sinove, ne želite nikakav  njihov mir i sreću njihovu, da biste postali snažni i jeli najbolje  plodove zemlje i ostavili je zauvijek u nasljedstvo sinovima  svojim.' </p>
<p id="v13"><sup><small>13</small></sup>  I poslije svega što nas je stiglo zbog zlih djela naših  i zbog naše velike krivice, dobro je, o Bože naš, što si naša  zlodjela smatrao manjima nego što je zloća njihova i što si nam  ostavio ovaj Ostatak! </p>
<p id="v14"><sup><small>14</small></sup>  Zar možemo i dalje kršiti naredbe tvoje  i vezivati se s ovim gnusnim narodima? Ne bi li se ti razgnjevio  i satro nas da ni Ostatka ni ikoga spašena više ne bi bilo? </p>
<p id="v15"><sup><small>15</small></sup>  Jahve, Bože Izraelov, po pravednosti tvojoj mi ostadosmo Ostatak, kao  što smo danas: evo nas pred tobom s grijehom svojim! Zaista ne  bismo zbog njega smjeli stajati pred tobom!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/8">
          <span class="mdi mdi-arrow-left-drop-circle"></span><span class="pl-2">Ezra - Poglavlje 8</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/10">
          <span class="pr-2">Ezra - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
