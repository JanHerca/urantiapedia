<!--
title: "Ezra - Poglavlje 1"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/2">
          <span class="pr-2">Ezra - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prve godine perzijskoga kralja Kira, da bi se ispunila riječ  Jahvina objavljena na Jeremijina usta, nadahnu Jahve perzijskoga  kralja Kira te on objavi po svemu svojem kraljevstvu, usmeno  i pismeno: </p>
<p id="v2"><sup><small>2</small></sup>  "Ovako veli perzijski kralj Kir: 'Sva zemaljska  kraljevstva dade mi Jahve, Bog nebeski. On mi naloži da mu sagradim  Dom u Jeruzalemu, u Judeji. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tko je god među vama od svega  njegova naroda, Bog njegov bio s njim! Neka ide u Jeruzalem u  Judeji i neka gradi Dom Jahvi, Bogu Izraelovu, Bogu koji stoluje  u Jeruzalemu. </p>
<p id="v4"><sup><small>4</small></sup>  I gdje god se još zadržao ostatak toga naroda, neka ga stanovništvo mjesta u kojima boravi podupre srebrom  i zlatom, imanjem i stokom i dragovoljnim prinosima za Dom Božji  u Jeruzalemu.'" </p>
<p id="v5"><sup><small>5</small></sup>  Tada ustadoše glavari obitelji Jude i Benjamina, svećenici  i leviti, i svi kojima je Bog potaknuo duh i krenuše graditi  Dom Jahvin u Jeruzalemu. </p>
<p id="v6"><sup><small>6</small></sup>  I svi su im susjedi pomagali: srebrom, zlatom, darovima u naravi, stokom, dragocjenostima mnogim, osim  svega što su dragovoljno prilagali. </p>
<p id="v7"><sup><small>7</small></sup>  Kralj Kir iznese posuđe Jahvina Doma koje Nabukodonozor  bijaše odnio iz Jeruzalema i stavio u hram svoga boga. </p>
<p id="v8"><sup><small>8</small></sup>  Kir, kralj perzijski, uruči ga Mitredatu, rizničaru, koji ga izbroji  judejskom knezu Šešbasaru. </p>
<p id="v9"><sup><small>9</small></sup>  Evo njegova popisa. Zlatnih zdjela:  trideset; srebrnih zdjela: tisuću i dvadeset devet; </p>
<p id="v10"><sup><small>10</small></sup>  zlatnih  čaša: trideset; srebrnih čaša: četiri stotine i deset; ostalog  posuđa: tisuću. </p>
<p id="v11"><sup><small>11</small></sup>  Svega zlatnog i srebrnog posuđa: pet tisuća  i četiri stotine. Sve je to odnio Šešbasar kada se sužnji vraćahu  iz Babilona u Jeruzalem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/2">
          <span class="pr-2">Ezra - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:2 <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
</ol>
</div>
