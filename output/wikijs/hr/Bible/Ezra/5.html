<!--
title: "Ezra - Poglavlje 5"
description: 
published: true
date: 2025-11-18T12:59:53Z
tags: bible, bible—ezra
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/4">
          <span class="mdi mdi-arrow-left-drop-circle"></span><span class="pl-2">Ezra - Poglavlje 4</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/6">
          <span class="pr-2">Ezra - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada su proroci Hagaj i Zaharija, sin Adonov, počeli prorokovati  Judejcima u Judeji i Jeruzalemu, u ime Boga Izraelova, koji je  bio nad njima; </p>
<p id="v2"><sup><small>2</small></sup>  na to ustadoše Zerubabel, sin Šealtielov, i  Ješua, sin Josadakov, i počeše zidati Dom Božji u Jeruzalemu:  proroci su Božji bili s ljudima i bodrili ih. </p>
<p id="v3"><sup><small>3</small></sup>  U to vrijeme  dođoše k njima Tatnaj, satrap s onu stranu Rijeke, Šetar Boznaj  i drugovi njihovi poslanici i upitaše ih: "Tko vam je dopustio  da gradite ovaj hram i da podižete ove zidove? </p>
<p id="v4"><sup><small>4</small></sup>  Kako se zovu  ljudi koji su sagradili ovu zgradu?" </p>
<p id="v5"><sup><small>5</small></sup>  Ali je oko Božje bdjelo nad starješinama judejskim, te  im nisu zabranili da rade dok obavijest nije otišla Dariju i  stigao o tom pismeni odgovor. </p>
<p id="v6"><sup><small>6</small></sup>  Ovo je prijepis pisma koje su  kralju Dariju poslali Tatnaj, satrap s one strane Rijeke, Šetar  Boznaj i njihovi drugovi poslanici s one strane Eufrata. </p>
<p id="v7"><sup><small>7</small></sup>  Oni  su mu uputili izvješće ovog sadržaja: "Kralju Dariju svaki mir! </p>
<p id="v8"><sup><small>8</small></sup>  Neka znade kralj da smo došli  u pokrajinu Judeju k Domu Boga velikoga: grade ga od krupnog  kamenja, drvetom oblažu zidove; posao se brižljivo izvodi i napreduje  u njihovim rukama. </p>
<p id="v9"><sup><small>9</small></sup>  Zapitali smo njihove starješine i rekli  smo im: 'Tko vam je dopustio da gradite ovaj hram i da podignete  njegove zidove?' </p>
<p id="v10"><sup><small>10</small></sup>  Pitali smo ih i za njihova imena da bismo  ti javili. Tako smo i zapisali imena onih koji zapovijedaju ljudstvu. </p>
<p id="v11"><sup><small>11</small></sup>  A oni nam ovako odgovoriše: 'Mi smo sluge Boga neba i zemlje; gradimo Hram koji je bio  sagrađen prije mnogo godina i koji je bio sagradio i podigao  veliki kralj Izraela. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Ali kad su naši oci rasrdili Boga neba, on ih je predao u ruke Nabukodonozora Kaldejca, babilonskog  kralja, koji je razorio ovaj Hram i odveo narod u sužanjstvo  u Babilon. </p>
<p id="v13"><sup><small>13</small></sup>  Ali prve godine Kira, kralja babilonskog, zapovjedio  je kralj Kir da se ponovo sazida ovaj Dom Božji. </p>
<p id="v14"><sup><small>14</small></sup>  Još i zlatno  i srebrno posuđe Doma Božjega, koje Nabukodonozor bijaše odnio  iz svetišta u Jeruzalemu i prenio ga u svetište babilonsko, uzeo  je kralj Kir iz svetišta u Babilonu i predao čovjeku po imenu  Šešbasaru, koga je postavio upraviteljem, </p>
<p id="v15"><sup><small>15</small></sup>  i rekao mu je:  'Uzmi ovo posuđe, pođi i metni ga u svetište jeruzalemsko, i  neka se Dom Božji zida na svome starom mjestu.' </p>
<p id="v16"><sup><small>16</small></sup>  Taj je Šešbasar  došao, dakle, i postavio temelje Doma Božjega u Jeruzalemu. I  od tada pa do danas gradi se, i još nije dovršen.' </p>
<p id="v17"><sup><small>17</small></sup>  Sada, dakle, ako kralj želi, neka se istraži u pismohrani  kraljevoj u Babilonu je li zaista kralj Kir izdao zapovijed da  se sagradi Dom Božji u Jeruzalemu. A kraljeva odluka o tome neka  nam se saopći." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezra/4">
          <span class="mdi mdi-arrow-left-drop-circle"></span><span class="pl-2">Ezra - Poglavlje 4</span>
        </a>
        </td>
        <td>
        <a href="/hr/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezra/6">
          <span class="pr-2">Ezra - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:11-12 <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
</ol>
</div>
