<!--
title: "Jevrejima - Poglavlje 9"
description: 
published: true
date: 2025-11-18T12:59:53Z
tags: bible, bible—hebrews
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hebrews/8">
          <span class="mdi mdi-arrow-left-drop-circle"></span><span class="pl-2">Jevrejima - Poglavlje 8</span>
        </a>
        </td>
        <td>
        <a href="/hr/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hebrews/10">
          <span class="pr-2">Jevrejima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I onaj prvi je, svakako, imao bogoštovne uredbe i Svetinju, ali ovosvjetsku. </p>
<p id="v2"><sup><small>2</small></sup>  Šator je uistinu bio uređen: prvi, u kojem  bijaše svijećnjak, stol i prinos kruhova, a zove se Svetinja; </p>
<p id="v3"><sup><small>3</small></sup>  iza druge pak zavjese bio je Šator zvan Svetinja nad svetinjama  - </p>
<p id="v4"><sup><small>4</small></sup>  u njoj zlatni kadionik i Kovčeg saveza, sav optočen zlatom, a u njemu zlatna posuda s manom i štap Aronov, koji je ono procvao, i ploče Saveza; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  povrh njega pak kerubi Slave što osjenjuju  Pomirilište. O tom ne treba sada potanko govoriti. </p>
<p id="v6"><sup><small>6</small></sup>  Pošto je to tako uređeno, u prvi Šator stalno ulaze svećenici  obavljati bogoslužje, </p>
<p id="v7"><sup><small>7</small></sup>  a u drugi jednom godišnje samo veliki  svećenik, i to ne bez krvi koju prinosi za sebe i za nepažnje  naroda. </p>
<p id="v8"><sup><small>8</small></sup>  Time Duh Sveti očituje da još nije otkriven put u  Svetinju dok još postoji prvi Šator. </p>
<p id="v9"><sup><small>9</small></sup>  To je slika za sadašnje  vrijeme: prinose se darovi i žrtve koje ne mogu u savjesti usavršiti  bogoslužnika - </p>
<p id="v10"><sup><small>10</small></sup>  sve same na ićima i pićima i raznim pranjima  utemeljene tjelesne uredbe, nametnute do časa ispravka. </p>
<p id="v11"><sup><small>11</small></sup>  Krist se pak pojavi kao Veliki svećenik budućih dobara  pa po većem i savršenijem Šatoru - nerukotvorenu, koji nije od  ovoga stvorenja - <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  i ne po krvi jaraca i junaca, nego po svojoj  uđe jednom zauvijek u Svetinju i nađe vječno otkupljenje. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Doista, ako već poškropljena krv jaraca i bikova i pepeo  juničin posvećuje onečišćene, daje tjelesnu čistoću, </p>
<p id="v14"><sup><small>14</small></sup>  koliko  će više krv Krista - koji po Duhu vječnom samoga sebe bez mane  prinese Bogu - očistiti savjest našu od mrtvih djela, na službu  Bogu živomu! </p>
<p id="v15"><sup><small>15</small></sup>  A radi ovoga je Posrednik novoga Saveza: da po  smrti za otkupljenje prekršaja iz starog Saveza pozvani zadobiju  obećanu vječnu baštinu. </p>
<p id="v16"><sup><small>16</small></sup>  Jer gdje je posrijedi savez-oporuka, potrebno je dokazati smrt oporučitelja. </p>
<p id="v17"><sup><small>17</small></sup>  Oporuka je doista  valjana tek nakon smrti: nikad ne vrijedi dok oporučitelj živi. </p>
<p id="v18"><sup><small>18</small></sup>  Stoga ni onaj prvi Savez nije bez krvi ustanovljen. </p>
<p id="v19"><sup><small>19</small></sup>  Pošto  je svemu narodu priopćio svaku zapovijed zakonsku, uze Mojsije  krv junaca i jaraca s vodom i grimiznom vunom i izopom te samu  Knjigu i sav narod poškropi </p>
<p id="v20"><sup><small>20</small></sup>  govoreći: Ovo je krv Saveza  koji vam odredi Bog; </p>
<p id="v21"><sup><small>21</small></sup>  a onda krvlju slično poškropi i  Šator i sve bogoslužno posuđe. </p>
<p id="v22"><sup><small>22</small></sup>  I gotovo se sve po zakonu  čisti krvlju i bez prolijevanja krvi nema oproštenja. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Ako  se dakle time čiste slike onoga što je na nebu, potrebno je da  se samo to nebesko čisti žrtvama od tih uspješnijima. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Krist doista ne uđe u rukotvorenu Svetinju, protulik  one istinske, nego u samo nebo: da se sada pojavi pred licem  Božjim za nas. </p>
<p id="v25"><sup><small>25</small></sup>  Ne da mnogo puta prinosi samoga sebe kao što  veliki svećenik svake godine ulazi u Svetinju s tuđom krvlju; </p>
<p id="v26"><sup><small>26</small></sup>  inače bi bilo trebalo da trpi mnogo puta od postanka svijeta.  No sada se pojavio, jednom na svršetku vjekova, da grijeh dokine  žrtvom svojom. </p>
<p id="v27"><sup><small>27</small></sup>  I kao što je ljudima jednom umrijeti, a potom na sud, </p>
<p id="v28"><sup><small>28</small></sup>  tako i Krist: jednom se prinese da grijehe mnogih ponese, a drugi će se put - bez obzira na grijeh - ukazati onima koji  ga iščekuju sebi na spasenje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hebrews/8">
          <span class="mdi mdi-arrow-left-drop-circle"></span><span class="pl-2">Jevrejima - Poglavlje 8</span>
        </a>
        </td>
        <td>
        <a href="/hr/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hebrews/10">
          <span class="pr-2">Jevrejima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:4 <i>Novi fetiši</i>: <a href="/hr/The_Urantia_Book/88#p2_5">KU 88:2.5</a>. </li>
  <li id="fn2"><a href="#cite2">↑</a> 9:11-28 <i>Isus viđen kao ljudska žrtva</i>: <a href="/hr/The_Urantia_Book/89#p9_3">KU 89:9.3</a>. </li>
  <li id="fn3"><a href="#cite3">↑</a> 9:12,15,22 <i>Isus kao Otkupitelj Crkve</i>: <a href="/hr/The_Urantia_Book/170#p5_6">KU 170:5.6</a>. </li>
  <li id="fn4"><a href="#cite4">↑</a> 9:22 <i>Doktrina pomirenja</i>: <a href="/hr/The_Urantia_Book/63#p6_4">KU 63:6.4</a>.  <i>Bez krvi, nema oproštenja</i>: <a href="/hr/The_Urantia_Book/4#p5_5">KU 4:5.5</a>. </li>
  <li id="fn5"><a href="#cite5">↑</a> 9:23 <i>Izvorni uzorak</i>: <a href="/hr/The_Urantia_Book/27#p2_1">KU 27:2.1</a>. </li>
</ol>
</div>
