<!--
title: "Jevrejima - Poglavlje 10"
description: 
published: true
date: 2025-11-18T12:59:53Z
tags: bible, bible—hebrews
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hebrews/9">
          <span class="mdi mdi-arrow-left-drop-circle"></span><span class="pl-2">Jevrejima - Poglavlje 9</span>
        </a>
        </td>
        <td>
        <a href="/hr/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hebrews/11">
          <span class="pr-2">Jevrejima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Budući da Zakon ima tek sjenu budućih dobara, a ne sam lik  zbiljnosti, on uistinu žrtvama koje se - iz godine u godinu iste  - neprestano prinose ne može nikada usavršiti one što pristupaju. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ta ne bi li se prestale prinositi kad bogoslužnici, jednom  očišćeni, ne bi više imali nikakve svijesti grijeha? </p>
<p id="v3"><sup><small>3</small></sup>  Ali po  njima se iz godine u godinu podsjeća na grijehe. </p>
<p id="v4"><sup><small>4</small></sup>  Jer krv bikova i jaraca nikako ne može odnijeti grijeha. </p>
<p id="v5"><sup><small>5</small></sup>  Zato On ulazeći u svijet veli: Žrtva i prinos ne mile ti se, nego si mi tijelo pripravio; </p>
<p id="v6"><sup><small>6</small></sup>  paljenice i okajnice ne sviđaju ti se. </p>
<p id="v7"><sup><small>7</small></sup>  Tada rekoh: "Evo dolazim!" U svitku knjige piše za mene: "Vršiti, Bože, volju tvoju!" </p>
<p id="v8"><sup><small>8</small></sup>  Pošto gore reče: Žrtve i prinosi, paljenice i okajnice  - koje se po Zakonu prinose - ne mile ti se i ne sviđaju, </p>
<p id="v9"><sup><small>9</small></sup>  veli zatim: Evo dolazim vršiti volju tvoju! Dokida  prvo da uspostavi drugo. </p>
<p id="v10"><sup><small>10</small></sup>  U toj smo volji posvećeni prinosom tijela Isusa Krista  jednom zauvijek. </p>
<p id="v11"><sup><small>11</small></sup>  I svaki je svećenik dan za danom u bogoslužju te učestalo  prinosi iste žrtve, koje nikako ne mogu odnijeti grijeha. </p>
<p id="v12"><sup><small>12</small></sup>  A  ovaj, pošto je prinio jednu jedincatu žrtvu za grijehe, zauvijek  sjede zdesna Bogu <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  čekajući otad dok se neprijatelji  ne podlože za podnožje nogama njegovim. </p>
<p id="v14"><sup><small>14</small></sup>  Jednim uistinu  prinosom zasvagda usavrši posvećene. </p>
<p id="v15"><sup><small>15</small></sup>  A to nam svjedoči i Duh Sveti. Pošto je doista rekao: </p>
<p id="v16"><sup><small>16</small></sup>  "Ovo je Savez kojim ću se svezati s njima nakon ovih dana", Gospodin govori: "Zakone ću svoje staviti u njihova srca i upisati ih u dušu njihovu. </p>
<p id="v17"><sup><small>17</small></sup>  I grijeha se njihovih i bezakonja njihovih neću više spominjati." </p>
<p id="v18"><sup><small>18</small></sup>  A gdje su grijesi oprošteni, nema više prinosa za njih. </p>
<p id="v19"><sup><small>19</small></sup>  Imamo dakle, braćo, slobodan ulaz u Svetinju po krvi  Isusovoj - </p>
<p id="v20"><sup><small>20</small></sup>  put nov i živ što nam ga On otvori kroz zavjesu, to jest svoje tijelo; <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  imamo i Velikog svećenika nad kućom  Božjom. </p>
<p id="v22"><sup><small>22</small></sup>  Pristupajmo stoga s istinitim srcem u punini vjere, srdaca škropljenjem očišćenih od zle savjesti i tijela oprana  čistom vodom. <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Čuvajmo nepokolebljivu vjeru nade jer je vjeran  Onaj koji dade obećanje. </p>
<p id="v24"><sup><small>24</small></sup>  I pazimo jedni na druge da se potičemo  na ljubav i dobra djela </p>
<p id="v25"><sup><small>25</small></sup>  te ne propuštamo svojih sastanaka, kako je u nekih običaj, nego se hrabrimo, to više što više vidite  da se bliži Dan. </p>
<p id="v26"><sup><small>26</small></sup>  Jer ako svojevoljno griješimo pošto primismo spoznanje  istine, nema više žrtve za grijehe, </p>
<p id="v27"><sup><small>27</small></sup>  nego strašno isčekivanje  suda i bijesa ognja što će proždrijeti protivnike. </p>
<p id="v28"><sup><small>28</small></sup>  Je li  tko prekršio Zakon Mojsijev, bez milosrđa biva pogubljen na  osnovi dvojice ili trojice svjedoka. </p>
<p id="v29"><sup><small>29</small></sup>  Zamislite koliko  li će goru kaznu zavrijediti tko Sina Božjega pogazi, i nečistom  smatra krv Saveza kojom je posvećen, i Duha milosti pogrdi? </p>
<p id="v30"><sup><small>30</small></sup>  Ta poznajemo Onoga koji je rekao: Moja je odmazda, ja  ću je vratiti; i još: Sudit će Gospodin svome puku. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Strašno je upasti u ruke Boga živoga. </p>
<p id="v32"><sup><small>32</small></sup>  A spomenite se onih prvih dana kada ste, tek prosvijetljeni, izdržali veliku patničku borbu: </p>
<p id="v33"><sup><small>33</small></sup>  ovamo javno izvrgnuti porugama  i nevoljama, onamo postavši zajedničari onih s kojima se tako  postupalo. </p>
<p id="v34"><sup><small>34</small></sup>  I doista, sa sužnjevima ste suosjećali i s radošću  prihvatili otimanje dobara znajući da imate bolji, trajan posjed. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Ne gubite dakle pouzdanja! Pripada mu velika plaća! </p>
<p id="v36"><sup><small>36</small></sup>  Postojanosti  vam uistinu treba da biste vršeći volju Božju zadobili obećano. </p>
<p id="v37"><sup><small>37</small></sup>  Jer još malo, sasvim malo, i Onaj koji dolazi doći će i neće zakasniti </p>
<p id="v38"><sup><small>38</small></sup>  A pravednik će moj od vjere živjeti, ako li pak otpadne, ne mili se on duši mojoj. </p>
<p id="v39"><sup><small>39</small></sup>  A mi nismo od onih koji otpadaju, sebi na propast, nego od  onih koji vjeruju na spas duše. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hebrews/9">
          <span class="mdi mdi-arrow-left-drop-circle"></span><span class="pl-2">Jevrejima - Poglavlje 9</span>
        </a>
        </td>
        <td>
        <a href="/hr/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hebrews/11">
          <span class="pr-2">Jevrejima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:1 <i>Prirodno kao sjena duhovnog</i>: <a href="/hr/The_Urantia_Book/170#p5_2">KU 170:5.2</a>. </li>
  <li id="fn2"><a href="#cite2">↑</a> 10:1-20 <i>Isus viđen kao ljudska žrtva</i>: <a href="/hr/The_Urantia_Book/89#p9_3">KU 89:9.3</a>. </li>
  <li id="fn3"><a href="#cite3">↑</a> 10:12 <i>Desna ruka Boga</i>: <a href="/hr/The_Urantia_Book/38#p0_1">KU 38:0.1</a>.  <i>Desna ruka Boga</i>: <a href="/hr/The_Urantia_Book/21#p4_4">KU 21:4.4</a>.  <i>Desna ruka Boga</i>: <a href="/hr/The_Urantia_Book/13#p2_7">KU 13:2.7</a>.  <i>Desna ruka Oca</i>: <a href="/hr/The_Urantia_Book/5#p2_2">KU 5:2.2</a>. </li>
  <li id="fn4"><a href="#cite4">↑</a> 10:20 <i>Novi i živi način</i>: <a href="/hr/The_Urantia_Book/52#p5_4">KU 52:5.4</a>.  <i>Ja sam živi put</i>: <a href="/hr/The_Urantia_Book/117#p3_3">KU 117:3.3</a>.  <i>Isus: novi i živi put</i>: <a href="/hr/The_Urantia_Book/162#p2_7">KU 162:2.7</a>.  <i>Isus, novi i živi put</i>: <a href="/hr/The_Urantia_Book/129#p4_7">KU 129:4.7</a>.  <i>Isus, živi put</i>: <a href="/hr/The_Urantia_Book/147#p5_8">KU 147:5.8</a>.  <i>Novi i bolji način</i>: <a href="/hr/The_Urantia_Book/138#p6_4">KU 138:6.4</a>.  <i>Novi i živi način</i>: <a href="/hr/The_Urantia_Book/101#p6_10">KU 101:6.10</a>.  <i>Novi i živi način</i>: <a href="/hr/The_Urantia_Book/146#p3_7">KU 146:3.7</a>.  <i>Novi i živi način</i>: <a href="/hr/The_Urantia_Book/52#p5_5">KU 52:5.5</a>.  <i>Isus, novi i živi put</i>: <a href="/hr/The_Urantia_Book/196#p2_4">KU 196:2.4</a>. </li>
  <li id="fn5"><a href="#cite5">↑</a> 10:22 <i>Duboko uvjerenje</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn6"><a href="#cite6">↑</a> 10:30 <i>Osveta je Božja</i>: <a href="/hr/The_Urantia_Book/70#p10_9">KU 70:10.9</a>. </li>
  <li id="fn7"><a href="#cite7">↑</a> 10:34 <i>Na nebu bolja supstanca</i>: <a href="/hr/The_Urantia_Book/48#p1_7">KU 48:1.7</a>. </li>
</ol>
</div>
