<!--
title: "Jevrejima - Poglavlje 13"
description: 
published: true
date: 2025-11-18T12:59:53Z
tags: bible, bible—hebrews
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Jevrejima - Poglavlje 12</span>
        </a>
        </td>
        <td>
        <a href="/hr/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bratoljublje neka je trajno! </p>
<p id="v2"><sup><small>2</small></sup>  Gostoljublja ne zaboravljajte:  njime neki, i ne znajući, ugostiše anđele! </p>
<p id="v3"><sup><small>3</small></sup>  Sjećajte se uznika  kao suuznici; zlostavljanih - ta i sami ste u tijelu! </p>
<p id="v4"><sup><small>4</small></sup>  Ženidba  neka bude u časti u sviju i postelja neokaljana! Jer bludnicima  će i preljubnicima suditi Bog. </p>
<p id="v5"><sup><small>5</small></sup>  U življenju ne budite srebroljupci, zadovoljni onim što imate! Ta on je rekao: Ne, neću te zapustiti  i neću te ostaviti. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Zato možemo pouzdano reći: Gospodin mi je pomoćnik, ja ne strahujem: što mi tko može? <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Spominjite se svojih glavara koji su vam nevješćivali  riječ Božju: promatrajući kraj njihova života, nasljedujte njihovu  vjeru. </p>
<p id="v8"><sup><small>8</small></sup>  Isus Krist jučer i danas isti je - i uvijeke. </p>
<p id="v9"><sup><small>9</small></sup>  Ne  dajte se zanijeti različitim tuđim naucima! Jer bolje je srce  utvrđivati milošću nego jelima, koja nisu koristila onima što  su ih obdržavali. </p>
<p id="v10"><sup><small>10</small></sup>  Imamo žrtvenik s kojega nemaju pravo jesti  služitelji Šatora. </p>
<p id="v11"><sup><small>11</small></sup>  Jer tijela životinja, kojih krv veliki  svećenik unosi za grijeh u Svetinju, spaljuju se izvan tabora. </p>
<p id="v12"><sup><small>12</small></sup>  Zato i Isus, da bi vlastitom krvlju posvetio narod, trpio  je izvan vrata. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Stoga iziđimo k njemu izvan tabora noseći  njegovu muku </p>
<p id="v14"><sup><small>14</small></sup>  jer nemamo ovdje trajna grada, nego onaj budući  tražimo. </p>
<p id="v15"><sup><small>15</small></sup>  Po njemu dakle neprestano prinosimo Bogu žrtvu  hvalbenu, to jest plod usana što ispovijedaju ime  njegovo. </p>
<p id="v16"><sup><small>16</small></sup>  Dobrotvornosti i zajedništva ne zaboravljajte jer  takve su žrtve mile Bogu! </p>
<p id="v17"><sup><small>17</small></sup>  Poslušni budite svojim glavarima i podložni jer oni bdiju  nad vašim dušama kao oni koji će polagati račun; neka to čine  s radošću, a ne uzdišući jer vam to ne bi bilo korisno. </p>
<p id="v18"><sup><small>18</small></sup>  Molite za nas! Uvjereni smo doista da imamo dobru savjest  i u svemu se želimo dobro ponašati. </p>
<p id="v19"><sup><small>19</small></sup>  Usrdnije vas pak molim:  učinite to kako bih vam se što brže vratio. </p>
<p id="v20"><sup><small>20</small></sup>  A Bog mira, koji po krvi vječnoga Saveza od mrtvih izvede velikoga Pastira ovaca, Gospodina našega Isusa, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  osposobio vas za svako dobro djelo da vršite volju njegovu, činio u nama što je njemu milo, po Isusu Kristu, komu slava u vijeke vjekova. Amen. </p>
<p id="v22"><sup><small>22</small></sup>  Molim vas, braćo, podnesite ovu riječ ohrabrenja: ta  samo vam ukratko napisah! </p>
<p id="v23"><sup><small>23</small></sup>  Znajte: naš je brat Timotej oslobođen.  Ako uskoro stigne, s njime ću vas pohoditi. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Pozdravite sve svoje glavare i sve svete! Pozdravljaju vas ovi iz Italije. </p>
<p id="v25"><sup><small>25</small></sup>  Milost sa svima vama! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Jevrejima - Poglavlje 12</span>
        </a>
        </td>
        <td>
        <a href="/hr/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:5b <i>Bog nikada neće ostaviti Isusa samog</i>: <a href="/hr/The_Urantia_Book/157#p6_13">KU 157:6.13</a>. </li>
  <li id="fn2"><a href="#cite2">↑</a> 13:6 <i>Vjerniku koji poznaje Boga</i>: <a href="/hr/The_Urantia_Book/100#p2_7">KU 100:2.7</a>. </li>
  <li id="fn3"><a href="#cite3">↑</a> 13:12 <i>Isus viđen kao ljudska žrtva</i>: <a href="/hr/The_Urantia_Book/89#p9_3">KU 89:9.3</a>. </li>
  <li id="fn4"><a href="#cite4">↑</a> 13:20 <i>Ja sam dobri pastir</i>: <a href="/hr/The_Urantia_Book/182#p1_10">KU 182:1.10</a>.  <i>Krv vječnog saveza</i>: <a href="/hr/The_Urantia_Book/89#p9_3">KU 89:9.3</a>.  <i>Pravi pastir</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn5"><a href="#cite5">↑</a> 13:23 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
</ol>
</div>
