<!--
title: "Ivan - Poglavlje 21"
description: 
published: true
date: 2025-11-18T12:59:53Z
tags: bible, bible—john
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/John/20">
          <span class="mdi mdi-arrow-left-drop-circle"></span><span class="pl-2">Ivan - Poglavlje 20</span>
        </a>
        </td>
        <td>
        <a href="/hr/Bible/John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga očitova se Isus ponovno učenicima na Tiberijadskome  moru. Očitova se ovako: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Bijahu zajedno Šimun Petar, Toma zvani  Blizanac, Natanael iz Kane Galilejske, zatim Zebedejevi i još  druga dva njegova učenika. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Kaže im Šimun Petar: "Idem ribariti."  Rekoše: "Idemo i mi s tobom." Izađoše i uđoše u lađu, ali te  noći ne uloviše ništa. </p>
<p id="v4"><sup><small>4</small></sup>  Kad je već svanulo, stade Isus na kraju, ali učenici nisu  znali da je to Isus. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Kaže im Isus: "Dječice, imate li što  za prismok?" Odgovoriše mu: "Nemamo." <sup id="cite6"><a href="#fn6">[6]</a></sup></p>
<p id="v6"><sup><small>6</small></sup>  A on im reče: "Bacite  mrežu na desnu stranu lađe i naći ćete." Baciše oni i više je  ne mogoše izvući od mnoštva ribe. </p>
<p id="v7"><sup><small>7</small></sup>  Tada onaj učenik kojega  je Isus ljubio kaže Petru: "Gospodin je!" Kad je Šimun Petar  čuo da je to Gospodin, pripaše si gornju haljinu, jer bijaše  gol, te se baci u more. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v8"><sup><small>8</small></sup>  Ostali učenici dođoše s lađicom vukući  mrežu s ribom jer ne bijahu daleko od kraja, samo kojih dvjesta  lakata. </p>
<p id="v9"><sup><small>9</small></sup>  Kad iziđu na kraj, ugledaju pripravljenu žeravicu i na  njoj pristavljenu ribu i kruh. <sup id="cite9"><a href="#fn9">[9]</a></sup></p>
<p id="v10"><sup><small>10</small></sup>  Kaže im Isus: "Donesite riba  što ih sada uloviste." </p>
<p id="v11"><sup><small>11</small></sup>  Nato se Šimun Petar popne i izvuče  na kraj mrežu punu velikih riba, sto pedeset i tri. I premda  ih je bilo toliko, mreža se ne raskinu. <sup id="cite10"><a href="#fn10">[10]</a></sup></p>
<p id="v12"><sup><small>12</small></sup>  Kaže im Isus: "Hajde, doručkujte!" I nitko se od učenika ne usudi upitati ga: "Tko  si ti?" Znali su da je Gospodin. <sup id="cite11"><a href="#fn11">[11]</a></sup></p>
<p id="v13"><sup><small>13</small></sup>  Isus pristupi, uzme kruh  i dade im, a tako i ribu. </p>
<p id="v14"><sup><small>14</small></sup>  To se već treći put očitova Isus učenicima pošto uskrsnu  od mrtvih. <sup id="cite12"><a href="#fn12">[12]</a></sup></p>
<p id="v15"><sup><small>15</small></sup>  Nakon doručka upita Isus Šimuna Petra: "Šimune Ivanov, ljubiš li me više nego ovi?" Odgovori mu: "Da, Gospodine, ti  znaš da te volim." <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v16"><sup><small>16</small></sup>  Kaže mu: "Pasi jaganjce moje!" Upita ga  po drugi put: "Šimune Ivanov, ljubiš li me?" Odgovori mu: "Da, Gospodine, ti znaš da te volim!" Kaže mu: "Pasi ovce moje!" <sup id="cite15"><a href="#fn15">[15]</a></sup></p>
<p id="v17"><sup><small>17</small></sup>  Upita ga treći put: "Šimune Ivanov, voliš li me?" Ražalosti  se Petar što ga upita treći put: "Voliš li me?" pa mu odgovori:  "Gospodine, ti sve znaš! Tebi je poznato da te volim." Kaže mu  Isus: "Pasi ovce moje!" <sup id="cite16"><a href="#fn16">[16]</a></sup></p>
<p id="v18"><sup><small>18</small></sup>  "Zaista, zaista kažem ti: Dok si bio mlađi, sam si se opasivao i hodio kamo si htio; ali kad ostariš, raširit ćeš ruke i drugi će te opasivati i voditi kamo nećeš." </p>
<p id="v19"><sup><small>19</small></sup>  A to mu reče nagovješćujući kakvom će smrću proslaviti  Boga. Rekavši to doda: "Idi za mnom!" <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v20"><sup><small>20</small></sup>  Petar se okrene i opazi  da ga slijedi onaj učenik kojega je Isus ljubio i koji se za  večere bijaše privio Isusu uz prsa i upitao ga: "Gospodine, tko  će te to izdati?" <sup id="cite19"><a href="#fn19">[19]</a></sup></p>
<p id="v21"><sup><small>21</small></sup>  Vidjevši ga, Petar kaže Isusu: "Gospodine, a što s ovim?" </p>
<p id="v22"><sup><small>22</small></sup>  Odgovori mu Isus: "Ako hoću da on ostane  dok ne dođem, što je tebi do toga? Ti idi za mnom!" <sup id="cite20"><a href="#fn20">[20]</a></sup></p>
<p id="v23"><sup><small>23</small></sup>  Stoga  se pronese među braćom glas da onaj učenik neće umrijeti. No  Isus mu nije rekao: "Neće umrijeti", nego: "Ako hoću da on ostane  dok ne dođem, što je tebi do toga?" <sup id="cite21"><a href="#fn21">[21]</a></sup></p>
<p id="v24"><sup><small>24</small></sup>  Taj učenik za ovo svjedoči i ovo napisa. I znamo da je  istinito svjedočanstvo njegovo. </p>
<p id="v25"><sup><small>25</small></sup>  A ima još mnogo toga što  učini Isus i kad bi se sve redom popisalo, sav svijet, mislim, ne bi obuhvatio knjiga koje bi se napisale. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/John/20">
          <span class="mdi mdi-arrow-left-drop-circle"></span><span class="pl-2">Ivan - Poglavlje 20</span>
        </a>
        </td>
        <td>
        <a href="/hr/Bible/John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 21:1 <i>Otići ću u Galileju</i>: <a href="/hr/The_Urantia_Book/181#p2_27">KU 181:2.27</a>.  <i>Izgled Galileje</i>: <a href="/hr/The_Urantia_Book/192#p1_1">KU 192:1.1</a>. </li>
  <li id="fn2"><a href="#cite2">↑</a> 21:1-2 <i>Dočekali su Isusa u Galileji</i>: <a href="/hr/The_Urantia_Book/139#p8_13">KU 139:8.13</a>. </li>
  <li id="fn3"><a href="#cite3">↑</a> 21:2 <i>Toma Didim</i>: <a href="/hr/The_Urantia_Book/139#p8_1">KU 139:8.1</a>.  <i>Živio/la je u Kani</i>: <a href="/hr/The_Urantia_Book/139#p6_2">KU 139:6.2</a>. </li>
  <li id="fn4"><a href="#cite4">↑</a> 21:2-3 <i>Učenici nisu ulovili ribu</i>: <a href="/hr/The_Urantia_Book/192#p1_2">KU 192:1.2</a>. </li>
  <li id="fn5"><a href="#cite5">↑</a> 21:4 <i>Vidi čovjeka na obali pored vatre</i>: <a href="/hr/The_Urantia_Book/192#p1_2">KU 192:1.2</a>. </li>
  <li id="fn6"><a href="#cite6">↑</a> 21:5-8 <i>Ulov riba</i>: <a href="/hr/The_Urantia_Book/192#p1_3">KU 192:1.3</a>. </li>
  <li id="fn7"><a href="#cite7">↑</a> 21:7 <i>Prvi koji je prepoznao Isusa</i>: <a href="/hr/The_Urantia_Book/139#p4_10">KU 139:4.10</a>.  <i>Nagli Petar</i>: <a href="/hr/The_Urantia_Book/139#p2_4">KU 139:2.4</a>. </li>
  <li id="fn8"><a href="#cite8">↑</a> 21:7,20 <i>Učenik kojeg je Isus volio</i>: <a href="/hr/The_Urantia_Book/139#p4_2">KU 139:4.2</a>. </li>
  <li id="fn9"><a href="#cite9">↑</a> 21:9-10 <i>Isus priprema doručak</i>: <a href="/hr/The_Urantia_Book/192#p1_5">KU 192:1.5</a>. </li>
  <li id="fn10"><a href="#cite10">↑</a> 21:11 <i>Petar hvata mrežu / ribu</i>: <a href="/hr/The_Urantia_Book/192#p1_7">KU 192:1.7</a>. </li>
  <li id="fn11"><a href="#cite11">↑</a> 21:12-13 <i>Isus poslužuje doručak</i>: <a href="/hr/The_Urantia_Book/192#p1_8">KU 192:1.8</a>. </li>
  <li id="fn12"><a href="#cite12">↑</a> 21:14 <i>Apostoli vide Isusa treći put</i>: <a href="/hr/The_Urantia_Book/192#p1_9">KU 192:1.9</a>. </li>
  <li id="fn13"><a href="#cite13">↑</a> 21:15 <i>Nahrani moje janjce</i>: <a href="/hr/The_Urantia_Book/192#p2_2">KU 192:2.2</a>. </li>
  <li id="fn14"><a href="#cite14">↑</a> 21:15-17 <i>Očev tor</i>: <a href="/hr/The_Urantia_Book/170#p2_20">KU 170:2.20</a>. </li>
  <li id="fn15"><a href="#cite15">↑</a> 21:16 <i>Čuvaj moje ovce</i>: <a href="/hr/The_Urantia_Book/192#p2_3">KU 192:2.3</a>. </li>
  <li id="fn16"><a href="#cite16">↑</a> 21:17 <i>Nahrani moje ovce</i>: <a href="/hr/The_Urantia_Book/192#p2_4">KU 192:2.4</a>. </li>
  <li id="fn17"><a href="#cite17">↑</a> 21:19 <i>Najviši zahtjev: „slijedi me“</i>: <a href="/hr/The_Urantia_Book/196#p0_13">KU 196:0.13</a>. </li>
  <li id="fn18"><a href="#cite18">↑</a> 21:19b <i>Prati me do kraja</i>: <a href="/hr/The_Urantia_Book/192#p2_4">KU 192:2.4</a>. </li>
  <li id="fn19"><a href="#cite19">↑</a> 21:20-22 <i>Koja je briga Petra</i>: <a href="/hr/The_Urantia_Book/192#p2_5">KU 192:2.5</a>. </li>
  <li id="fn20"><a href="#cite20">↑</a> 21:22-23 <i>Različite duljine života</i>: <a href="/hr/The_Urantia_Book/181#p2_15">KU 181:2.15</a>. </li>
  <li id="fn21"><a href="#cite21">↑</a> 21:23 <i>Pogrešno tumačenje</i>: <a href="/hr/The_Urantia_Book/192#p2_6">KU 192:2.6</a>. </li>
</ol>
</div>
