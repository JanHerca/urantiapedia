<!--
title: "2 Kraljevima - Poglavlje 13"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/12">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 12</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/14">
          <span class="pr-2">2 Kraljevima - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvadeset i treće godine kraljevanja judejskog kralja Joaša, sina Ahazjina, postade Joahaz, sin Jehuov, izraelskim kraljem  u Samariji. Kraljevao je sedamnaest godina. </p>
<p id="v2"><sup><small>2</small></sup>  On je činio što  je zlo u očima Jahvinim i poveo se za grijesima Jeroboama, sina  Nebatova, koji je zavodio Izraela. Od njih nije odstupao. </p>
<p id="v3"><sup><small>3</small></sup>  Tada Jahve uskipje gnjevom na Izraela i predade ga u ruke  aramejskog kralja Hazaela i u ruke Ben-Hadada, sina Hazaelova, za sve ono vrijeme. </p>
<p id="v4"><sup><small>4</small></sup>  Ali je Joahaz ublažio lice Jahvino i  Jahve ga je uslišio, jer je vidio nevolju koju je aramejski kralj  nanosio Izraelu. </p>
<p id="v5"><sup><small>5</small></sup>  Jahve je dao Izraelu izbavitelja koji ga  je izbavio od ruke aramejske te su Izraelci živjeli u svojim  šatorima kao i prije. </p>
<p id="v6"><sup><small>6</small></sup>  Ali nisu odstupali od grijeha kojim  Jeroboam bijaše zaveo Izraela: ustrajali su u njemu, pa i ašere  ostadoše u Samariji. </p>
<p id="v7"><sup><small>7</small></sup>  Jahve je ostavio Joahazu samo pedeset  konjanika kao vojsku, deset bojnih kola i deset tisuća pješaka;  kralj aramejski bijaše ih uništio i zgazio ih kao prah u vršidbi. </p>
<p id="v8"><sup><small>8</small></sup>  Ostala povijest Joahazova, sve što je učinio i poduzimao, zar sve to nija zapisano u knjizi Ljetopisa kraljeva izraelskih? </p>
<p id="v9"><sup><small>9</small></sup>  Joahaz je počinuo sa svojim ocima i bi pokopan u Samariji, a njegov sin Joaš zakralji se mjesto njega. </p>
<p id="v10"><sup><small>10</small></sup>  Trideset i sedme godine kraljevanja judejskoga kralja  Joaša postade Joaš, sin Joahazov, izraelskim kraljem u Samariji;  kraljevao je šesnaest godina. </p>
<p id="v11"><sup><small>11</small></sup>  Činio je što je zlo u očima  Jahvinim. Nije odstupao od grijeha Jeroboama, sina Nebatova,  koji je zaveo Izraela. Za njim se poveo. </p>
<p id="v12"><sup><small>12</small></sup>  Ostala povijest Joaševa, sve što je učinio, junaštva  njegova, kako je ratovao s Amasjom, judejskim kraljem, zar sve  to nije zapisano u knjizi Ljetopisa kraljeva izraelskih? </p>
<p id="v13"><sup><small>13</small></sup>  Joaš  je počinuo sa svojim ocima, a Jeroboam se popeo na njegovo prijestolje.  Joaša pokopaše u Samariji uz izraelske kraljeve. </p>
<p id="v14"><sup><small>14</small></sup>  Kad se Elizej razbolio od bolesti od koje mu valjade  umrijeti, dođe mu izraelski kralj Joaš, rasplaka se nad njim  i reče mu: "Oče moj, oče moj! Kola Izraelova i konjanici njegovi!" </p>
<p id="v15"><sup><small>15</small></sup>  Elizej mu reče: "Uzmi luk i strijele." I on dohvati luk i  strijele. </p>
<p id="v16"><sup><small>16</small></sup>  Elizej će tada kralju: "Nategni luk!" I on ga nateže.  Elizej stavi ruke na ruke kraljeve, </p>
<p id="v17"><sup><small>17</small></sup>  zatim reče: "Otvori prozor  prema istoku." I on ga otvori, a nato će Elizej: "Odapni!" I  on odape, a Elizej reče: "Pobjedonosna strijela Jahvina! Pobjednička  strijela nad Aramejcima! Do nogu ćeš potući Aramejce kod Afeka." </p>
<p id="v18"><sup><small>18</small></sup>  I nastavi: "Uzmi strijele!" On ih uze. Elizej tada reče kralju:  "Udri o zemlju!" On udari tri puta i stade. </p>
<p id="v19"><sup><small>19</small></sup>  Tada se rasrdi  na njega Božji čovjek i reče: "Pet ili šest puta trebalo je da  udariš! Tada bi potpuno potukao Aramejce; ovako ćeš ih pobijediti  samo tri puta." </p>
<p id="v20"><sup><small>20</small></sup>  Elizej zatim umrije i pokopaše ga. A pljačkaške čete  Moabaca napadale zemlju svake godine. </p>
<p id="v21"><sup><small>21</small></sup>  Dogodilo se te su neki, sahranjujući čovjeka, opazili razbojnike: baciše mtrvaca u grob  Elizejev i odoše. Mrtvac, dotakavši se Elizejevih kostiju, oživje  i stade na noge. </p>
<p id="v22"><sup><small>22</small></sup>  Aramejski kralj Hazael ugnjetavaše Izraelce svega vijeka  Joahazova. </p>
<p id="v23"><sup><small>23</small></sup>  Ali im se Jahve smilova i ražali se nad njima.  Pogleda na njih zbog svoga Saveza koji je sklopio s Abrahamom, Izakom i Jakovom. Nije ih htio uništiti i nije ih odbacio daleko  od svoga lica do danas. </p>
<p id="v24"><sup><small>24</small></sup>  Hazael, aramejski kralj, umrije,  a njegov sin Ben-Hadad zavlada namjesto njega. </p>
<p id="v25"><sup><small>25</small></sup>  Tada Joaš, sin Joahazov, opet uze iz ruke Ben-Hadada, sina Hazaelova, gradove  koje Hazael u ratu bijaše oteo njegovu ocu Joahazu. Joaš ga je  tri puta potukao i vratio gradove Izraelove. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/12">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 12</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/14">
          <span class="pr-2">2 Kraljevima - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
