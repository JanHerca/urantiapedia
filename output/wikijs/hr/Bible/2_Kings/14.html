<!--
title: "2 Kraljevima - Poglavlje 14"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/13">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 13</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/15">
          <span class="pr-2">2 Kraljevima - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Druge godine kraljevanja Joaša, sina Joahazova, nad Izraelom, postade judejskim kraljem Amasja, sin Joašev. </p>
<p id="v2"><sup><small>2</small></sup>  Bilo mu je  dvadeset i pet godina kad se zakraljio, a kraljevao je dvadeset  i devet godina u Jeruzalemu. Mati mu se zvala Joadana i bila  je iz Jeruzalema. </p>
<p id="v3"><sup><small>3</small></sup>  Činio je što je pravo u Jahvinim očima,  ali ne sasvim kao praotac njegov David. U svemu je slijedio Joaša, svoga oca. </p>
<p id="v4"><sup><small>4</small></sup>  Ali uzvišica nije razrušio i narod je svejednako  prinosio žrtve i kad na uzvišicama. </p>
<p id="v5"><sup><small>5</small></sup>  Kad je učvrstio kraljevstvo, smakao je one časnike koji  su mu ubili oca. </p>
<p id="v6"><sup><small>6</small></sup>  Ali nije pogubio sinova onih ubojica, prema  onome što je napisano u knjizi Zakona Mojsijeva, gdje Jahve zapovijeda:  "Neka se očevi ne pogubljuju za sinove ni sinovi za očeve, nego  svatko neka gine za svoj grijeh." </p>
<p id="v7"><sup><small>7</small></sup>  On je potukao Edomce u Slanoj  dolini, deset tisuća njih, i u bitki je zauzeo Selu; dao joj  je ime Jokteel, koje nosi do današnjega dana. </p>
<p id="v8"><sup><small>8</small></sup>  Tada Amasja posla glasnike izraelskom kralju Joašu, sinu  Jehuova sina Joahaza, i poruči mu: "Dođi da se ogledamo!" </p>
<p id="v9"><sup><small>9</small></sup>  A  izraelski kralj Joaš odvrati judejskom kralju Amasji: "Libanonski  je trn jedanput poslao glasnike k libanonskom cedru: 'Daj kćer  mome sinu za ženu', ali su divlje zvijeri libanonske prošle i  trn izgazile. </p>
<p id="v10"><sup><small>10</small></sup>  Potukao si Edomce, pa ti se srce uzobijestilo  i tražiš slavu! Radije ostani kod kuće. Zašto izazivaš zlo i  hoćeš da propadneš ti i svi Judejci s tobom?" </p>
<p id="v11"><sup><small>11</small></sup>  Ali Amasja ne posluša. Izađe izraelski kralj Joaš te  se ogledaše u boju on i judejski kralj Amasja u Bet Šemešu u  Judeji. </p>
<p id="v12"><sup><small>12</small></sup>  Izraelci poraziše Judejce i oni pobjegoše svaki pod  svoj šator. </p>
<p id="v13"><sup><small>13</small></sup>  Izraelski kralj Joaš uhvati u Bet Šemešu judejskoga kralja  Amasju, sina Joaševa, sina Ahazjina, i odvede ga u Jeruzalem.  Tada sruši jeruzalemski zid od Efrajimovih vrata do Ugaonih vrata, u dužini od četiri stotine lakata. </p>
<p id="v14"><sup><small>14</small></sup>  Uzevši sve zlato, srebro  i posuđe što se nalazilo u Domu Jahvinu i u riznici kraljevskog  dvora, povrh toga i taoce, vrati se u Samariju. </p>
<p id="v15"><sup><small>15</small></sup>  Ostala povijest Joaševa, sve što je činio i poduzimao  i kako je ratovao s Amasjom, judejskim kraljem, zar sve to nije  zapisano u knjizi Ljetopisa izraelskih kraljeva? </p>
<p id="v16"><sup><small>16</small></sup>  Joaš je  počinuo sa svojim ocima i pokopan je u Samariji uz kraljeve izraelske.  Sin njegov Jeroboam zakralji se mjesto njega. </p>
<p id="v17"><sup><small>17</small></sup>  Amasja, sin Joašev, judejski kralj, živio je još petnaest  godina poslije smrti izraelskog kralja Joaša, sina Joahazova. </p>
<p id="v18"><sup><small>18</small></sup>  A ostala povijest Amasjina zar nije zapisana u knjizi Ljetopisa  kraljeva judejskih? </p>
<p id="v19"><sup><small>19</small></sup>  Protiv njega je skovana urota u Jeruzalemu.  Iako je on pobjegao u Lakiš, poslaše za njim u Lakiš ljude koji  ga ondje ubiše. </p>
<p id="v20"><sup><small>20</small></sup>  Odande su ga prenijeli na konjima i sahranili  u Jeruzalemu kraj njegovih otaca, u Davidovu gradu. </p>
<p id="v21"><sup><small>21</small></sup>  Tada  sav judejski narod uze Azahju, komu bijaše šesnaest godina, i  zakralji ga namjesto njegova oca Amasje. </p>
<p id="v22"><sup><small>22</small></sup>  On opet sagradi Elat povrativši ga Judeji, pošto je kralj  počinuo kod svojih otaca. </p>
<p id="v23"><sup><small>23</small></sup>  Petnaeste godine kraljevanja judejskog kralja Amasje, sina Joaševa, postade izraelskim kraljem u Samariji Jeroboam, sin Joašev. On je kraljevao četrdeset i jednu godinu. </p>
<p id="v24"><sup><small>24</small></sup>  Činio  je što je zlo u očima Jahvinim, nije se ostavio nijednoga grijeha  Jeroboama, sina Nebatova, koji je zaveo Izraela. </p>
<p id="v25"><sup><small>25</small></sup>  On je dobio natrag izraelsko područje od Ulaza u Hamat  do Mrtvoga mora, prema riječi koju je Jahve, Bog Izraelov, rekao  preko sluge svoga Jone, sina Amitajeva, proroka iz Gat Hahefera. </p>
<p id="v26"><sup><small>26</small></sup>  Jer je Jahve vidio ljutu nevolju Izraelovu da više nema ni  slobodnih ni robova i nikoga da pomogne Izraelu. </p>
<p id="v27"><sup><small>27</small></sup>  Ali Jahve  nije odlučio izbrisati ispod neba ime Izraelovo: spasio ga je  rukom Jeroboama, sina Joaševa. </p>
<p id="v28"><sup><small>28</small></sup>  Ostala povijest Jeroboama, sve što je učinio i sve što  je poduzimao, kako je ratovao i kako je vratio Damask Judi i  Izraelu, zar sve to nije zapisano u knjizi Ljetopisa kraljeva  izraelskih? </p>
<p id="v29"><sup><small>29</small></sup>  Jeroboam je počinuo sa svojim ocima. Pokopali  su ga u Samariji uz kraljeve izraelske, a njegov sin Zaharija  zakralji se mjesto njega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/13">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 13</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/15">
          <span class="pr-2">2 Kraljevima - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
