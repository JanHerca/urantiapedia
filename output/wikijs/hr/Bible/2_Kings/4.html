<!--
title: "2 Kraljevima - Poglavlje 4"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/3">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 3</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/5">
          <span class="pr-2">2 Kraljevima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Žena jednoga od proročkih sinova zamoli Elizeja ovako: "Tvoj  sluga, moj muž, umro je; a znaš da se tvoj sluga bojao Jahve.  Sada je došao vjerovnik da mi uzme oba sina i učini ih svojim  robovima." </p>
<p id="v2"><sup><small>2</small></sup>  Elizej joj reče: "Što ti mogu učiniti! Reci mi  što imaš u kući?" Ona odgovori: "Tvoja sluškinja nema ništa u  kući, osim vrča ulja." </p>
<p id="v3"><sup><small>3</small></sup>  Tada joj reče: "Idi i posudi od svih  svojih susjeda praznih sudova, ali neka ih ne bude premalo! </p>
<p id="v4"><sup><small>4</small></sup>  Zatim  se vrati kući, zatvori vrata za sobom i za svojim sinovima i  nalijevaj ulje u sve te sudove i pune stavljaj na stranu." </p>
<p id="v5"><sup><small>5</small></sup>  I  ode ona od njega, zatvori vrata za sobom i za svojim sinovima.  Oni su joj dodavali sudove, a ona ih punila. </p>
<p id="v6"><sup><small>6</small></sup>  I kad se sudovi  napuniše, reče ona svome sinu: "Dodaj mi još jedan sud!" Ali  joj on odgovori: "Nema više sudova." I ulje stade. </p>
<p id="v7"><sup><small>7</small></sup>  Ona ode  i kaza čovjeku Božjem, a on joj reče: "Idi, prodaj ulje i podmiri  svoj dug, a od ostatka živjet ćeš ti i tvoji sinovi!" </p>
<p id="v8"><sup><small>8</small></sup>  Jednoga je dana Elizej prolazio kroza Šunam. A živjela  ondje ugledna žena i ona ga pozva k stolu. Odonda, kad god prolazaše  onuda, uvratio bi se k njoj na jelo. </p>
<p id="v9"><sup><small>9</small></sup>  Ona reče svome mužu:  "Evo, znam i vidim da je svet onaj čovjek Božji što prolazi ovuda. </p>
<p id="v10"><sup><small>10</small></sup>  Načinimo mu sobicu na krovu, stavimo mu ondje postelju, stol, stolicu i svjetiljku: kad dođe k nama, povući će se onamo." </p>
<p id="v11"><sup><small>11</small></sup>  Jednoga dana dođe on onamo, povuče se u gornju sobu i počinu  ondje. </p>
<p id="v12"><sup><small>12</small></sup>  Reče zatim svome momku Gehaziju: "Pozovi tu Šunamku!"  On je pozva te ona stade preda nj. </p>
<p id="v13"><sup><small>13</small></sup>  I još mu reče: "Kaži joj:  'Lijepo se brineš za nas. Što možemo učiniti za te? Treba li  reći riječ za te kralju ili vojskovođi?'" Ali ona odgovori: "Ja  živim usred svoga naroda." </p>
<p id="v14"><sup><small>14</small></sup>  On nastavi: "Dakle, što da učinimo  za nju?" Gehazi odgovori: "Eto, nema sina, a muž joj je vremešan." </p>
<p id="v15"><sup><small>15</small></sup>  A on reče: "Pozovi je!" Pozva je, a ona stade kod ulaza. </p>
<p id="v16"><sup><small>16</small></sup>  "Dogodine u ovo doba", reče joj, "zagrlit ćeš sina u naručju."  A ona reče: "Ne, gospodaru moj, ne varaj službenice svoje!" </p>
<p id="v17"><sup><small>17</small></sup>  Ali  je žena doista zatrudnjela i rodila je sina druge godine u ono  doba, kako joj je rekao Elizej. </p>
<p id="v18"><sup><small>18</small></sup>  Dječak je rastao. Jednoga dana ode ocu kod žetelaca. </p>
<p id="v19"><sup><small>19</small></sup>  I potuži se ocu: "Jao, glava, glava moja!" A otac zapovjedi  jednom momku da ga odnese majci. </p>
<p id="v20"><sup><small>20</small></sup>  On ga uze i odvede ga njegovoj  majci. Na njenim je koljenima ostao do podne i onda umrije. </p>
<p id="v21"><sup><small>21</small></sup>  Ona  tada ode gore i položi ga u postelju Božjega čovjeka. Izišla  je zatim i zaključala vrata. </p>
<p id="v22"><sup><small>22</small></sup>  Potom je pozvala svoga muža  i rekla: "Pošalji mi jednoga od momaka i jednu magaricu; otrčat  ću do čovjeka Božjeg i vratit ću se." </p>
<p id="v23"><sup><small>23</small></sup>  On je upita: "Zašto  da danas pođeš k njemu? Nije ni mlađak niti je subota." Ali ona  odgovori: "Ostaj u miru!" </p>
<p id="v24"><sup><small>24</small></sup>  Pošto joj je momak osamario magaricu, ona će mu: "Povedi  i pođi! Ne zadržavaj me na putu, osim ako ti naredim." </p>
<p id="v25"><sup><small>25</small></sup>  Ode ona i dođe k čovjeku Božjem, na goru Karmel. Kada  je čovjek Božji ugleda izdaleka, reče svome momku Gehaziju: "Evo  one Šunamke. </p>
<p id="v26"><sup><small>26</small></sup>  Otrči pred nju i pitaj je: 'Kako si? Je li ti  muž dobro? Je li ti dijete zdravo?'" Ona odgovori: "Zdravi smo." </p>
<p id="v27"><sup><small>27</small></sup>  Kada je stigla do čovjeka Božjega na gori, obujmi mu noge.  Gehazi pristupi da je odmakne, ali mu čovjek Božji reče: "Pusti  je jer joj je duša ojađena. Jahve mi krije, nije mi ništa objavio." </p>
<p id="v28"><sup><small>28</small></sup>  A ona reče: "Zar sam ja tražila sina od svoga gospodara?  Nisam li ti govorila da me ne zavaravaš?" </p>
<p id="v29"><sup><small>29</small></sup>  On tada reče Gehaziju: "Opaši se, uzmi u ruku moj štap  pa idi! Ako koga susretneš, ne pozdravljaj ga; ako te tko pozdravi, ne odzdravljaj mu. Moj štap položi na dječaka." </p>
<p id="v30"><sup><small>30</small></sup>  Ali dječakova  majka reče: "Života mi Jahvina i tvoga, neću te ostaviti!" On  tada ustade i pođe za njom. </p>
<p id="v31"><sup><small>31</small></sup>  Gehazi je otišao prije njih i položio štap na dječaka, ali ne bješe ni glasa ni odziva. Vrati se on pred Elizeja i  javi mu: "Dječak se nije probudio." </p>
<p id="v32"><sup><small>32</small></sup>  Elizej uđe u kuću i nađe dječaka gdje mrtav leži na njegovoj  postelji. </p>
<p id="v33"><sup><small>33</small></sup>  Ušavši, zatvori vrata za sobom i pomoli se Jahvi. </p>
<p id="v34"><sup><small>34</small></sup>  Zatim se pope na postelju, leže na dječaka, položi svoja  usta na njegova usta, svoje oči na njegove oči, svoje ruke na  njegove ruke; disao je nad njim te se ugrijalo tijelo dječakovo. </p>
<p id="v35"><sup><small>35</small></sup>  Potom ustade i prošeta se po kući tamo-amo, zatim se opet  pope i disaše nad njim. A dječak tada kihnu sedam puta i otvori  oči. </p>
<p id="v36"><sup><small>36</small></sup>  I zovnu Elizej Gehazija i reče: "Pozovi tu Šunamku."  On je pozva. Kad je stigla preda nj, reče joj: "Uzmi svoga sina." </p>
<p id="v37"><sup><small>37</small></sup>  Ona, ušavši, pade mu pred noge i pokloni se do zemlje. Zatim  uze svoga sina te iziđe. </p>
<p id="v38"><sup><small>38</small></sup>  Elizej se vrati u Gilgal, a bijaše glad u zemlji. I kad  su proročki sinovi sjedili pred njim, reče svome momku: "Stavi  veliki lonac na vatru i skuhaj jelo sinovima proročkim." </p>
<p id="v39"><sup><small>39</small></sup>  Jedan  od njih ode u polje da nabere zelja, ali nađe divlju povijušu  i nabra s nje punu haljinu gorkih plodova. Vrati se i nareza  ih u lonac, jer nije znao kakvi su. </p>
<p id="v40"><sup><small>40</small></sup>  Usuše ljudima da jedu.  Ali kad su počeli jesti, povikaše: "Čovječe Božji! Smrt je u  loncu!" I nisu mogli jesti. </p>
<p id="v41"><sup><small>41</small></sup>  Tada će Elizej: "Donesite brašna!"  I baci ga u lonac i reče: "Uspite ljudima neka jedu!" I ništa  više nije bilo štetno u loncu. </p>
<p id="v42"><sup><small>42</small></sup>  Neki čovjek došao iz Baal Šališe i donio čovjeku Božjem  kruh od prvina, dvadeset ječmenih hljebova i kaše u torbi. A  on zapovjedi: "Daj ljudima neka jedu!" </p>
<p id="v43"><sup><small>43</small></sup>  Ali njegov momak odgovori:  "Kako to mogu postaviti pred stotinu ljudi?" On odgovori: "Podaj  ljudima i neka jedu, jer ovako veli Jahve: 'Jest će i preostat  će.'" </p>
<p id="v44"><sup><small>44</small></sup>  I postavi on pred njih. I jedoše i još preosta, prema  riječi Jahvinoj. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/3">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 3</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/5">
          <span class="pr-2">2 Kraljevima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
