<!--
title: "2 Kraljevima - Poglavlje 8"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/7">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 7</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/9">
          <span class="pr-2">2 Kraljevima - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Elizej bijaše savjetovao ženi kojoj je oživio sina: "Ustani, pođi sa svojom obitelji i skloni se kao tuđinka bilo kamo, jer  je Jahve pustio glad; već je došla u zemlju za sedam godina." </p>
<p id="v2"><sup><small>2</small></sup>  Žena usta i učini kako joj je rekao čovjek Božji: otišla je, ona i njena obitelj, i ostala sedam godina u zemlji filistejskoj. </p>
<p id="v3"><sup><small>3</small></sup>  Na kraju sedme godine žena se vrati iz zemlje filistejske  i ode kralju da zatraži svoju kuću i njivu. </p>
<p id="v4"><sup><small>4</small></sup>  Upravo je kralj razgovarao s Gehazijem, momkom Božjega  čovjeka. Govorio mu je: "Pripovijedaj mi o svim velikim djelima  koja je Elizej učinio." </p>
<p id="v5"><sup><small>5</small></sup>  I kad je pripovijedao kralju o uskrisenju  djeteta, eto žene kojoj je Elizej oživio sina; ona se obrati  kralju radi svoje kuće i njive. A Gezahi reče: "Gospodaru kralju, evo one žene i evo njena sina koga je Elizej oživio." </p>
<p id="v6"><sup><small>6</small></sup>  Kralj  upita ženu i ona mu sve pripovjedi. Tada joj kralj dade jednoga  slugu, komu naredi: "Neka joj se vrati sve što je njeno i svi  prihodi od njive od dana kada je ostavila zemlju do danas!" </p>
<p id="v7"><sup><small>7</small></sup>  Elizej dođe u Damask. Ben-Hadad, kralj aramejski, bijaše  obolio. Odmah mu javiše: "Božji čovjek došao ovamo." </p>
<p id="v8"><sup><small>8</small></sup>  Tada  reče kralj Hazaelu: "Uzmi sa sobom dar pa idi pred Božjeg čovjeka.  I preko njega se posavjetuj s Jahvom da bi saznao hoću li se  izliječiti od ove bolesti." </p>
<p id="v9"><sup><small>9</small></sup>  Hazael ode pred Elizeja i donese mu u dar što bijaše od  ponajboljeg u Damasku, sve to natovareno na četrdeset deva. Dođe  on i stade preda nj i reče: "Tvoj sin Ben-Hadad, kralj aramejski, šalje me k tebi i pita hoće li ozdraviti od one bolesti." </p>
<p id="v10"><sup><small>10</small></sup>  Elizej  mu odgovori: "Idi i reci mu: 'Ozdravit ćeš, dakako!' Ali mi je  Jahve pokazao da će umrijeti." </p>
<p id="v11"><sup><small>11</small></sup>  I čovjek Božji uprije pogled  preda se, smeten, i zaplaka. </p>
<p id="v12"><sup><small>12</small></sup>  Hazael reče: "Zašto plačeš,  moj gospodaru?" Elizej odgovori: "Zato što znam sva zla koja  ćeš ti učiniti Izraelcima: spalit ćeš im utvrde, mačem ćeš poubijati  njihove ratnike, njihovu ćeš djecu satirati, a trudne žene parati." </p>
<p id="v13"><sup><small>13</small></sup>  Hazael reče: "Ali što je tvoj sluga? Zar je pas da učini  tako strašne stvari?" Elizej odgovori: "U jednoj Jahvinoj objavi  vidio sam tebe kao kralja aramejskog." </p>
<p id="v14"><sup><small>14</small></sup>  Hazael ode od Elizeja i vrati se svome gospodaru, koji  ga upita: "Što ti je rekao Elizej?" On odgovori: "Rekao mi je  da ćeš ozdraviti." </p>
<p id="v15"><sup><small>15</small></sup>  Ali sutradan uze pokrivač, namoči ga u  vodi i pokri kralja preko lica te on umrije. A na njegovo mjesto  zakralji se Hazael. </p>
<p id="v16"><sup><small>16</small></sup>  Pete godine kraljevanja Jorama, sina Ahabova, u Izraelu, postade judejskim kraljem Joram, sin Jošafatov. </p>
<p id="v17"><sup><small>17</small></sup>  Bile su  mu trideset i dvije godine kad se zakraljio, a kraljevao je osam  godina u Jeruzalemu. </p>
<p id="v18"><sup><small>18</small></sup>  Živio je poput izraelskih kraljeva,  kao i dom Ahabov, jer mu je kći Ahabova bila žena; radio je što  je zlo u Jahvinim očima. </p>
<p id="v19"><sup><small>19</small></sup>  Ipak Jahve ne htjede razoriti Judeje  zbog sluge svoga Davida, zato što mu obeća da će dati svjetiljku  njemu i njegovim sinovima zauvijek. </p>
<p id="v20"><sup><small>20</small></sup>  U njegovo se vrijeme Edomci odmetnuše ispod judejske  vlasti i postaviše sebi kralja. </p>
<p id="v21"><sup><small>21</small></sup>  Joram ode u Seir i s njim  sva bojna kola. Diže se noću i pobi Edomce koji su bili opkolili  njega i zapovjednike bojnih kola. Narod pobježe u svoje šatore. </p>
<p id="v22"><sup><small>22</small></sup>  Ipak su se Edomci oslobodili ispod judejske vlasti sve do  danas. U isto se doba odmetnu i Libna. </p>
<p id="v23"><sup><small>23</small></sup>  Ostala povijest Jorama, sve što je učinio, zar to nije  zapisano u knjizi Ljetopisa kraljeva judejskih? </p>
<p id="v24"><sup><small>24</small></sup>  Joram počinu  kraj svojih otaca i bi pokopan k svojim ocima u Davidovu gradu.  Njegov sin Ahazja zakralji se mjesto njega. </p>
<p id="v25"><sup><small>25</small></sup>  Dvanaeste godine Jorama, sina Ahabova, kralja Izraela, postade judejskim kraljem Ahazja, sin Joramov. </p>
<p id="v26"><sup><small>26</small></sup>  Ahazji bijahu  dvadeset i dvije godine kad se zakraljio, a kraljevao je godinu  dana u Jeruzalemu. Mati mu se zvala Atalija, a bila je kći izraelskog  kralja Omrija. </p>
<p id="v27"><sup><small>27</small></sup>  I on je hodio putem obitelji Ahabove i činio  je zlo u očima Jahvinim, kao i obitelj Ahabova, jer je s njom  bio u rodu. </p>
<p id="v28"><sup><small>28</small></sup>  On je pošao s Joramom, sinom Ahabovim, u Ramot Gilead  u boj protiv Hazaela, aramskog kralja. </p>
<p id="v29"><sup><small>29</small></sup>  Kralj Joram vratio  se u Jizreel da se liječi od rana što mu ih zadadoše u Rami kad  se borio s aramejskim kraljem Hazaelom. Joramov sin Ahazja, judejski  kralj, sišao je u Jizreel da posjeti Ahabova sina Jorama jer  se Joram razbolio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/7">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 7</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/9">
          <span class="pr-2">2 Kraljevima - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
