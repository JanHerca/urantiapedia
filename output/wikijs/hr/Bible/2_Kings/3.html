<!--
title: "2 Kraljevima - Poglavlje 3"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/2">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 2</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/4">
          <span class="pr-2">2 Kraljevima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Joram, sin Ahabov, zakralji se nad Izraelom u Samariji osamnaeste  godine Jošafatova kraljevanja u Judeji. I vladao je dvanaest  godina. </p>
<p id="v2"><sup><small>2</small></sup>  Činio je što je zlo u očima Jahvinim, ali ne kao njegov  otac i mati, jer je uklonio Baalov stup što ga bijaše podigao  njegov otac. </p>
<p id="v3"><sup><small>3</small></sup>  Ali je prianjao uz grijeh kojim je Jeroboam,  sin Nebatov, zavodio Izraela; i nije odstupao od njega. </p>
<p id="v4"><sup><small>4</small></sup>  Meša, kralj moapski, bio je stočar i slao je izraelskom  kralju u danak stotinu tisuća janjaca i vunu od stotine tisuća  ovnova. </p>
<p id="v5"><sup><small>5</small></sup>  Ali kad je umro Ahab, pobuni se kralj moapski protiv  izraelskog kralja. </p>
<p id="v6"><sup><small>6</small></sup>  U to je baš vrijeme kralj Joram izišao iz Samarije i izvršio  smotru svih Izraelaca. </p>
<p id="v7"><sup><small>7</small></sup>  Zatim je poručio judejskom kralju Jošafatu:  "Moapski se kralj pobunio protiv mene. Hoćeš li sa mnom u rat  protiv Moabaca?" Judejski kralj odgovori: "Hoću! Ja kao ti, moj  narod kao tvoj narod, moji konji kao i tvoji konji." </p>
<p id="v8"><sup><small>8</small></sup>  I doda:  "Kojim ćemo putem?" A drugi mu odgovori: "Kroz Edomsku pustinju." </p>
<p id="v9"><sup><small>9</small></sup>  I tako krenu izraelski kralj s judejskim kraljem i s kraljem  edomskim. Sedam su dana lutali, a nije bilo vode četama ni stoci  koja je išla za njima. </p>
<p id="v10"><sup><small>10</small></sup>  Tada povika kralj izraelski: "Jao, Jahve je pozvao ova tri kralja da ih preda u ruke Moapcima!" </p>
<p id="v11"><sup><small>11</small></sup>  Ali Jošafat reče: "Nema li tu proroka Jahvina da se preko  njega posavjetujemo s Jahvom?" Tada odgovori jedan između slugu  izraelskoga kralja: "Ovdje je Elizej, sin Šafatov, koji je lijevao  vodu na Ilijine ruke." </p>
<p id="v12"><sup><small>12</small></sup>  Jošafat reče: "U njega je riječ Božja."  I kralj izraelski, kralj judejski i kralj edomski odoše Elizeju. </p>
<p id="v13"><sup><small>13</small></sup>  A Elizej reče kralju izraelskom: "Što ja imam s tobom?  Potraži proroke svoga oca i proroke svoje majke!" Izraelski kralj  odgovori mu: "Ne! Jer Jahve je pozvao ova tri kralja da ih preda  u ruke Moapcima." </p>
<p id="v14"><sup><small>14</small></sup>  Elizej uzvrati: "Tako mi živoga Jahve Sebaota, komu služim, kad ne bih gledao na judejskog kralja Jošafata, ne bih ti obraćao pažnje niti bih te pogledao. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Sada mi dovedite  svirača."  I dok je glazbenik svirao, siđe ruka Jahvina nada nj. </p>
<p id="v16"><sup><small>16</small></sup>  I  on reče: "Ovako veli Jahve: 'Iskopajte u ovoj dolini mnogo jama. </p>
<p id="v17"><sup><small>17</small></sup>  Jer ovako veli Jahve: nećete osjetiti vjetra niti ćete vidjeti  dažda, a ova će se dolina napuniti vodom. I pit ćete vi, vaš  marva i vaša stoka.' </p>
<p id="v18"><sup><small>18</small></sup>  Ali to još nije ništa u očima Jahve:  on će predati Moab u vaše ruke. </p>
<p id="v19"><sup><small>19</small></sup>  Vi ćete zauzeti sve utvrđene  gradove, posjeći sve plodno drveće, zatrpati sve izvore i opustošiti  najbolja polja: kamenjem ćete ih zasijati." </p>
<p id="v20"><sup><small>20</small></sup>  I doista, ujutro, u vrijeme kad se prinosi žrtva, dođe  voda od Edoma i preplavi svu okolinu. </p>
<p id="v21"><sup><small>21</small></sup>  Kad su Moapci čuli da su kraljevi došli s njima ratovati, pozvaše sve koji bijahu sposobni za oružje i postaviše ih na  granicu. </p>
<p id="v22"><sup><small>22</small></sup>  Kad su ujutro ustali i kad je sunce granulo nad onom  vodom, Moapcima se sa strane voda učini crvenom kao krv. </p>
<p id="v23"><sup><small>23</small></sup>  I  rekoše: "To je krv! Zacijelo su se kraljevi međusobno pobili  i jedan drugoga pogubili. A sada: na plijen, Moapci!" </p>
<p id="v24"><sup><small>24</small></sup>  Ali kad su stigli do izraelskog tabora, digoše se Izraelci  i potukoše Moapce, tako te ovi pobjegoše pred njima. A Izraelci  pojuriše da dotuku Moapce. </p>
<p id="v25"><sup><small>25</small></sup>  Razorili su im gradove, bacali  svaki po kamen na najbolje njive da ih zaspu, zatrpali izvore  i posjekli sve plodno drveće. Konačno, ostao je samo grad Kir  Harešet; praćari su ga opkolili i tukli ga. </p>
<p id="v26"><sup><small>26</small></sup>  Kada je moapski  kralj vidio da neće izdržati bitku, uze sa sobom sedam stotina  ljudi naoružanih mačevima, pokuša se probiti i doći do kralja  edomskog, ali ne uspje. </p>
<p id="v27"><sup><small>27</small></sup>  Tada uze svoga sina prvenca, koji  ga imaše naslijediti, i prinese ga kao paljenicu na zidu. To se tako silno zgadilo Izraelcima te odoše od njih i vratiše  se u svoju zemlju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/2">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 2</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/4">
          <span class="pr-2">2 Kraljevima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:14 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
</ol>
</div>
