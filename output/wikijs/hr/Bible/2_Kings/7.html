<!--
title: "2 Kraljevima - Poglavlje 7"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/6">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 6</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/8">
          <span class="pr-2">2 Kraljevima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Elizej reče tada: "Čuj riječ Jahvinu! Ovako veli Jahve: 'Sutra  će u ovo doba na vratima Samarije biti mjera finoga brašna za  šekel, a dvije mjere ječmenog brašna za šekel.'" </p>
<p id="v2"><sup><small>2</small></sup>  Dvorjanik, o čiju se ruku kralj oslanjao, odgovori čovjeku Božjemu: "I  kad bi Jahve načinio okna na nebu, bi li to moglo biti?" A Elizej  odgovori: "Vidjet ćeš svojim očima, ali nećeš jesti." </p>
<p id="v3"><sup><small>3</small></sup>  A pred gradskim vratima bijahu četiri gubavca; rekoše  oni jedan drugome: "Zašto stojimo ovdje i očekujemo smrt? </p>
<p id="v4"><sup><small>4</small></sup>  Ako  odlučimo ući u grad, glad je u gradu te ćemo ondje umrijeti;  ako ostanemo ovdje, opet ćemo umrijeti. Hajde! Pobjegnimo i prijeđimo  u aramejski tabor: ako nas ostave na životu, živjet ćemo; ako  nas ubiju, pa dobro: umrijet ćemo!" </p>
<p id="v5"><sup><small>5</small></sup>  U sumračje, ustavši, krenuše  odande u aramejski tabor. Stigoše do ruba tabora, i gle - ondje  nikoga! </p>
<p id="v6"><sup><small>6</small></sup>  Jer je Jahve učinio te se u taboru aramejskom čula  buka kola i konja, buka goleme vojske. I govorili su među sobom:  "Eto, kralj Izraela najmio je protiv nas kraljeve hetitske i  kraljeve egipatske da krenu protiv nas." </p>
<p id="v7"><sup><small>7</small></sup>  Digli su se i pobjegli  u sumraku: ostavili su svoje šatore, konje i magarce, sav tabor  kakav bijaše. Pobjegli su da iznesu živu glavu. </p>
<p id="v8"><sup><small>8</small></sup>  Kad su gubavci, dakle, došli do ruba tabora, uvukoše se  u jedan šator. Pošto su se najeli i napili, uzeše odande srebro, zlato i haljine pa odoše da ih sakriju. Vratiše se onda pa uđoše  u drugi šator: uzeše plijen iz njega te odoše i sakriše ga. </p>
<p id="v9"><sup><small>9</small></sup>  Rekoše tada jedan drugome: "Ne smijemo tako raditi. Današnji  je dan pun dobrih vijesti, a mi šutimo. Ako dočekamo jutro, bit  ćemo krivi. Zato pođimo! Javimo dvoru novost." </p>
<p id="v10"><sup><small>10</small></sup>  I vratiše  se, pozvaše gradsku stražu i javiše: "Otišli smo u tabor aramejski, a ondje nigdje čovjeka ni ljudskoga glasa; samo konji privezani  i magarci, a šatori ostavljeni kakvi jesu." </p>
<p id="v11"><sup><small>11</small></sup>  Stražari viknuše  i dojaviše u unutrašnjost dvora. </p>
<p id="v12"><sup><small>12</small></sup>  Kralj ustade noću i reče svojim časnicima: "Ja ću vam  objasniti što su nam učinili Aramejci. Kako znaju da smo gladni, izišli su iz tabora i sakrili se u polju, misleći: već će oni  izići iz grada, a mi ćemo ih žive pohvatati i ući u grad." </p>
<p id="v13"><sup><small>13</small></sup>  A  jedan između njegovih časnika odgovori: "Neka se uzme ipak pet  od preostalih konja. S njima će biti kao sa svim mnoštvom Izraelovim  koje je ovdje preostalo. Pošaljimo ih pa ćemo vidjeti." </p>
<p id="v14"><sup><small>14</small></sup>  I  uzeše dva konja kolska i kralj posla ljude za aramejskim taborom  govoreći: "Idite, izvidite!" </p>
<p id="v15"><sup><small>15</small></sup>  Išli su za njima do Jordana;  put bijaše sav prekriven haljinama i stvarima koje su Aramejci  pobacali u bijegu. Glasnici se vratiše i obavijestiše kralja. </p>
<p id="v16"><sup><small>16</small></sup>  I narod iziđe i uze pljačkati aramejski tabor: i bijaše  mjera finoga brašna za šekel, a dvije mjere ječmenoga za jedan  šekel, prema riječi Jahvinoj. </p>
<p id="v17"><sup><small>17</small></sup>  Kralj je postavio na gradska vrata onoga dvorjanika o  čiju se ruku oslanjao; a narod ga izgazi na vratima i on umrije, prema riječi što ju je rekao Božji čovjek kad mu kralj bijaše  došao. </p>
<p id="v18"><sup><small>18</small></sup>  Dogodilo se kako je čovjek Božji rekao kralju: "Sutra  u ovo doba na vratima Samarije bit će dvije mjere ječmenoga brašna  za šekel i mjera finoga brašna za šekel." </p>
<p id="v19"><sup><small>19</small></sup>  Dvorjanik je odgovorio  Elizeju: "Pa da Jahve načini i okna na nebu, bi li moglo biti  što kažeš?" Elizej mu je odgovorio: "Vidjet ćeš svojim očima, ali nećeš jesti." </p>
<p id="v20"><sup><small>20</small></sup>  I doista, tako mu se dogodilo: izgazio  ga narod na vratima te on umrije. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/6">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 6</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/8">
          <span class="pr-2">2 Kraljevima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
