<!--
title: "2 Kraljevima - Poglavlje 12"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/11">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 11</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/13">
          <span class="pr-2">2 Kraljevima - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (12:2) Sedme godine  Jehuova kraljevanja Joaš je postao kraljem i kraljevao je četrdeset  godina u Jeruzalemu. Majka mu se zvala Sibja i bila je iz Beer  Šebe. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  (12:3) Joaš je činio što je pravo u očima Jahve svega svog  vijeka jer ga je poučavao svećenik Jojada. </p>
<p id="v3"><sup><small>3</small></sup>  (12:4) Ali uzvišica nisu  srušili i narod je svejednako prinosio žrtve i kad na uzvišicama. </p>
<p id="v4"><sup><small>4</small></sup>  (12:5) Joaš reče svećenicima: "Sav novac od posvećenih darova  što se donosi u Dom Jahvin, novac koji je nekomu nametnut procjenom  i novac što ga tko od svoje volje donose u Dom Jahvin </p>
<p id="v5"><sup><small>5</small></sup>  (12:6) neka  svećenici uzimaju svaki od svoga znanca i oni neka tim poprave  Dom gdje god se nađe koje oštećenje." </p>
<p id="v6"><sup><small>6</small></sup>  (12:7) Ali u dvadeset i trećoj  godini kraljevanja Joaševa svećenici nisu još popravili Doma. </p>
<p id="v7"><sup><small>7</small></sup>  (12:8) Tada kralj Joaš pozva svećenika Jojadu i druge svećenike i  reče im: "Zašto ne popravljate Dom? Odsad ne smijete više sebi  uzimati novac od svojih znanaca nego ga morate dati za popravak  Doma." </p>
<p id="v8"><sup><small>8</small></sup>  (12:9) Svećenici pristadoše da ne uzimaju novac od naroda, ali ni Doma da ne popravljaju. </p>
<p id="v9"><sup><small>9</small></sup>  (12:10) Tada svećenik Jojada uze kovčeg, proreza rupu na zaklopcu  i stavi ga uza žrtvenik, zdesna od ulaza u Dom Jahvin. Svećenici, čuvari praga, stavljali su u nj sav novac sabran u Domu Jahvinu. </p>
<p id="v10"><sup><small>10</small></sup>  (12:11) Kad bi se vidjelo da u kovčegu ima mnogo novaca, došao bi  kraljev tajnik s velikim svećenikom te bi prebrojili i zavezali  novac koji se nalazio u Domu Jahvinu. </p>
<p id="v11"><sup><small>11</small></sup>  (12:12) Prebrojeni novac uručivao  se upraviteljima poslova oko popravka Doma Jahvina, a oni su  isplaćivali drvodjeljama i graditeljima koji su radili u Domu  Jahvinu </p>
<p id="v12"><sup><small>12</small></sup>  (12:13) i zidarima i klesačima kamena, i za nabavu drveta  i tesanog kamena određena za popravak Doma Jahvina, ukratko:  za troškove oko popravka Doma. </p>
<p id="v13"><sup><small>13</small></sup>  (12:14) Ali u Domu Jahvinu nisu se  pravile srebrne čaše, ni noževi, ni plitice, ni trube, niti bilo  kakav predmet od zlata ili srebra za novac koji je darovan, </p>
<p id="v14"><sup><small>14</small></sup>  (12:15) nego  su ga davali radnicima koje su najmili za popravak Jahvina Doma. </p>
<p id="v15"><sup><small>15</small></sup>  (12:16) Nije se tražio obračun od ljudi kojima su predavali novac  da ga daju radnicima, jer su oni radili savjesno. </p>
<p id="v16"><sup><small>16</small></sup>  (12:17) Novac naknadnice  i okajnice nije se unosio u Dom Jahvin, nego je pripao svećenicima. </p>
<p id="v17"><sup><small>17</small></sup>  (12:18) Tada Hazael, aramejski kralj, pođe u rat protiv Gata  i osvoji ga. Zatim odluči poći protiv Jeruzalema. </p>
<p id="v18"><sup><small>18</small></sup>  (12:19) Joaš, judejski  kralj, uze sve posvećene darove koje su posvetili judejski kraljevi, njegovi oci: Jošafat, Joram i Ahazja, sve što je sam prikazao  i sve zlato koje se našlo u riznicima Doma Jahvina i kraljevskog  dvora. Sve to posla Hazaelu, aramejskom kralju, i tako se ovaj  udalji od Jeruzalema. </p>
<p id="v19"><sup><small>19</small></sup>  (12:20) Ostala povijest Joaševa i sve što je učinio, zar sve  to nije zapisano u knjizi Ljetopisa kraljeva judejskih? </p>
<p id="v20"><sup><small>20</small></sup>  (12:21) Njegovi  časnici ustadoše i skovaše zavjeru; ubiše Joaša u Bet Milu kad  je u nj silazio. </p>
<p id="v21"><sup><small>21</small></sup>  (12:22) Njegovi časnici Jozakar, sin Šimatov, i  Jozabad, sin Šomerov, zadaše mu smrtni udarac. Pokopali su ga  kraj njegovih otaca u Davidovu gradu, a njegov sin Amasja zakralji  se mjesto njega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/11">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 11</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/13">
          <span class="pr-2">2 Kraljevima - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:1-2 <i>Joaš</i>: <a href="/hr/The_Urantia_Book/97#p9_20">KU 97:9.20</a>. </li>
</ol>
</div>
