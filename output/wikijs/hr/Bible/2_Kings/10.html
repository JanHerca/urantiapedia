<!--
title: "2 Kraljevima - Poglavlje 10"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/9">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 9</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/11">
          <span class="pr-2">2 Kraljevima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U Samariji bijaše sedamdeset Ahabovih sinova. Jehu napisa  pismo i posla ga u Samariju zapovjednicima grada, starješinama  i skrbnicima Ahabove djece. Kazivaše u njemu: </p>
<p id="v2"><sup><small>2</small></sup>  "Sada, kad vam  stigne ovo pismo - vi, u kojih su sinovi vašeg gospodara, koji  imate kola i konje, tvrde gradove i oružje - </p>
<p id="v3"><sup><small>3</small></sup>  pogledajte koji  je između sinova vašeg gospodara najbolji i najdostojniji, pa  ga postavite na prijestolje njegova oca i borite se za dom svoga  gospodara." </p>
<p id="v4"><sup><small>4</small></sup>  Ali se oni veoma uplašiše i rekoše: "Eto, dva mu kralja  nisu mogla odoljeti, kako ćemo mu mi odoljeti?" </p>
<p id="v5"><sup><small>5</small></sup>  Upravitelj  dvora, zapovjednik grada, starješine i skrbnici poručiše ovo  Jehuu: "Mi smo tvoje sluge, činit ćemo sve što nam budeš naredio;  kraljem proglašavati nećemo nikoga. Čini što misliš da je dobro." </p>
<p id="v6"><sup><small>6</small></sup>  Jehu im napisa drugo pismo i u njemu reče: "Ako ste za  mene i želite me slušati, uzmite glave ljudi, sinova svoga gospodara, i potražite me sutra u ovo doba u Jizreelu." Sedamdeset je naime  kraljevih sinova bilo kod uglednih građana koji su ih odgajali. </p>
<p id="v7"><sup><small>7</small></sup>  I kad im je stiglo ovo pismo, uzeli su kraljeve sinove i pobili  ih svih sedamdeset. Njihove su glave metnuli u košare i poslali  su ih njemu u Jizreel. </p>
<p id="v8"><sup><small>8</small></sup>  Glasnik dođe i javi mu: "Donijeli su glave kraljevih sinova."  On reče: "Stavite ih do sutra kod ulaznih vrata, u dvije hrpe." </p>
<p id="v9"><sup><small>9</small></sup>  Ujutro iziđe, stade i reče svomu narodu: "Vi ste pravedni!  Ja sam se urotio protiv svoga gospodara i ja sam ga ubio, ali  tko pobi sve ove? </p>
<p id="v10"><sup><small>10</small></sup>  Znajte, dakle, da nije izostala nijedna  riječ koju reče Jahve o obitelji Ahabovoj; nego je Jahve izvršio  sve što je rekao preko sluge svoga Ilije." </p>
<p id="v11"><sup><small>11</small></sup>  I Jehu pobi sve  koji su u Jizreelu ostali iz kuće Ahabove, sve velikaše njegove, pouzdanike i svećenike njegove. Nije poštedio nikoga. </p>
<p id="v12"><sup><small>12</small></sup>  Potom usta Jehu i pođe u Samariju. Kad je bio na cesti  kod Bet Ekeda pastirskoga, </p>
<p id="v13"><sup><small>13</small></sup>  nađe braću judejskog kralja Ahazje  te ih upita: "Tko ste?" Oni mu odgovoriše: "Mi smo braća Ahazjina, a silazimo da pozdravimo sinove kraljeve i sinove kraljičine." </p>
<p id="v14"><sup><small>14</small></sup>  Tada zapovjedi: "Pohvatajte ih žive!" I žive ih pohvataše  i pobiše ih na studencu kod Bet Ekeda, njih četrdeset i dvojicu.  Nije ostavio ni jednoga od njih. </p>
<p id="v15"><sup><small>15</small></sup>  Otišavši odatle, nađe Jonadaba, sina Rekabova, koji mu  je dolazio u susret. On ga pozdravi i reče mu: "Je li tvoje srce  iskreno prema mome, kao što je moje prema tvome srcu?" Jonadab  odgovori: "Jest." - "Ako je tako, daj mi ruku." Jonadab mu pruži  ruku i Jehu ga posadi kraj sebe na kola. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  I reče mu: "Hodi  sa mnom, divit ćeš se mojoj revnosti za Jahvu." I odvede ga na  svojim kolima. </p>
<p id="v17"><sup><small>17</small></sup>  Ušao je u Samariju i poubijao sve preživjele  iz obitelji Ahabove u Samariji. Sve ih je iskorijenio po riječi  koju Jahve bijaše rekao Iliji. </p>
<p id="v18"><sup><small>18</small></sup>  Jehu je sakupio sav narod i rekao mu: "Ahab je malo poštivao  Baala; Jehu će ga više poštivati. </p>
<p id="v19"><sup><small>19</small></sup>  Sada mi pozovite sve proroke  Baalove, sve njegove sluge i sve njegove svećenike, neka ni jedan  ne izostane, jer ću žrtvovati veliku žrtvu Baalu. Tko izostane, izgubit će život." Jehu je radio lukavo, da bi uništio Baalove  vjernike. </p>
<p id="v20"><sup><small>20</small></sup>  Jehu reče: "Sazovite svečani zbor Baalu." I sazvaše  ga. </p>
<p id="v21"><sup><small>21</small></sup>  Jehu je nato poslao glasnike po svem Izraelu i došli  su svi Baalovi vjernici: nije bilo ni jednoga da bi izostao.  Skupili su se u Baalov hram, koji se ispunio od jednoga zida  do drugoga. </p>
<p id="v22"><sup><small>22</small></sup>  Jehu reče čuvaru haljina: "Iznesi haljine svim  Baalovim vjernicima." I iznese im haljine. </p>
<p id="v23"><sup><small>23</small></sup>  Jehu uđe u hram  Baalov s Jonadabom, sinom Rekabovim, i reče Baalovim vjernicima:  "Provjerite dobro da nema ovdje među vama Jahvina sluge nego  samih Baalovih vjernika." </p>
<p id="v24"><sup><small>24</small></sup>  I pođe žrtvovati klanice i paljenice. Ali je Jehu postavio vani osamdeset svojih ljudi i rekao  im: "Ako koji od vas pusti da utekne i jedan od ovih ljudi što  ih predajem u vaše ruke, svojim će životom platiti njegov život." </p>
<p id="v25"><sup><small>25</small></sup>  Kad je Jehu završio prinos paljenice, naredi tjelesnoj straži  i dvoranima: "Uđite, pobijte ih! Nitko neka ne iziđe!" Tjelesna  straža i dvorani uđoše, pobiše ih oštricom mača i prodriješe  sve do svetišta Baalova hrama. </p>
<p id="v26"><sup><small>26</small></sup>  Iznesoše Baalov lik iz hrama  i spališe ga. </p>
<p id="v27"><sup><small>27</small></sup>  Raskopaše žrtvenik Baalov, srušiše i hram Baalov  i pretvoriše ga u jame za nečist, koje su ostale do danas. </p>
<p id="v28"><sup><small>28</small></sup>  Tako je Jehu istrijebio Baala iz Izraela. </p>
<p id="v29"><sup><small>29</small></sup>  Ali se  Jehu nije okrenuo od grijeha Jeroboama, sina Nebatova, kojima  je zavodio Izraela, od zlatnih telaca u Betelu i Danu. </p>
<p id="v30"><sup><small>30</small></sup>  Jahve  je rekao Jehuu: "Zato što si dobro izvršio ono što mi je po volji  i što si učinio sve što sam nosio u srcu protiv kuće Ahabove, tvoji će sinovi sve do četvrtoga koljena sjediti na prijestolju  Izraelovu." </p>
<p id="v31"><sup><small>31</small></sup>  Ali Jehu nije vjerno i svim srcem svojim slijedio  zakon Jahve, Boga Izraelova. Nije se odvratio od grijeha kojima  je Jeroboam zavodio Izraela. </p>
<p id="v32"><sup><small>32</small></sup>  U ono je vrijeme Jahve počeo krnjiti zemlju izraelsku, i Hazael se tukao s Izraelcima na svom području, </p>
<p id="v33"><sup><small>33</small></sup>  od Jordana  prema sunčevu izlasku, u svoj zemlji Gileadu, u zemlji Gadovoj, Rubenovoj i Manašeovoj, sve od Aroera na obali Arnona, do Gileada  i Bašana. </p>
<p id="v34"><sup><small>34</small></sup>  Ostala povijest Jehuova, sve što je učinio, sva  njegova djela, zar to nije zapisano u knjizi Ljetopisa kraljeva  izraelskih? </p>
<p id="v35"><sup><small>35</small></sup>  Počinuo je kraj svojih otaca i pokopaše ga u  Samariji. Joahaz, sin njegov, zakralji se mjesto njega. </p>
<p id="v36"><sup><small>36</small></sup>  Jehu  je vladao u Samariji nad Izraelom dvadeset i osam godina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/9">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 9</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/11">
          <span class="pr-2">2 Kraljevima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:15-28 <i>Jehuove „reforme“</i>: <a href="/hr/The_Urantia_Book/97#p9_19">KU 97:9.19</a>. </li>
</ol>
</div>
