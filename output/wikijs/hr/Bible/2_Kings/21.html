<!--
title: "2 Kraljevima - Poglavlje 21"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/20">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 20</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/22">
          <span class="pr-2">2 Kraljevima - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Manašeu je bilo dvanaest godina kad se zakraljio. Pedeset  i pet godina kraljevao je u Jeruzalemu. Njegova se majka zvala  Hefsi-Bah. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Činio je što je zlo u Jahvinim očima, povodeći  se za gnusobama naroda što ih je Jahve protjerao pred Izraelovim  sinovima. </p>
<p id="v3"><sup><small>3</small></sup>  Obnovio je uzvišice što ih bijaše oborio otac mu  Ezekija, podigao je žrtvenik Baalu, načinio ašere kako bijaše  učinio izraelski kralj Ahab; i stao se klanjati svoj vojsci nebeskoj  i služiti joj. </p>
<p id="v4"><sup><small>4</small></sup>  Podigao je žrtvenike i u Domu Jahvinu, za koji  bijaše rekao Jahve: "U Jeruzalemu će prebivati moje Ime zauvijek." </p>
<p id="v5"><sup><small>5</small></sup>  Sagradio je žrtvenike svoj nebeskoj vojsci u oba predvorja  Doma Jahvina. </p>
<p id="v6"><sup><small>6</small></sup>  I sinove je svoje proveo kroz oganj. Vračao  je, gatao, stvorio bajače i opsjenare, učinio je premnogo zla  u očima Jahve i razjarivao ga. </p>
<p id="v7"><sup><small>7</small></sup>  Dao je načiniti lik Ašere i  posadio ga u Domu, za koji Jahve bijaše rekao Davidu i njegovu  sinu Salomonu: "U ovom Domu i u Jeruzalemu, koji sam izabrao  među svim izraelskim plemenima, postavit ću svoje Ime zauvijek. </p>
<p id="v8"><sup><small>8</small></sup>  Neću više dati da noga Izraelaca uzmakne iz zemlje koju sam  dao u baštinu njihovim očevima, samo ako budu držali i provodili  u djelo sve što sam im zapovjedio: Zakon što im ga je objavio  moj sluga Mojsije." </p>
<p id="v9"><sup><small>9</small></sup>  Ali oni nisu poslušali, Manaše ih je zaveo  te su radili još gore nego narodi što ih je Jahve iskorijenio  pred Izraelovim sinovima. </p>
<p id="v10"><sup><small>10</small></sup>  Tada je Jahve ovako govorio preko slugu svojih proroka: </p>
<p id="v11"><sup><small>11</small></sup>  "Zato što je judejski kralj Manaše činio te gnusobe, zato  što je učinio više zla nego što su prije njega radili Amorejci  i što je zaveo Judejce svojim idolima, </p>
<p id="v12"><sup><small>12</small></sup>  ovako veli Jahve,  Bog Izraelov: 'Evo, učinit ću da dođe nevolja na Jeruzalem i  Judeju, takva da će zazujati oba uha onima koji o njoj čuju. </p>
<p id="v13"><sup><small>13</small></sup>  Nategnut ću nad Jeruzalemom isto uže kao nad Samarijom, isto  mjerilo kao nad kućom Ahabovom; zbrisat ću Jeruzalem kao što  se briše zdjela pa se tad izvrne. </p>
<p id="v14"><sup><small>14</small></sup>  Odbacit ću ostatke svoje  baštine, predat ću ih u ruke njihovih neprijatelja; služit će  za plijen i grabež svim svojim neprijateljima </p>
<p id="v15"><sup><small>15</small></sup>  jer su činili  što je zlo u mojim očima jer su izazivali moj gnjev od dana kada  su njihovi oci izišli iz Egipta pa sve do danas.'" </p>
<p id="v16"><sup><small>16</small></sup>  I mnogo je nedužne krvi prolio Manaše, tako da se njome  napunio Jeruzalem od jednoga kraja do drugoga, da se i ne spominje  njegov grijeh kojim je zaveo Judu da čini što je zlo u očima  Jahvinim. </p>
<p id="v17"><sup><small>17</small></sup>  Ostala povijest Manašeova, njegova djela i grijesi koje  je počinio, zar sve to nije zapisano u knjizi Ljetopisa judejskih  kraljeva? </p>
<p id="v18"><sup><small>18</small></sup>  Manaše je počinuo kraj svojih otaca i sahranjen  je u vrtu svojeg dvora, u vrtu Uzinu. Sin mu Amon zakralji se  mjesto njega. </p>
<p id="v19"><sup><small>19</small></sup>  Amonu bijahu dvadeset i dvije godine kad je zavladao, a kraljevao je dvije godine u Jeruzalemu. Njegova se majka zvala  Mešulemet, kći Harusova, i bila je iz Jotbe. </p>
<p id="v20"><sup><small>20</small></sup>  On je činio  što je zlo u očima Jahvinim, kao što je činio njegov otac Manaše. </p>
<p id="v21"><sup><small>21</small></sup>  U svemu je slijedio put svoga oca, služio je idolima kojima  je služio i njegov otac i klanjao im se. </p>
<p id="v22"><sup><small>22</small></sup>  On je ostavio Jahvu, Boga svojih praotaca, i nije hodio putem Jahvinim. </p>
<p id="v23"><sup><small>23</small></sup>  Amonovi se časnici urotiše protiv njega i ubiše kralja  u dvoru. </p>
<p id="v24"><sup><small>24</small></sup>  Ali je prosti puk pobio sve one koji se bijahu urotili  protiv kralja Amona i na njegovo mjesto zakraljio sina mu Jošiju. </p>
<p id="v25"><sup><small>25</small></sup>  Ostala povijest Amonova i sve što je činio, zar sve to  nije zapisano u knjizi Ljetopisa judejskih kraljeva? </p>
<p id="v26"><sup><small>26</small></sup>  Pokopali  su ga u grobnicu njegova oca, u vrtu Uzinu, a njegov sin Jošija  zakralji se mjesto njega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/20">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 20</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/22">
          <span class="pr-2">2 Kraljevima - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:1-2 <i>Dječak kralj Manaše</i>: <a href="/hr/The_Urantia_Book/97#p9_23">KU 97:9.23</a>. </li>
</ol>
</div>
