<!--
title: "2 Kraljevima - Poglavlje 11"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/10">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 10</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/12">
          <span class="pr-2">2 Kraljevima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zato Ahazjina mati Atalija, vidjevši gdje joj sin poginu,  ustade i posmica sav kraljevski rod. </p>
<p id="v2"><sup><small>2</small></sup>  Ali Jošeba, kći kralja  Jorama i sestra Ahazjina, uze Ahazjina sina Joaša; ukravši ga  između kraljevih sinova koje su ubijali, metnu ga s dojiljom  u ložnicu. Tako ga je sakrila od Atalije te nije pogubljen. </p>
<p id="v3"><sup><small>3</small></sup>  Bio  je sakriven u Domu Jahvinu šest godina, sve dok je zemljom vladala  Atalija. </p>
<p id="v4"><sup><small>4</small></sup>  Sedme godine Jojada posla po satnike Karijaca i tjelesnu  stražu i pozva ih k sebi u Dom Jahvin. Sklopi s njima savez,  zakle ih i pokaza im kraljeva sina. </p>
<p id="v5"><sup><small>5</small></sup>  I reče im: "Evo što valja  da učinite: trećina vas koji subotom ulazite u službu neka čuva  stražu kod kraljevskoga dvora. </p>
<p id="v6"><sup><small>6</small></sup>  Druga trećina, ona kod Surskih  vrata, i treća trećina, ona kod stražnjih stražarskih vrata,  neka čuvaju stražu kod ulaza u dvor; </p>
<p id="v7"><sup><small>7</small></sup>  a ostala dva vaša odreda, svi koji subotom izlaze iz službe, neka čuvaju stražu u Domu  Jahvinu kod kralja. </p>
<p id="v8"><sup><small>8</small></sup>  Tako ćete okružiti kralja, svaki s oružjem  u ruci. I tko god pokuša proći kroz vaše redove, neka bude pogubljen.  Budite uz kralja kamo god pođe ili izađe." </p>
<p id="v9"><sup><small>9</small></sup>  Satnici su učinili sve kako im je naredio svećenik Jojada.  Svaki je od njih uzeo svoje ljude koji subotom ulaze u službu  s onima koji subotom izlaze. I svi su došli svećeniku Jojadi. </p>
<p id="v10"><sup><small>10</small></sup>  Svećenik dade satnicima koplja i štitove kralja Davida što  su bili u Domu Jahvinu. </p>
<p id="v11"><sup><small>11</small></sup>  Stražari se svrstaše, s oružjem u  ruci, od južne do sjeverne strane Doma i prema žrtveniku i Domu  oko kralja unaokolo. </p>
<p id="v12"><sup><small>12</small></sup>  Tada Jojada izvede sina kraljeva, stavi  mu krunu i dade mu Svjedočanstvo te ga pomaza za kralja. Pljeskali  su i vikali: "Živio kralj!" <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Kad Atalija ču viku naroda, dođe k narodu u Dom Jahvin. </p>
<p id="v14"><sup><small>14</small></sup>  Pogleda bolje, kad gle, kralj, po običaju, stoji na svojem  mjestu, a pred kraljem zapovjednici i svirači; sav puk klikće  od radosti i trubi u trube. Tad Atalija razdrije haljine i povika:  "Izdaja! Izdaja!" </p>
<p id="v15"><sup><small>15</small></sup>  Svećenik Jojada naredi satnicima i vojnim  zapovjednicima: "Izvedite je kroz redove i tko krene za njom  pogubite ga mačem." Još je svećenik dodao: "Nemojte je smaknuti  u Domu Jahvinu." </p>
<p id="v16"><sup><small>16</small></sup>  Staviše ruke na nju; a kad je kroz Konjska  vrata stigla do kraljevskog dvora, ondje je pogubiše. </p>
<p id="v17"><sup><small>17</small></sup>  Tada Jojada sklopi savez između Jahve, kralja i naroda  da narod bude narod Jahvin. </p>
<p id="v18"><sup><small>18</small></sup>  Potom sav narod ode u Baalov  hram i razoriše ga, porušiše žrtvenike i polomiše likove; a Baalova  svećenika Matana ubiše pred žrtvenicima. A svećenik opet postavi  straže kod Doma Jahvina. </p>
<p id="v19"><sup><small>19</small></sup>  Zatim uze satnike Karijaca, stražu  i sav narod. Oni izvedoše kralja iz Doma Jahvina i uvedoše ga  u dvor kroz Vrata stražarska. I Joaš sjede na kraljevsko prijestolje. </p>
<p id="v20"><sup><small>20</small></sup>  Sav se puk veselio i grad se smirio kad su Ataliju ubili  mačem u kraljevskom dvoru. </p>
<p id="v21"><sup><small>21</small></sup>  (12:1) Joašu je bilo sedam godina kad se zakraljio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/10">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 10</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/12">
          <span class="pr-2">2 Kraljevima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:12,17-19 <i>Pobuna dječaka kralja Joaša</i>: <a href="/hr/The_Urantia_Book/97#p9_21">KU 97:9.21</a>. </li>
</ol>
</div>
