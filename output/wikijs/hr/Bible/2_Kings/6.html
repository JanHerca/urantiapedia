<!--
title: "2 Kraljevima - Poglavlje 6"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/5">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 5</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/7">
          <span class="pr-2">2 Kraljevima - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proročki sinovi rekoše Elizeju: "Gle, tijesan nam je prostor  u tebe. </p>
<p id="v2"><sup><small>2</small></sup>  Nego da odemo do Jordana, pa da svaki ondje uzmemo  po brvno i načinimo sebi ondje prebivalište." On odgovori: "Idite." </p>
<p id="v3"><sup><small>3</small></sup>  Jedan od njih reče mu: "Udostoj se poći sa svojim slugama."  On odgovori: "Hoću." </p>
<p id="v4"><sup><small>4</small></sup>  I pođe s njima. Kad su stigli do Jordana, uzeše sjeći drva. </p>
<p id="v5"><sup><small>5</small></sup>  A dok je jedan od njih tesao gredu, pade  mu sjekira u vodu i on povika: "Jao, gospodaru! I još je bila  posuđena!" </p>
<p id="v6"><sup><small>6</small></sup>  A čovjek Božji upita ga: "Gdje je pala?" Onaj mu  pokaza mjesto. Tada on odsiječe komad drveta, baci ga na ono  mjesto i učini da sjekira ispliva. </p>
<p id="v7"><sup><small>7</small></sup>  I reče: "Izvadi je!" I  čovjek pruži ruku te je uze. </p>
<p id="v8"><sup><small>8</small></sup>  Aramejski kralj bio u ratu s Izraelom. Posavjetovao se  sa svojim časnicima i rekao: "Podignite šatore na tom mjestu." </p>
<p id="v9"><sup><small>9</small></sup>  Ali Elizej poruči izraelskom kralju: "Čuvaj se onoga mjesta  jer su se Aramejci ondje utaborili." </p>
<p id="v10"><sup><small>10</small></sup>  I kralj izraelski upozori  ljude na mjesto za koje mu je rekao čovjek Božji. On je upozoravao  i kralj se čuvao; a bilo je to više puta. </p>
<p id="v11"><sup><small>11</small></sup>  Srce aramejskog kralja uznemiri se zbog toga, pa on pozva  svoje časnike te ih upita: "Nećete li mi reći tko od naših drži  s kraljem Izraelovim?" </p>
<p id="v12"><sup><small>12</small></sup>  Jedan od časnika odgovori: "Ne, gospodaru  kralju; Elizej, prorok Izraelov, otkriva izraelskom kralju riječi  koje kazuješ u svojoj spavaonici." </p>
<p id="v13"><sup><small>13</small></sup>  On reče: "Idite i pogledajte  gdje je, pa ću već poslati da ga uhvate." I javiše mu: "Eno ga  u Dotanu." </p>
<p id="v14"><sup><small>14</small></sup>  Tada kralj posla onamo konje, kola i jake čete.  Oni stigoše noću i opkoliše grad. </p>
<p id="v15"><sup><small>15</small></sup>  Ujutro, ustavši, čovjek Božji iziđe, a to oko grada stoji  vojska s konjima i kolima! Njegov mu momak reče: "Ah, gospodaru  moj, što nam je činiti?" </p>
<p id="v16"><sup><small>16</small></sup>  A on odgovori: "Ne boj se jer ih  ima više s nama nego s njima." </p>
<p id="v17"><sup><small>17</small></sup>  I Elizej se pomoli ovako:  "Jahve, otvori mu oči da vidi!" I Jahve otvori oči momku i on  vidje: gora oko Elizeja sva prekrivena ognjenim konjima i kolima! <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Kad su Aramejci sišli prema njemu, Elizej se ovako pomoli  Jahvi: "Udari sljepoćom ove ljude!" I na riječ Elizejevu udari  ih sljepoćom. </p>
<p id="v19"><sup><small>19</small></sup>  Elizej im reče: "Nije ovo put i nije ovo grad.  Pođite za mnom, ja ću vas odvesti čovjeku koga tražite." Ali  ih odvede u Samariju. </p>
<p id="v20"><sup><small>20</small></sup>  Kad su ulazili u Samariju, Elizej reče:  "Jahve, otvori ovima oči da progledaju." Jahve im otvori oči  i oni vidješe da su usred Samarije! </p>
<p id="v21"><sup><small>21</small></sup>  Kad ih vidje kralj Izraela, reče Elizeju: "Treba li ih  poubijati, oče moj?" </p>
<p id="v22"><sup><small>22</small></sup>  A on odgovori: "Nemoj ih ubiti. Zar  ćeš ubiti one koje nisi zarobio svojim lukom i mačem? Ponudi  im kruha i vode; neka jedu i piju i neka se vrate svome gospodaru." </p>
<p id="v23"><sup><small>23</small></sup>  Kralj im priredi veliku gozbu. Pošto su jeli i pili, otpusti  ih. I vratiše se svome gospodaru. I tako aramejski pljačkaši  nisu više zalazili na izraelsko tlo. </p>
<p id="v24"><sup><small>24</small></sup>  Dogodi se poslije toga te aramejski kralj Ben-Hadad skupi  svu svoju vojsku i uzađe i opkoli Samariju. </p>
<p id="v25"><sup><small>25</small></sup>  I nasta velika  glad u Samariji, a opsada potraja toliko da je magareća glava  stajala osamdeset šekela srebra, a četvrt kaba golubinje nečisti  pet šekela srebra. </p>
<p id="v26"><sup><small>26</small></sup>  Kada je kralj prolazio po zidinama, neka mu žena vikne:  "Pomozi, gospodaru kralju!" </p>
<p id="v27"><sup><small>27</small></sup>  On odgovori: "Neka ti pomogne  Jahve! Kako ću ti ja pomoći? Nečim s gumna ili iz tijeska?" </p>
<p id="v28"><sup><small>28</small></sup>  Još  joj kralj reče: "Što ti je?" Ona odgovori: "Ova mi je žena rekla:  'Daj svoga sina da ga pojedemo danas, a sutra ćemo pojesti moga!' </p>
<p id="v29"><sup><small>29</small></sup>  Skuhale smo moga sina i pojele ga. A sutradan rekoh joj:  'Daj svoga sina da ga pojedemo.' Ali je ona sakrila svoga sina." </p>
<p id="v30"><sup><small>30</small></sup>  Kada je kralj čuo riječi te žene, razdrije na sebi haljine.  I kad je išao po zidinama, narod vidje da mu je na tijelu kostrijet. </p>
<p id="v31"><sup><small>31</small></sup>  I reče tada kralj: "Neka mi Bog učini ovo zlo i doda drugo  ako glava Elizeja, sina Šafatova, ostane danas na njegovim ramenima!" </p>
<p id="v32"><sup><small>32</small></sup>  Elizej sjedio u svojoj kući i starješine sjedile s njim.  Kralj je ispred sebe poslao glasnika, ali Elizej reče starješinama, prije nego što je glasnik stigao do njega: "Vidite li da je  onaj krvnički sin naredio da mi skinu glavu? Pazite: kada glasnik  stigne, zatvorite vrata i odbijte ga od vrata. Ne čuje li se  topot koraka njegova gospodara za njim?" </p>
<p id="v33"><sup><small>33</small></sup>  Dok im je još govorio, kralj stupi preda nj i reče mu: "Ova je nevolja, gle, od Jahve!  Što da još očekujem od Jahve?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/5">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 5</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/7">
          <span class="pr-2">2 Kraljevima - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:17 <i>U vatrenim kolima</i>: <a href="/hr/The_Urantia_Book/110#p7_2">KU 110:7.2</a>. </li>
</ol>
</div>
