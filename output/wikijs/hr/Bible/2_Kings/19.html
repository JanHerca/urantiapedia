<!--
title: "2 Kraljevima - Poglavlje 19"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/18">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 18</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/20">
          <span class="pr-2">2 Kraljevima - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čuvši to, kralj Ezekija razdrije svoje haljine, obuče kostrijet  i ode u Dom Jahvin. </p>
<p id="v2"><sup><small>2</small></sup>  Zatim posla Elijakima, upravitelja dvora, pisara Šebnu i svećeničke starješine, odjevene u kostrijet,  k proroku Izaiji, sinu Amosovu. </p>
<p id="v3"><sup><small>3</small></sup>  Oni mu rekoše: "Ovako veli  Ezekija: 'Ovo je dan nevolje, kazne i rugla. Prispješe djeca  do rođenja, a nema snage da se rode. </p>
<p id="v4"><sup><small>4</small></sup>  Možda je Jahve, Bog tvoj, čuo što je rekao veliki peharnik koga je asirski kralj, gospodar  njegov, poslao da se izruguje Bogu živome i možda će Jahve, Bog  tvoj, kazniti riječi koje je čuo! Pomoli se pobožno za Ostatak  koji je još preostao.'" </p>
<p id="v5"><sup><small>5</small></sup>  Kad su sluge kralja Ezekije stigle k Izaiji, </p>
<p id="v6"><sup><small>6</small></sup>  on im  reče: "Kažite svome gospodaru: 'Ovako veli Jahve: Ne boj se riječi  koje si čuo kada su na me hulile sluge kralja asirskoga. </p>
<p id="v7"><sup><small>7</small></sup>  Udahnut  ću u njega duh i kad čuje jednu vijest, vratit će se u svoju  zemlju. I učinit ću da u svojoj zemlji pogine od mača.'" </p>
<p id="v8"><sup><small>8</small></sup>  Veliki peharnik vrati se i nađe asirskoga kralja gdje  opsjeda Libnu, jer bijaše čuo da je kralj otišao iz Lakiša. </p>
<p id="v9"><sup><small>9</small></sup>  Dočuo  je, naime, vijest o Tirhaku, kralju etiopskome: "Evo, izašao  je da se bori protiv tebe." Tada Sanherib ponovo uputi poslanike da kažu Ezekiji: </p>
<p id="v10"><sup><small>10</small></sup>  "Ovako  recite judejskom kralju Ezekiji: 'Neka te ne vara tvoj Bog, u  koga se uzdaš, govoreći ti: Jeruzalem neće pasti u ruke asirskog  kralja! </p>
<p id="v11"><sup><small>11</small></sup>  Ti znaš što su asirski kraljevi učinili svim zemljama  izručivši ih prokletstvu! A ti, ti li ćeš se spasiti? </p>
<p id="v12"><sup><small>12</small></sup>  Jesu  li bogovi spasili narode što su ih uništili moji oci: Gozance, Harane, Resefce i Edence, u Tel Basaru? </p>
<p id="v13"><sup><small>13</small></sup>  Gdje je kralj hamatski, kralj arpadski, kralj Sefarvajima, Hene i Ive?'" </p>
<p id="v14"><sup><small>14</small></sup>  Ezekija primi pismo iz ruke poslanikove i pročita ga.  Zatim uđe u Dom Jahvin i razvi ga ondje pred Jahvom. </p>
<p id="v15"><sup><small>15</small></sup>  I pomoli  se Ezekija Jahvi ovako: "Jahve, Bože Izraelov, koji stoluješ  nad kerubima, ti si Bog jedini nad svim zemaljskim kraljevstvima, ti si stvorio nebo i zemlju. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Prikloni uho, Jahve, i počuj, otvori oči, Jahve, i vidi! Sanheribove čujder riječi koje poruči da izruga Boga živoga. </p>
<p id="v17"><sup><small>17</small></sup>  Istina je, o Jahve, asirski su kraljevi zatrli narode  i zemlje njihove; </p>
<p id="v18"><sup><small>18</small></sup>  pobacali im u oganj bogove; jer ne bijahu  bogovi to, već djela ruku ljudskih, od drveta i kamena; zato  ih i uništiše. </p>
<p id="v19"><sup><small>19</small></sup>  Ali sada, Jahve, Bože naš, izbavi nas iz ruke  njegove da spoznaju sva kraljevstva zemlje da si ti, Jahve, Bog  jedini." <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Tada Izaija, sin Amosov, poruči Ezekiji: "Ovako veli  Jahve, Bog Izraelov: 'Uslišah molitvu koju mi uputi zbog Sanheriba, kralja asirskog.' </p>
<p id="v21"><sup><small>21</small></sup>  Evo riječi što je Jahve objavi protiv  njega:  Prezire te, ruga ti se djevica, kći sionska; za tobom maše glavom kći jeruzalemska. </p>
<p id="v22"><sup><small>22</small></sup>  Koga si grdio, hulio? Na koga si glasno vikao, ohol pogled dizao? Na Sveca Izraelova! <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Po slugama si svojim vrijeđao Gospoda. Govorio si: s mnoštvom kola ja popeh se na vrh gora, na najviše vrhunce Libanona. Posjekoh mu cedre najviše i čemprese ponajljepše. Dosegoh mu vrh najviši i vrt njegov šumoviti. </p>
<p id="v24"><sup><small>24</small></sup>  Kopao sam i pio sam vode tuđe; stopalima tad isuših sve rijeke egipatske. </p>
<p id="v25"><sup><small>25</small></sup>  Čuješ li dobro? Odavna to sam snovao, od iskona smišljao, sada to ostvarujem: na tebi je da prometneš gradove tvrde u razvaline. </p>
<p id="v26"><sup><small>26</small></sup>  Stanovnici njini, nemoćni, prepadnuti i smeteni, bjehu kao trava u polju, kao mlado zelenilo, kao trava vrh krovova opaljena vjetrom istočnim. </p>
<p id="v27"><sup><small>27</small></sup>  Znam kad se dižeš i kad sjedaš, kad izlaziš i kad se vraćaš. </p>
<p id="v28"><sup><small>28</small></sup>  Jer bjesnio si na me i jer obijest tvoja do ušiju mi dođe, prsten ću ti provuć' kroz nozdrve, uzde stavit' u žvale, vratit ću te putem kojim si i došao! </p>
<p id="v29"><sup><small>29</small></sup>  A znak nek' ti bude ovo: Ove će se godine jesti što se samo okrÄunÄi, dogodine što samo uzraste, a treće godine sijte i žanjite, sadite vinograde, jedite im rod. </p>
<p id="v30"><sup><small>30</small></sup>  Preživjeli iz kuće Judine žilje će pustit' u dubinu, plodom rodit' u visinu. </p>
<p id="v31"><sup><small>31</small></sup>  Jer će iz Jeruzalema izići Ostatak, Sačuvani s gore Siona. Sve će to učinit' ljubomora Jahvina! </p>
<p id="v32"><sup><small>32</small></sup>  Zato ovo govori Jahve o kralju asirskom: 'U ovaj grad on ući neće, ovamo strijele svoje neće izmetati, k njemu neće ni štit okrenuti, niti oko njega nasipe kopati. </p>
<p id="v33"><sup><small>33</small></sup>  Vratit će se putem kojim je i došao, u grad ovaj neće ući' - Jahvina je riječ. </p>
<p id="v34"><sup><small>34</small></sup>  Grad ću ovaj štitit, spasiti ga, sebe radi i rad sluge svoga Davida." </p>
<p id="v35"><sup><small>35</small></sup>  Te iste noći iziđe Anđeo Jahvin i pobi u asirskom taboru  stotinu osamdeset i pet tisuća ljudi. Ujutro kad je valjalo ustati, gle, bijahu ondje sve sami mrtvaci. </p>
<p id="v36"><sup><small>36</small></sup>  Sanherib podiže tabor i ode. Vratio se u Ninivu. </p>
<p id="v37"><sup><small>37</small></sup>  Jednoga  dana, dok se klanjao u hramu svoga boga Nisroka, njegovi ga sinovi  Adramelek i Sareser ubiše mačem i pobjegoše u zemlju araratsku.  Na njegovo se mjesto zakralji sin mu Asar-Hadon. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/18">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 18</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/20">
          <span class="pr-2">2 Kraljevima - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:15 <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Bog kao Stvoritelj neba i zemlje</i>: <a href="/hr/The_Urantia_Book/0#p2_9">KU 0:2.9</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Bog je stvorio nebo i zemlju</i>: <a href="/hr/The_Urantia_Book/131#p2_2">KU 131:2.2</a>.  <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn2"><a href="#cite2">↑</a> 19:19 <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>. </li>
  <li id="fn3"><a href="#cite3">↑</a> 19:22 <i>Svetac Izraelov</i>: <a href="/hr/The_Urantia_Book/196#p0_2">KU 196:0.2</a>.  <i>Svetac Izraelov</i>: <a href="/hr/The_Urantia_Book/128#p1_10">KU 128:1.10</a>.  <i>Sveti</i>: <a href="/hr/The_Urantia_Book/96#p1_9">KU 96:1.9</a>. </li>
</ol>
</div>
