<!--
title: "2 Kraljevima - Poglavlje 20"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/19">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 19</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/21">
          <span class="pr-2">2 Kraljevima - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U ono se vrijeme Ezekija razbolje nasmrt. Prorok Izaija, sin  Amosov, dođe mu i reče: "Ovako veli Jahve: 'Uredi kuću svoju  jer ćeš umrijeti; nećeš ozdraviti.'" </p>
<p id="v2"><sup><small>2</small></sup>  Ezekija se okrenu zidu  i ovako se pomoli Jahvi: </p>
<p id="v3"><sup><small>3</small></sup>  "Ah, Jahve! Sjeti se milostivo da  sam pred tobom hodio vjerno i poštena srca i da sam činio što  je dobro u tvojim očima." I Ezekija briznu u gorak plač. </p>
<p id="v4"><sup><small>4</small></sup>  Izaija još ne bijaše izišao iz središnjeg predvorja kad  mu je stigla riječ Jahvina: </p>
<p id="v5"><sup><small>5</small></sup>  "Vrati se i reci Ezekiji, glavaru  moga naroda. Ovako veli Jahve, Bog tvoga oca Davida: 'Uslišao  sam tvoju molitvu, vidio sam tvoje suze. Izliječit ću te; za  tri dana uzići ćeš u Dom Jahvin. </p>
<p id="v6"><sup><small>6</small></sup>  Dodat ću tvome vijeku još  petnaest godina. Izbavit ću tebe i ovaj grad iz ruku asirskoga  kralja; zakrilit ću ovaj grad radi sebe i sluge svoga Davida.'" </p>
<p id="v7"><sup><small>7</small></sup>  Izaija naloži: "Uzmite oblog od smokava, privijte mu ga  na čir i on će ozdraviti." </p>
<p id="v8"><sup><small>8</small></sup>  Ezekija upita Izaiju: "Po kojem ću znaku prepoznati da  će me Jahve izliječiti i da ću za tri dana uzići u Dom Jahvin?" </p>
<p id="v9"><sup><small>9</small></sup>  Izaija odgovori: "Evo ti znaka od Jahve da će učiniti što  je rekao: hoćeš li da se sjena pomakne za deset stupnjeva naprijed  ili da se vrati za deset stupnjeva?" </p>
<p id="v10"><sup><small>10</small></sup>  Ezekija odgovori: "Lako  je sjeni pomaknuti se deset stupnjeva naprijed! Ne! Neka se sjena  vrati natrag za deset stupnjeva!" </p>
<p id="v11"><sup><small>11</small></sup>  Prorok Izaija zazva Jahvu  i on učini da se sjena vrati za deset stupnjeva. Sišla je za  deset posljednjih stupnjeva na Ahazovu sunčaniku. </p>
<p id="v12"><sup><small>12</small></sup>  U to vrijeme posla babilonski kralj Merodak-Baladan,  sin Baladanov, pisma s darom Ezekiji, jer bijaše čuo da se razbolio  i ozdravio. </p>
<p id="v13"><sup><small>13</small></sup>  Ezekija se obradova tome i pokaza poslanicima  svoju riznicu - srebro, zlato, miomirise, mirisavo ulje - svoju  oružanu i sve što je bilo u skladištima. Nije bilo ničega u njegovu  dvoru i svemu njegovu gospodarstvu što im Ezekija nije pokazao. </p>
<p id="v14"><sup><small>14</small></sup>  Tada prorok Izaija dođe kralju Ezekiji i upita ga: "Što  su rekli ti ljudi i odakle su došli k tebi?" Ezekija odgovori:  "Došli su iz daleke zemlje, iz Babilona." </p>
<p id="v15"><sup><small>15</small></sup>  Izaija upita dalje:  "Što su vidjeli u tvojem dvoru?" Ezekija odgovori: "Vidjeli su  sve što je u mojem dvoru; nema u mojim skladištima ničega što  im nisam pokazao." </p>
<p id="v16"><sup><small>16</small></sup>  Tada Izaija reče Ezekiji: "Čuj riječ Jahvinu: </p>
<p id="v17"><sup><small>17</small></sup>  'Evo  dolaze dani kada će sve što je u tvojem dvoru, sve što su tvoji  oci nakupili do danas, biti odneseno u Babilon. Ništa neće ostati, ' kaže Jahve. </p>
<p id="v18"><sup><small>18</small></sup>  A od sinova što poteku od tebe, što ti se rode, neke će uzeti da budu uškopljeni dvorani u palači babilonskoga  kralja." </p>
<p id="v19"><sup><small>19</small></sup>  Ezekija odgovori Izaiji: "Povoljna je riječ koju  ti je Jahve objavio." A mislio je: "Zašto ne? Ako bude mira i  sigurnosti za moga života!" </p>
<p id="v20"><sup><small>20</small></sup>  Ostala povijest Ezekijina, svi njegovi pothvati i kako  je sagradio ribnjak i prorov da dovede vodu u grad, zar sve to  nije zapisano u knjizi Ljetopisa judejskih kraljeva? </p>
<p id="v21"><sup><small>21</small></sup>  Ezekija  je počinuo sa svojim ocima, a njegov sin Manaše zakralji se mjesto  njega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/19">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 19</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/21">
          <span class="pr-2">2 Kraljevima - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
