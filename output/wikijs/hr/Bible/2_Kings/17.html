<!--
title: "2 Kraljevima - Poglavlje 17"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/16">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 16</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/18">
          <span class="pr-2">2 Kraljevima - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvanaeste godine kraljevanja Ahaza u Judeji, postao je Hošea, sin Elin, izraelskim kraljem u Samariji. Kraljevao je devet  godina. </p>
<p id="v2"><sup><small>2</small></sup>  On je činio što je zlo u očima Jahvinim, ali ne kao  izraelski kraljevi, njegovi prethodnici. </p>
<p id="v3"><sup><small>3</small></sup>  Asirski kralj Salmanasar  pošao je protiv Hošee, koji mu se pokorio i plaćao mu danak. </p>
<p id="v4"><sup><small>4</small></sup>  Ali je asirski kralj otkrio da mu Hošea sprema zavjeru: još  je Hošea poslao poslanike egipatskom kralju Sou i nije platio  danaka asirskom kralju kao svake godine. Tada ga asirski kralj  baci u tamnicu. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Asirski kralj osvoji svu zemlju i krenu opsjedati Samariju.  Opsjedao ju je tri godine. </p>
<p id="v6"><sup><small>6</small></sup>  Devete godine Hošeine vladavine  zauze asirski kralj Samariju i odvede Izraelce u sužanjstvo u  Asiriju. Naselio ih je u Helahu, i na Haboru, rijeci u Gozanu, i u gradovima medijskim. </p>
<p id="v7"><sup><small>7</small></sup>  I tako se dogodilo zato što su Izraelci sagriješili protiv  Jahve, Boga svoga, koji ih je izveo iz zemlje egipatske, ispod  vlasti faraona, kralja egipatskog. Štovali su druge bogove, </p>
<p id="v8"><sup><small>8</small></sup>  slijedili  običaje naroda što ih je Jahve protjerao pred sinovima Izraelovim, živjeli po običajima što su ih uveli kraljevi Izraelovi. </p>
<p id="v9"><sup><small>9</small></sup>  Izraelci  i njihovi kraljevi potajno su činili neprikladna djela protiv  Jahve, Boga svoga. Podigli su uzvišice u svim svojim naseljima:  od stražarskih kula pa do utvrđenih gradova. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Podizali su  stupove i ašere na svakom humku i pod svakim zelenim drvetom. </p>
<p id="v11"><sup><small>11</small></sup>  Ondje su, na svim uzvišicama, palili kad po običaju naroda  što ih je Jahve protjerao ispred njih i činili su zla djela te  izazivali gnjev Jahvin. </p>
<p id="v12"><sup><small>12</small></sup>  Služili su idolima, premda im Jahve  bijaše rekao: "Ne činite toga!" </p>
<p id="v13"><sup><small>13</small></sup>  A Jahve opominjaše Izraelce i Judejce preko svih svojih  proroka i sviju vidjelaca: "Obratite se od zlog puta svoga",  govorio je, "i pokoravajte se naredbama i zapovijedima mojim  prema Zakonu koji sam naložio ocima vašim i prema svemu što sam  vam objavio preko slugu svojih - proroka." <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ali oni nisu poslušali  nego su ostali tvrdovrati kao i njihovi oci, koji nisu vjerovali  u Jahvu, Boga svoga. </p>
<p id="v15"><sup><small>15</small></sup>  Prezreli su njegove zakone i Savez koji  je sklopio s njihovim ocima i opomene njegove koje im je upućivao.  Težili su za ispraznošću, pa su i sami postali isprazni slijedeći  narode oko sebe, premda im je Jahve zapovjedio da ne čine kao  oni. </p>
<p id="v16"><sup><small>16</small></sup>  Odbacili su sve zapovijedi Jahve, Boga svoga, i načinili  su sebi salivene idole, dva teleta. Podigli su ašere, klanjali  se svoj vojsci nebeskoj i služili Baalu. </p>
<p id="v17"><sup><small>17</small></sup>  Provodili su svoje  sinove i kćeri kroz oganj, odavali se vračanju i gatanju, čineći  tako zlo u očima Jahvinim i razjarujući ga. </p>
<p id="v18"><sup><small>18</small></sup>  Tada se Jahve  razgnjevi na Izraela i odbaci ga ispred svoga lica. Ostalo je  samo pleme Judino. </p>
<p id="v19"><sup><small>19</small></sup>  Ali ni pleme Judino nije držalo zapovijedi Jahve, Boga  svoga, i slijedilo je običaje kojih su se držali Izraelci. </p>
<p id="v20"><sup><small>20</small></sup>  I  Jahve odbaci sav rod Izraela, ponizi ga i predade ga pljačkašima, dok ih konačno ne odbaci daleko od svoga lica. </p>
<p id="v21"><sup><small>21</small></sup>  On je, konačno, otrgnuo Izraelce od kuće Davidove, a Izrael je proglasio kraljem  Jeroboama, sina Nebatova. Jeroboam je odvratio Izraela od Jahve  i naveo ih na veliku grehotu. </p>
<p id="v22"><sup><small>22</small></sup>  Izraelci su slijedili svaki  grijeh koji je Jeroboam počinio i od njega se nisu odvraćali, </p>
<p id="v23"><sup><small>23</small></sup>  dok konačno Jahve nije odbacio Izraela ispred svoga lica, kako to bijaše objavio po svojim slugama, prorocima. Odveo je  Izraelce iz njihove zemlje u sužanjstvo u Asiriju, gdje su do  današnjega dana. </p>
<p id="v24"><sup><small>24</small></sup>  Asirski je kralj doveo ljude iz Babilona, iz Kute, iz  Ave, Hamata i iz Sefarvajima, i naselio ih u gradovima Samarije  mjesto Izraelaca. Oni su zaposjeli Samariju i nastanili se u  gradovima njezinim. </p>
<p id="v25"><sup><small>25</small></sup>  U vrijeme naseljavanja u zemlju nisu štovali Jahve i  on je poslao protiv njih lavove da ih rastrgaju. </p>
<p id="v26"><sup><small>26</small></sup>  Zato su  rekli asirskom kralju: "Narodi koje si preselio da ih nastaniš  u gradovima Samarije ne znaju kako valja štovati Boga ove zemlje  i on je na njih poslao lavove, koji ih usmrćuju, jer ti narodi  ne poznaju bogoštovlja ove zemlje." </p>
<p id="v27"><sup><small>27</small></sup>  Tada je asirski kralj  izdao ovu zapovijed: "Neka ide onamo jedan od svećenika koje  sam odande doveo u sužanjstvo; neka ide, neka se ondje nastani  i pouči ih u štovanju Boga one zemlje." </p>
<p id="v28"><sup><small>28</small></sup>  Tako ode jedan od  svećenika koji su bili odvedeni iz Samarije i nastani se u Betelu.  On ih je poučio kako treba štovati Jahvu. </p>
<p id="v29"><sup><small>29</small></sup>  Svaki je narod imao likove svojih bogova i postavili  su ih u hramove na uzvišicama koje su podigli Samarijanci, svaki  narod u svojim gradovima u kojima življaše. </p>
<p id="v30"><sup><small>30</small></sup>  Babilonci načiniše  Sukot Benota, Kušani Nergala, Hamaćani Ašimu; </p>
<p id="v31"><sup><small>31</small></sup>  Avijci načiniše  Nibhaza i Tartaka, a Sefarvajimci spaljivahu svoju djecu na ognju  u čast Adrameleka i Anameleka, sefarvajimskih bogova. </p>
<p id="v32"><sup><small>32</small></sup>  Oni  su štovali i Jahvu i postavili su neke između sebe za svećenike  uzvišica koji su im prinosili žrtve u hramovima uzvišica. </p>
<p id="v33"><sup><small>33</small></sup>  Štovali  su Jahvu i služili su svojim bogovima po običaju onih naroda  između kojih su ih preselili. </p>
<p id="v34"><sup><small>34</small></sup>  Oni se još i danas drže starih običaja. Ne štuju Jahve  i ne usklađuju svojih pravila i običaja sa Zakonom i zapovijedima  što ih je Jahve naredio djeci Jakova komu je nadjenuo ime Izrael. </p>
<p id="v35"><sup><small>35</small></sup>  Jahve bijaše s njima sklopio Savez i zapovjedio im: "Ne štujte  tuđih bogova niti im se klanjajte. Nemojte ih štovati niti im  žrtava prinositi. <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Samo je Jahve onaj koji vas je velikom  snagom svoje ispružene ruke izveo iz zemlje egipatske; njega  štujte, njemu se klanjajte i njemu žrtve prinosite. </p>
<p id="v37"><sup><small>37</small></sup>  Držite  se pravila i običaja, zakona i naredaba koje vam je propisao  da ih vjerno ispunjavate uvijek i ne štujte tuđih bogova. </p>
<p id="v38"><sup><small>38</small></sup>  Nemojte  zaboraviti Saveza koji sam sklopio s vama i nemojte štovati drugih  bogova, </p>
<p id="v39"><sup><small>39</small></sup>  samo Jahvu, Boga svoga, poštujte i on će vas izbaviti  iz ruke svih vaših neprijatelja." </p>
<p id="v40"><sup><small>40</small></sup>  Ali oni nisu poslušali, nego su se i dalje držali svoga starog običaja. </p>
<p id="v41"><sup><small>41</small></sup>  Tako su ti narodi štovali Jahvu, a služili su i svojim  idolima. Njihovi sinovi i sinovi njihovih sinova čine do dana  današnjega onako kako su činili njihovi oci. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/16">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 16</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/18">
          <span class="pr-2">2 Kraljevima - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:4-6 <i>Kraj kraljevstva</i>: <a href="/hr/The_Urantia_Book/97#p9_21">KU 97:9.21</a>. </li>
  <li id="fn2"><a href="#cite2">↑</a> 17:9-11,16 <i>Sveti gajevi</i>: <a href="/hr/The_Urantia_Book/85#p2_4">KU 85:2.4</a>. </li>
  <li id="fn3"><a href="#cite3">↑</a> 17:13 <i>Vidovnjaci</i>: <a href="/hr/The_Urantia_Book/90#p1_1">KU 90:1.1</a>. </li>
  <li id="fn4"><a href="#cite4">↑</a> 17:35-38 <i>Jedan Bog i lažni bogovi</i>: <a href="/hr/The_Urantia_Book/160#p5_9">KU 160:5.9</a>. </li>
</ol>
</div>
