<!--
title: "2 Kraljevima - Poglavlje 16"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/15">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 15</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/17">
          <span class="pr-2">2 Kraljevima - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedamnaeste godine vladanja Pekaha, sina Remalijina, postade  judejskim kraljem Ahaz, sin Jotamov. </p>
<p id="v2"><sup><small>2</small></sup>  Ahazu je bilo dvadeset  godina kad se zakraljio, a kraljevao je šesnaest godina u Jeruzalemu, ali nije činio što je pravo u očima Jahve, Boga njegova, kao  što je činio predak mu David. </p>
<p id="v3"><sup><small>3</small></sup>  Živio je poput izraelskih kraljeva  i sam je proveo svoga sina kroz oganj po gnusnom običaju naroda  što ih je Jahve protjerao pred Izraelovim sinovima. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Prinosio  je žrtve i kad po uzvišicama i brežuljcima i pod svakim zelenim  drvetom. </p>
<p id="v5"><sup><small>5</small></sup>  Tada aramejski kralj Resin i Pekah, sin Remalijin, kralj  Izraela, pođoše u rat protiv Jeruzalema. Opsjedoše ga, ali ga  ne mogoše osvojiti. </p>
<p id="v6"><sup><small>6</small></sup>  U to vrijeme aramejski kralj Resin vrati  Elat Edomcima; protjerao je Judejce iz Elata; ušli su Edomci  u njega i ondje su ostali do danas. - <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Tada Ahaz uputi poslanike  asirskom kralju Tiglat-Pileseru da mu kažu: "Ja sam tvoj sluga  i sin tvoj! Dođi i izbavi me iz ruku aramejskog kralja i kralja  Izraela, koji su se digli protiv mene." </p>
<p id="v8"><sup><small>8</small></sup>  Ahaz je uzeo srebro  i zlato što se nalazilo u Domu Jahvinu i u riznicama kraljevskog  dvora i sve je poslao na dar asirskom kralju. </p>
<p id="v9"><sup><small>9</small></sup>  I posluša ga  asirski kralj: otišao je na Damask i osvojio ga. Stanovništvo  je odveo u sužanjstvo u Kir, a Resina je pogubio. </p>
<p id="v10"><sup><small>10</small></sup>  Kralj Ahaz otišao je u Damask u susret asirskom kralju  Tiglat-Pileseru. I vidio je žrtvenik koji bijaše u Damasku. Tada  kralj Ahaz posla svećeniku Uriji mjere žrtvenika, njegov nacrt  i sve pojedinosti njegove građe. </p>
<p id="v11"><sup><small>11</small></sup>  Svećenik Urija sagradi žrtvenik;  sve je upute što ih je kralj Ahaz uputio iz Damaska izvršio svećenik  Urija prije nego što se kralj Ahaz vratio iz Damaska. </p>
<p id="v12"><sup><small>12</small></sup>  Pošto  je kralj Ahaz stigao iz Damaska, vidio je žrtvenik, prišao mu  i popeo se na nj. </p>
<p id="v13"><sup><small>13</small></sup>  Spalio je na žrtveniku svoju paljenicu  i svoju prinosnicu, izlio svoju ljevanicu i krvlju pričesnica  poškropio žrtvenik. </p>
<p id="v14"><sup><small>14</small></sup>  A mjedeni žrtvenik, koji bijaše pred  Jahvom, maknuo je ispred Hrama, gdje je bio između novoga žrtvenika  i Doma Jahvina. I postavio ga je pokraj novoga žrtvenika sa sjevera. </p>
<p id="v15"><sup><small>15</small></sup>  Kralj Ahaz zapovjedio je svećeniku Uriji: "Na velikom ćeš  žrtveniku spaljivati jutarnju paljenicu i večernju prinosnicu, kraljevu paljenicu i njegovu prinosnicu, i paljenice, prinosnice  i ljevanice svega naroda. Po njemu ćeš izlijevati svu krv paljenica  i klanica. A o žrtveniku od mjedi još ću razmisliti." </p>
<p id="v16"><sup><small>16</small></sup>  Svećenik  Urija učini sve što mu je naredio kralj Ahaz. </p>
<p id="v17"><sup><small>17</small></sup>  Kralj Ahaz skinuo je okvire s podnožja; s njih je skinuo  i umivaonike. A mjedeno more skinuo je s volova koji su stajali  pod njim i stavio ga na kameni pod. </p>
<p id="v18"><sup><small>18</small></sup>  Pred asirskim je kraljem  uklonio iz Jahvina Doma Subotnji hodnik koji bijahu sagradili  i vanjski kraljevski prilaz. </p>
<p id="v19"><sup><small>19</small></sup>  Ostala povijest Ahazova i sve što je učinio, zar to nije  sve zapisano u knjizi Ljetopisa judejskih kraljeva? </p>
<p id="v20"><sup><small>20</small></sup>  Ahaz  je počinuo sa svojim ocima i sahranjen je u Davidovu gradu. Na  njegovo se mjesto zakraljio sin mu Ezekija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/15">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 15</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/17">
          <span class="pr-2">2 Kraljevima - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:3 <i>Poštovanje vatre</i>: <a href="/hr/The_Urantia_Book/85#p4_4">KU 85:4.4</a>.  <i>Prolazak kroz vatru</i>: <a href="/hr/The_Urantia_Book/69#p6_6">KU 69:6.6</a>. </li>
  <li id="fn2"><a href="#cite2">↑</a> 16:6 <i>Židovi</i>: <a href="/hr/The_Urantia_Book/96#p2_3">KU 96:2.3</a>. </li>
</ol>
</div>
