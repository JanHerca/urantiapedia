<!--
title: "2 Kraljevima - Poglavlje 24"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/23">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 23</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/25">
          <span class="pr-2">2 Kraljevima - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U njegovo je vrijeme došao Nabukodonozor, kralj babilonski, i Jojakim mu je bio podložan tri godine, zatim se ponovno pobunio  protiv njega. </p>
<p id="v2"><sup><small>2</small></sup>  Ovaj pak posla protiv njega kaldejske pljačkaške  čete, aramejske, moapske i amonske, sve ih posla protiv Judeje  da je opustoše, potvrđujući riječ koju je Jahve bio objavio po  slugama svojim prorocima. </p>
<p id="v3"><sup><small>3</small></sup>  To se dogodilo Judeji prema prijetnji  Jahvinoj da će je istrijebiti ispred svoga lica zbog grijeha  Manašeovih: zbog svega što je Manaše učinio </p>
<p id="v4"><sup><small>4</small></sup>  i zbog nedužne  krvi koju je prolio, natopio Jeruzalem krvlju nedužnom. Jahve  nije htio oprostiti. </p>
<p id="v5"><sup><small>5</small></sup>  Ostala povijest Jojakimova i sve što je učinio, zar sve  to nije zapisano u knjizi Ljetopisa judejskih kraljeva? </p>
<p id="v6"><sup><small>6</small></sup>  Jojakim  je počinuo kraj svojih otaca, a njegov sin Jojakin zavlada mjesto  njega. </p>
<p id="v7"><sup><small>7</small></sup>  Egipatski kralj nije više izlazio iz zemlje, jer je babilonski  kralj osvojio od Egipatskog potoka do rijeke Eufrata sve što  je pripadalo egipatskom kralju. </p>
<p id="v8"><sup><small>8</small></sup>  Jojakinu je bilo osamnaest godina kad se zakraljio i kraljevao  je tri mjeseca u Jeruzalemu. Materi mu je bilo ime Nehušta, kći  Elnatana, i bila je iz Jeruzalema. </p>
<p id="v9"><sup><small>9</small></sup>  On je činio što je zlo  u očima Jahvinim, sve kao što je činio i njegov otac. </p>
<p id="v10"><sup><small>10</small></sup>  U ono vrijeme krenu ljudstvo babilonskog kralja Nabukodonozora  protiv Jeruzalema i grad je bio opkoljen. </p>
<p id="v11"><sup><small>11</small></sup>  Dođe i babilonski  kralj Nabukodonozor da napadne grad, dok ga je njegovo ljudstvo  opsjedalo. </p>
<p id="v12"><sup><small>12</small></sup>  Tada je judejski kralj Jojakin izišao pred babilonskoga  kralja: on, njegova majka, njegove sluge, njegove vojskovođe  i dvorani, a babilonski kralj zarobi ga - osme godine svoga kraljevanja. </p>
<p id="v13"><sup><small>13</small></sup>  On je odnio sve iz riznice Doma Jahvina i iz riznica kraljevskog  dvora i razbio je sve zlatne predmete koje je Salomon, kralj  Izraela, načinio za Svetište Jahvino. Tako se ispunila riječ  Jahvina. </p>
<p id="v14"><sup><small>14</small></sup>  Odveo je u progonstvo sav Jeruzalem, sve vojskovođe  i sve vrsne ratnike, oko deset tisuća prognanika, sa svim kovačima  i bravarima. Jedino je preostao najsiromašniji narod zemlje. </p>
<p id="v15"><sup><small>15</small></sup>  Odveo je Jojakina u Babilon; tako isto i kraljevu majku i  sve žene kraljeve, njegove dvorane, plemenitaše zemlje, sve ih  je odveo iz Jeruzalema u progonstvo u Babilon. </p>
<p id="v16"><sup><small>16</small></sup>  Sve sposobne  ljude, njih sedam tisuća na broju; kovače i bravare, tisuću na  broju; sve ljude sposobne za boj, sve ih je kralj babilonski  odveo u Babilon, u sužanjstvo. </p>
<p id="v17"><sup><small>17</small></sup>  Babilonski je kralj postavio  za kralja mjesto Jojakina njegova strica Mataniju, ali mu je  promijenio ime u Sidkija. </p>
<p id="v18"><sup><small>18</small></sup>  Sidkiji je bila dvadeset i jedna godina kad se zakraljio, a kraljevao je jedanaest godina u Jeruzalemu. Materi mu bijaše  ime Hamitala, kći Jeremije, i bila je iz Libne. </p>
<p id="v19"><sup><small>19</small></sup>  Činio je  što je zlo u očima Jahvinim, sve kao što je činio Jojakin. </p>
<p id="v20"><sup><small>20</small></sup>  To  je zadesilo Jeruzalem i Judu zbog gnjeva Jahvina; Jahve ih napokon  i odbaci ispred lica svoga. Sidkija se pobuni protiv babilonskog kralja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/23">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 23</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/25">
          <span class="pr-2">2 Kraljevima - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
