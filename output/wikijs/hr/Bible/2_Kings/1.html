<!--
title: "2 Kraljevima - Poglavlje 1"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/2">
          <span class="pr-2">2 Kraljevima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije smrti Ahabove pobuni se Moab protiv Izraela. </p>
<p id="v2"><sup><small>2</small></sup>  Kako  Ahazja bijaše pao preko prozorske rešetke svoje gornje odaje  u Samariji i ozlijedio se, posla glasnike kojima reče: "Idite, pitajte Baal Zebuba, boga ekronskog, hoću li ozdraviti od ove  bolesti." </p>
<p id="v3"><sup><small>3</small></sup>  Ali je Anđeo Jahvin rekao Iliji Tišbijcu: "Ustani!  Idi u susret glasnicima samarijanskoga kralja i reci im: 'Zar  nema Boga u Izraelu te se idete savjetovati s Baal Zebubom, bogom  ekronskim?' <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  I zato veli Jahve ovako: 'Nećeš sići s postelje  u koju si se popeo; sigurno ćeš umrijeti.'" I ode Ilija. </p>
<p id="v5"><sup><small>5</small></sup>  Glasnici se vratiše k Ahazji, a on im reče: "Kako to da  ste se već vratili?" </p>
<p id="v6"><sup><small>6</small></sup>  Oni mu odgovoriše: "Sreo nas neki čovjek  i rekao nam: 'Idite, vratite se pred kralja koji vas je poslao  i recite mu: Ovako veli Jahve: Zar nema Boga u Izraelu te si  poslao po savjet k Baal Zebubu, bogu ekronskom? Zato nećeš sići  s postelje na koju si se popeo, nego ćeš umrijeti.'" </p>
<p id="v7"><sup><small>7</small></sup>  On ih  upita: "Kakav bijaše na oči taj čovjek koji vas je sreo i rekao  vam te riječi?" </p>
<p id="v8"><sup><small>8</small></sup>  A oni mu odgovoriše: "Bio je to čovjek u kožuhu  i s kožnim pojasom oko bedara." On reče: "To je Ilija Tišbijac!" </p>
<p id="v9"><sup><small>9</small></sup>  Tada mu posla pedesetnika s njegovom pedesetoricom i ode  taj k njemu i, našavši ga gdje sjedi na vrhu brijega, reče mu:  "Čovječe Božji! Kralj je naredio: Siđi!" </p>
<p id="v10"><sup><small>10</small></sup>  Ilija odgovori i  reče pedesetniku: "Ako sam čovjek Božji, neka oganj siđe s neba  i neka te proguta, tebe i tvoju pedesetoricu." I oganj se spusti  s neba i proguta ga, njega i njegovu pedesetoricu. </p>
<p id="v11"><sup><small>11</small></sup>  Kralj mu posla drugoga pedesetnika i njegovu pedesetoricu;  a taj, kad dođe, reče mu: "Čovječe Božji! Kralj je ovo zapovjedio:  Brže siđi!" </p>
<p id="v12"><sup><small>12</small></sup>  Ilija odgovori i reče mu: "Ako sam čovjek Božji, neka siđe oganj s neba i proguta tebe i tvoju pedesetoricu."  I spusti se oganj s neba i proguta ga, njega i njegovu pedesetoricu. </p>
<p id="v13"><sup><small>13</small></sup>  Kralj posla opet trećega pedesetnika i njegovu pedesetoricu.  Treći pedesetnik dođe, prignu koljena pred Ilijom i zamoli ga  ovako: "Čovječe Božji! Neka bude dragocjen u tvojim očima moj  život i život ovih pedeset tvojih slugu! </p>
<p id="v14"><sup><small>14</small></sup>  Oganj se spustio  s neba i progutao je oba pedesetnika s njihovom pedesetoricom;  ali sada neka barem moj život bude dragocjen u tvojim očima!" </p>
<p id="v15"><sup><small>15</small></sup>  Anđeo Jahvin reče Iliji: "Siđi s njim, ne boj se!" On  ustade i siđe s njim pred kralja </p>
<p id="v16"><sup><small>16</small></sup>  i reče mu: "Ovako veli Jahve:  zato što si slao glasnike Baal Zebubu, bogu ekronskom, po savjet, nećeš sići s postelje na koju si se popeo, nego ćeš umrijeti." </p>
<p id="v17"><sup><small>17</small></sup>  I umrije po riječi Jahvinoj koju je objavio Ilija. A  Joram, njegov brat, zakralji se mjesto njega druge godine Jorama, sina Jošafata, judejskoga kralja, jer ovaj nije imao sinova. </p>
<p id="v18"><sup><small>18</small></sup>  Ostala povijest Ahazje, sve što je učinio, zar to nije zapisano  u knjizi Ljetopisa kraljeva izraelskih? </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/2">
          <span class="pr-2">2 Kraljevima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:3-2:11 <i>Priča o Iliji</i>: <a href="/hr/The_Urantia_Book/123#p5_12">KU 123:5.12</a>. </li>
</ol>
</div>
