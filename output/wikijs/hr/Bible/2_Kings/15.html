<!--
title: "2 Kraljevima - Poglavlje 15"
description: 
published: true
date: 2025-11-18T12:59:53Z
tags: bible, bible—2 kings
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/14">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 14</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/16">
          <span class="pr-2">2 Kraljevima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvadeset i sedme godine kraljevanja Jeroboama, kralja izraelskog, postade judejskim kraljem Azarja, sin Amasjin. </p>
<p id="v2"><sup><small>2</small></sup>  Bilo mu je  šesnaest godina kad se zakraljio, a kraljevao je pedeset i dvije  godine u Jeruzalemu. Mati mu se zvala Jekolija, a bila je iz  Jeruzalema. </p>
<p id="v3"><sup><small>3</small></sup>  Činio je što je pravo u Jahvinim očima, sasvim  kao i njegov otac Amasja. </p>
<p id="v4"><sup><small>4</small></sup>  Samo uzvišica nije srušio i narod  je svejednako prinosio žrtve i kad na uzvišicama. </p>
<p id="v5"><sup><small>5</small></sup>  Ali Jahve udari kralja i ostade on gubav do smrti. Stanovao  je u odvojenoj kući. Kraljev sin Jotam bio upravitelj dvora i  sudio je puku zemlje. </p>
<p id="v6"><sup><small>6</small></sup>  Ostala povijest Azarjina i sve što je učinio, zar sve  to nije zapisano u knjizi Ljetopisa kraljeva judejskih? </p>
<p id="v7"><sup><small>7</small></sup>  Azarja  je počinuo i sahraniše ga kraj njegovih otaca u Davidovu gradu.  A na njegovo se mjesto zakralji sin mu Jotam. </p>
<p id="v8"><sup><small>8</small></sup>  Trideset i osme godine Azarjina kraljevanja u Judeji postade  izraelskim kraljem u Samariji za šest mjeseci Zaharija, sin Jeroboamov. </p>
<p id="v9"><sup><small>9</small></sup>  On je činio što je zlo u očima Jahvinim, kao što su činili  njegovi oci; nije odstupao od grijeha Jeroboama, sina Nebatova, koji je na grijeh naveo Izraela. </p>
<p id="v10"><sup><small>10</small></sup>  Šalum, sin Jabešov, uroti se protiv njega; udario ga  je i usmrtio u Jibleamu te se zakraljio mjesto njega. </p>
<p id="v11"><sup><small>11</small></sup>  Ostala povijest Zaharijina zapisana je u knjizi Ljetopisa  izraelskih kraljeva. </p>
<p id="v12"><sup><small>12</small></sup>  Ispunila se riječ koju je Jahve rekao  Jehuu: "Tvoji će sinovi sjediti na prijestolju Izraela sve do  četvrtog koljena." I tako je bilo. </p>
<p id="v13"><sup><small>13</small></sup>  Šalum, sin Jabešov, postade kraljem trideset i devete  godine kraljevanja Uzije, judejskog kralja, i kraljevao je mjesec  dana u Samariji. </p>
<p id="v14"><sup><small>14</small></sup>  Menahem, sin Gadijev, ode iz Tirse, uđe  u Samariju te udari Šaluma, sina Jabešova, usmrti ga i zakralji  se mjesto njega. </p>
<p id="v15"><sup><small>15</small></sup>  Ostala povijest Šalumova i urota koju je skovao, sve  je zapisano u knjizi Ljetopisa kraljeva izraelskih. </p>
<p id="v16"><sup><small>16</small></sup>  Tada  je Menahem razorio Tifnah i sve što je u njem bilo i njegovo  područje od Tirse jer mu nisu otvorili vrata. Razorio ga je i  rasporio sve trudnice u njemu. </p>
<p id="v17"><sup><small>17</small></sup>  Trideset i devete godine kraljevanja Azarje u Judeji  postade Menahem, sin Gadijev, kraljem Izraela. Kraljevao je deset  godina u Samariji. </p>
<p id="v18"><sup><small>18</small></sup>  Činio je što je zlo u očima Jahvinim;  nije odstupao od grijeha Jeroboama, sina Nebatova, koji je zaveo  Izraela.  U njegovo vrijeme </p>
<p id="v19"><sup><small>19</small></sup>  Pul, kralj Asirije, osvoji zemlju.  Menahem dade Pulu tisuću talenata srebra da mu pomogne učvrstiti  kraljevsku vlast u njegovim rukama. </p>
<p id="v20"><sup><small>20</small></sup>  Menahem ubra taj novac  od Izraela, od svih imućnih ljudi, da bi ga mogao dati asirskom  kralju. Po osobi je bilo pedeset šekela srebra. Tako se asirski  kralj vratio i nije ondje ostao u zemlji. </p>
<p id="v21"><sup><small>21</small></sup>  Ostala povijest Menahema i sve što je učinio, zar sve  to nije zapisano u knjizi Ljetopisa kraljeva izraelskih? </p>
<p id="v22"><sup><small>22</small></sup>  Menahem  je počinuo sa svojim ocima, a sin njegov Pekahja zakralji se  na njegovo mjesto. </p>
<p id="v23"><sup><small>23</small></sup>  Pedesete godine kraljevanja judejskog kralja Azarje postade  kraljem izraelskim u Samariji Pekahja, sin Menahemov. Kraljevao  je dvije godine. </p>
<p id="v24"><sup><small>24</small></sup>  On je činio što je zlo u očima Jahvinim;  nije odstupao od grijeha Jeroboama, sina Nebatova, koji je zaveo  Izraela. </p>
<p id="v25"><sup><small>25</small></sup>  Njegov dvoranin Pekah, sin Remalijin, uroti se protiv  njega i ubi ga u Samariji, u kuli kraljevskog dvora, s Argobom  i Arjeom. Imao je sa sobom pedeset ljudi iz Gileada. Ubio je  kralja i zakraljio se mjesto njega. </p>
<p id="v26"><sup><small>26</small></sup>  Ostala povijest Pekahje i sve što je učinio, sve je to  zapisano u knjizi Ljetopisa izraelskih kraljeva. </p>
<p id="v27"><sup><small>27</small></sup>  Pedeset i druge godine kraljevanja Azarje, judejskoga  kralja, postade kraljem u Samariji Pekah, sin Remalijin. Kraljevao  je dvadeset godina. </p>
<p id="v28"><sup><small>28</small></sup>  On je činio što je zlo u očima Jahvinim;  nije odstupao od grijeha Jeroboama, sina Nebatova, koji je zaveo  Izraela. </p>
<p id="v29"><sup><small>29</small></sup>  U vrijeme izraelskog kralja Pekaha došao je asirski kralj  Tiglat Pileser i zauzeo Ijon, Abel Bet Maaku, Janoah, Kedeš,  Hasor, Gilead, Galileju i svu zemlju Naftalijevu. I odveo je  stanovništvo u Asiriju. </p>
<p id="v30"><sup><small>30</small></sup>  Hošea, sin Elin, uroti se protiv  Pekaha, sina Remalijina, ubi ga i zakralji mjesto njega dvadesete  godine Jotama, sina Uzijina. </p>
<p id="v31"><sup><small>31</small></sup>  Ostala povijest Pekahova, sve što je učinio, sve je to  zapisano u knjizi Ljetopisa izraelskih kraljeva. </p>
<p id="v32"><sup><small>32</small></sup>  Druge godine kraljevanja Pekaha, sina Remalijina, nad  Izraelom, postade judejskim kraljem Jotam, sin Uzijin. </p>
<p id="v33"><sup><small>33</small></sup>  Bilo  mu je dvadeset i pet godina kad se zakraljio, a kraljevao je  šesnaest godina u Jeruzalemu. Materi mu bješe ime Jeruša, Sadokova  kći. </p>
<p id="v34"><sup><small>34</small></sup>  Činio je što je pravo u Jahvinim očima, sasvim kao i  otac mu Uzija. </p>
<p id="v35"><sup><small>35</small></sup>  Ali ni on nije srušio uzvišica; narod je svejednako  prinosio žrtve i kad na uzvišicama. On je sagradio Gornja vrata  na Domu Jahvinu. </p>
<p id="v36"><sup><small>36</small></sup>  Ostala povijest Jotama i sve što je učinio, zar to nije  sve zapisano u knjizi Ljetopisa judejskih kraljeva? </p>
<p id="v37"><sup><small>37</small></sup>  U njegove  je dane Jahve počeo slati protiv Judeje aramejskog kralja Resina  i Pekaha, sina Remalijina. </p>
<p id="v38"><sup><small>38</small></sup>  Tada Jotam počinu kod otaca i  sahraniše ga u gradu njegova praoca Davida. A na njegovo se mjesto  zakralji sin mu Ahaz. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Kings/14">
          <span class="mdi mdi-arrow-left-drop-circle"></span><span class="pl-2">2 Kraljevima - Poglavlje 14</span>
        </a>
        </td>
        <td>
        <a href="/hr/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Kings/16">
          <span class="pr-2">2 Kraljevima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
