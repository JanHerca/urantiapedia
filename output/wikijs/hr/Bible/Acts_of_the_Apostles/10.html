<!--
title: "Djela apostolska - Poglavlje 10"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 9</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/11">
          <span class="pr-2">Djela apostolska - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U Cezareji bijaše neki čovjek imenom Kornelije, satnik takozvane  italske čete, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  pobožan i bogobojazan sa svim svojim domom.  Dijelio je mnoge milostinje narodu i bez prestanka se molio Bogu. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  U viđenju negdje oko devete ure dana ugleda on jasno anđela  Božjega gdje dolazi k njemu i veli mu: "Kornelije!" </p>
<p id="v4"><sup><small>4</small></sup>  Zagleda  se u nj pa mu prestrašen reče: "Što je, Gospodine?" A on njemu:  "Molitve su tvoje i milostinje uzišle kao žrtva podsjetnica pred  Boga. </p>
<p id="v5"><sup><small>5</small></sup>  Zato sada pošalji ljude u Jopu i dozovi Šimuna koji  se zove Petar. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  On je gost u nekog Šimuna kožara čija je kuća  uz more." </p>
<p id="v7"><sup><small>7</small></sup>  Čim ode anđeo koji mu je govorio, pozove on dvojicu  slugu i jednoga pobožna, privržena vojnika, <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  sve im ispripovjedi  i posla ih u Jopu. </p>
<p id="v9"><sup><small>9</small></sup>  Sutradan, dok su oni putovali i približavali se gradu, oko šeste ure uziđe Petar na krov moliti. <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  Ogladnje i zaželje  se jela. Dok mu pripremahu, pade on u zanos. </p>
<p id="v11"><sup><small>11</small></sup>  Gleda on nebo  rastvoreno i posudu neku poput velika platna: uleknuta s četiri  okrajka, silazi na zemlju. </p>
<p id="v12"><sup><small>12</small></sup>  U njoj bijahu svakovrsni četveronošci, gmazovi zemaljski i ptice nebeske. </p>
<p id="v13"><sup><small>13</small></sup>  I glas će mu neki: "Ustaj, Petre! Kolji i jedi!" </p>
<p id="v14"><sup><small>14</small></sup>  Petar odvrati: "Nipošto, Gospodine!  Ta nikad još ne okusih ništa okaljano i nečisto". </p>
<p id="v15"><sup><small>15</small></sup>  A glas  će mu opet, po drugi put: "Što Bog očisti, ti ne zovi okaljanim!" </p>
<p id="v16"><sup><small>16</small></sup>  To se ponovi do triput, a onda je posuda ponesena na nebo. </p>
<p id="v17"><sup><small>17</small></sup>  Dok se Petar dvoumio što bi imalo značiti viđenje koje  vidje, eto ljudi koje je poslao Kornelije: pošto se raspitaše  za Šimunovu kuću, pojave se na vratima, </p>
<p id="v18"><sup><small>18</small></sup>  zovnu te upitaju  je li ondje ugošćen neki Šimun, nazvan Petar. </p>
<p id="v19"><sup><small>19</small></sup>  Dok je Petar sveudilj razmišljao o viđenju, reče mu Duh:  "Evo, neka te trojica traže. </p>
<p id="v20"><sup><small>20</small></sup>  De ustani, siđi i pođi s njima  ne skanjujući se jer ja sam ih poslao." </p>
<p id="v21"><sup><small>21</small></sup>  Petar siđe k ljudima  i reče: "Evo me! Ja sam onaj kojega tražite! Zbog čega ste došli?" </p>
<p id="v22"><sup><small>22</small></sup>  Oni odgovore: "Satnik Kornelije, muž pravedan i bogobojazan, za kojega svjedoči sav narod židovski, primi od svetog anđela  naputak da te dozove u dom svoj i čuje od tebe riječi." </p>
<p id="v23"><sup><small>23</small></sup>  Tada  ih Petar pozva unutra i ugosti. Sutradan usta i krenu s njima; pratila ga neka braća iz Jope. </p>
<p id="v24"><sup><small>24</small></sup>  Drugi dan stiže u Cezareju. Kornelije ih je čekao sazvavši  rodbinu i prisne prijatelje. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Kad je Petar ulazio, pohrli  mu Kornelije u susret, padne mu k nogama i pokloni se. </p>
<p id="v26"><sup><small>26</small></sup>  Petar  ga pridigne govoreći: "Ustani! I ja sam čovjek." </p>
<p id="v27"><sup><small>27</small></sup>  I razgovarajući  s njime, uđe i nađe sabrane mnoge </p>
<p id="v28"><sup><small>28</small></sup>  te im reče: "Vi znate kako  je Židovu zabranjeno družiti se sa strancem ili k njemu ulaziti, ali meni Bog pokaza da nikoga ne zovem okaljanim ili nečistim. </p>
<p id="v29"><sup><small>29</small></sup>  Stoga, pozvan, i dođoh bez pogovora. Da čujemo dakle zbog  čega me pozvaste!" </p>
<p id="v30"><sup><small>30</small></sup>  Kornelije reče: "Prije četiri dana baš u ovo doba, o  devetoj uri, molio sam se u kući kad gle: čovjek neki u sjajnoj  odjeći stane preda me </p>
<p id="v31"><sup><small>31</small></sup>  i reče: 'Kornelije, uslišana ti je  molitva i milostinje su tvoje spomenute pred Bogom! </p>
<p id="v32"><sup><small>32</small></sup>  Pošalji  dakle u Jopu i dozovi Šimuna koji se zove Petar. On je gost u  kući Šimuna kožara uz more.' </p>
<p id="v33"><sup><small>33</small></sup>  Odmah sam dakle poslao k tebi, a ti si dobro učinio što si došao. Evo nas dakle sviju pred  Bogom da čujemo sve što ti zapovjedi Gospodin!" </p>
<p id="v34"><sup><small>34</small></sup>  Petar tada prozbori i reče: "Sad uistinu shvaćam da Bog  nije pristran, <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  nego - u svakom je narodu njemu mio onaj koji  ga se boji i čini pravdu. <sup id="cite8"><a href="#fn8">[8]</a></sup></p>
<p id="v36"><sup><small>36</small></sup>  Riječ posla sinovima Izraelovim  navješćujući im evanđelje: mir po Isusu Kristu; on je  Gospodar sviju. <sup id="cite9"><a href="#fn9">[9]</a></sup></p>
<p id="v37"><sup><small>37</small></sup>  Vi znate što se događalo po svoj Judeji,  počevši od Galileje, nakon krštenja koje je propovijedao Ivan: </p>
<p id="v38"><sup><small>38</small></sup>  kako Isusa iz Nazareta Bog pomaza Duhom Svetim i snagom, njega koji je, jer Bog bijaše s njime, prošao zemljom čineći  dobro i ozdravljajući sve kojima bijaše ovladao đavao." <sup id="cite10"><a href="#fn10">[10]</a></sup></p>
<p id="v39"><sup><small>39</small></sup>  "Mi smo svjedoci svega što on učini u zemlji judejskoj  i Jeruzalemu. I njega smakoše, objesivši ga na drvo! </p>
<p id="v40"><sup><small>40</small></sup>  Bog  ga uskrisi treći dan i dade mu da se očituje - </p>
<p id="v41"><sup><small>41</small></sup>  ne svemu narodu, nego svjedocima od Boga predodređenima - nama koji smo s njime  zajedno jeli i pili pošto uskrsnu od mrtvih." <sup id="cite11"><a href="#fn11">[11]</a></sup></p>
<p id="v42"><sup><small>42</small></sup>  "On nam i naloži propovijedati narodu i svjedočiti: Ovo  je onaj kojega Bog postavi sucem živih i mrtvih!" <sup id="cite12"><a href="#fn12">[12]</a></sup></p>
<p id="v43"><sup><small>43</small></sup>  "Za nj svjedoče svi proroci: da tko god u nj vjeruje, po imenu njegovu prima oproštenje grijeha." <sup id="cite13"><a href="#fn13">[13]</a></sup></p>
<p id="v44"><sup><small>44</small></sup>  Dok je Petar još govorio te riječi, siđe Duh Sveti na  sve koji su slušali tu besjedu. </p>
<p id="v45"><sup><small>45</small></sup>  A vjernici iz obrezanja,  koji dođoše zajedno s Petrom, začudiše se što se i na pogane  izlio dar Duha Svetoga. </p>
<p id="v46"><sup><small>46</small></sup>  Jer čuli su ih govoriti drugim jezicima  i veličati Boga. Tada Petar reče: </p>
<p id="v47"><sup><small>47</small></sup>  "Može li tko uskratiti vodu da se ne  krste ovi koji su primili Duha Svetoga kao i mi?" <sup id="cite14"><a href="#fn14">[14]</a></sup></p>
<p id="v48"><sup><small>48</small></sup>  I zapovjedi  da se krste u ime Isusa Krista. Tada ga zamole da ostane ondje  nekoliko dana. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 9</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/11">
          <span class="pr-2">Djela apostolska - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 10:1-48 <i>Kornelijevo obraćenje</i>: <a href="/hr/The_Urantia_Book/130#p2_5">KU 130:2.5</a>. </li>
  <li id="fn2"><a href="#cite2">↑</a> 10:2,22 <i>„Bogobojazni“ pogani</i>: <a href="/hr/The_Urantia_Book/121#p2_5">KU 121:2.5</a>. </li>
  <li id="fn3"><a href="#cite3">↑</a> 10:5-6 <i>Gadija i Šimun</i>: <a href="/hr/The_Urantia_Book/130#p1_1">KU 130:1.1</a>. </li>
  <li id="fn4"><a href="#cite4">↑</a> 10:7 <i>„Pobožni“ pogani</i>: <a href="/hr/The_Urantia_Book/121#p2_5">KU 121:2.5</a>. </li>
  <li id="fn5"><a href="#cite5">↑</a> 10:9-16 <i>Petrov živopisni san</i>: <a href="/hr/The_Urantia_Book/153#p3_6">KU 153:3.6</a>. </li>
  <li id="fn6"><a href="#cite6">↑</a> 10:24 <i>Bog ne gleda na osobe</i>: <a href="/hr/The_Urantia_Book/112#p0_10">KU 112:0.10</a>. </li>
  <li id="fn7"><a href="#cite7">↑</a> 10:34 <i>Ne mari za osobe</i>: <a href="/hr/The_Urantia_Book/143#p1_5">KU 143:1.5</a>.  <i>Jednakost za sve koji traže Boga</i>: <a href="/hr/The_Urantia_Book/138#p4_2">KU 138:4.2</a>.  <i>Bog/Sin ne gleda na osobe</i>: <a href="/hr/The_Urantia_Book/181#p2_14">KU 181:2.14</a>.  <i>Ni Židov ni poganin</i>: <a href="/hr/The_Urantia_Book/137#p8_11">KU 137:8.11</a>.  <i>Isus ne mari za osobe</i>: <a href="/hr/The_Urantia_Book/139#p10_9">KU 139:10.9</a>.  <i>Bog ne gleda na osobe</i>: <a href="/hr/The_Urantia_Book/192#p2_2">KU 192:2.2</a>.  <i>Isus ne mari za osobe</i>: <a href="/hr/The_Urantia_Book/174#p2_2">KU 174:2.2</a>.  <i>Bog ne gleda na osobe</i>: <a href="/hr/The_Urantia_Book/166#p4_11">KU 166:4.11</a>.  <i>Bog ne gleda na osobe</i>: <a href="/hr/The_Urantia_Book/1#p4_6">KU 1:4.6</a>.  <i>Bog ne gleda na osobe</i>: <a href="/hr/The_Urantia_Book/133#p0_3">KU 133:0.3</a>.  <i>Bog ne gleda na osobe</i>: <a href="/hr/The_Urantia_Book/40#p10_13">KU 40:10.13</a>.  <i>Bog ne gleda na osobe</i>: <a href="/hr/The_Urantia_Book/12#p7_8">KU 12:7.8</a>.  <i>Bog ne gleda na osobe</i>: <a href="/hr/The_Urantia_Book/175#p2_3">KU 175:2.3</a>.  <i>Bog ne gleda na osobe</i>: <a href="/hr/The_Urantia_Book/3#p1_12">KU 3:1.12</a>.  <i>Bog ne mari za rase</i>: <a href="/hr/The_Urantia_Book/155#p6_2">KU 155:6.2</a>.  <i>Bog ne gleda na osobe</i>: <a href="/hr/The_Urantia_Book/2#p3_1">KU 2:3.1</a>.  <i>Ne Bog Židova ili pogana</i>: <a href="/hr/The_Urantia_Book/140#p1_2">KU 140:1.2</a>.  <i>Svi ljudi su duhovno jednaki</i>: <a href="/hr/The_Urantia_Book/134#p4_7">KU 134:4.7</a>.  <i>Ne mari za osobe</i>: <a href="/hr/The_Urantia_Book/148#p6_2">KU 148:6.2</a>.  <i>Ne mari za osobe</i>: <a href="/hr/The_Urantia_Book/117#p6_22">KU 117:6.22</a>.  <i>Bez favoriziranja od Boga</i>: <a href="/hr/The_Urantia_Book/156#p2_4">KU 156:2.4</a>.  <i>Jednakost osoba</i>: <a href="/hr/The_Urantia_Book/150#p1_3">KU 150:1.3</a>.  <i>U kraljevstvu nema razlika</i>: <a href="/hr/The_Urantia_Book/190#p3_1">KU 190:3.1</a>.  <i>Ni Židov ni poganin</i>: <a href="/hr/The_Urantia_Book/190#p4_1">KU 190:4.1</a>.  <i>Ne mari za osobe</i>: <a href="/hr/The_Urantia_Book/137#p8_6">KU 137:8.6</a>. </li>
  <li id="fn8"><a href="#cite8">↑</a> 10:35 <i>Također je potrebna pravednost</i>: <a href="/hr/The_Urantia_Book/170#p3_2">KU 170:3.2</a>. </li>
  <li id="fn9"><a href="#cite9">↑</a> 10:36 <i>Gospodar svih</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn10"><a href="#cite10">↑</a> 10:38 <i>Vrag</i>: <a href="/hr/The_Urantia_Book/53#p1_4">KU 53:1.4</a>.  <i>Činio je dobro</i>: <a href="/hr/The_Urantia_Book/100#p7_8">KU 100:7.8</a>.  <i>Isus je prošao čineći dobro</i>: <a href="/hr/The_Urantia_Book/141#p3_6">KU 141:3.6</a>.  <i>Isus je prošao čineći dobro</i>: <a href="/hr/The_Urantia_Book/171#p7_9">KU 171:7.9</a>.  <i>Isus je prošao čineći dobro</i>: <a href="/hr/The_Urantia_Book/159#p5_10">KU 159:5.10</a>.  <i>Pomazanik</i>: <a href="/hr/The_Urantia_Book/136#p1_1">KU 136:1.1</a>.  <i>Isus je prošao čineći dobro</i>: <a href="/hr/The_Urantia_Book/161#p2_9">KU 161:2.9</a>. </li>
  <li id="fn11"><a href="#cite11">↑</a> 10:41 <i>Isus se ukazao vjernicima</i>: <a href="/hr/The_Urantia_Book/190#p2_1">KU 190:2.1</a>. </li>
  <li id="fn12"><a href="#cite12">↑</a> 10:42-43 <i>Tko god želi, može doći</i>: <a href="/hr/The_Urantia_Book/165#p3_8">KU 165:3.8</a>.  <i>Tko god želi, može doći</i>: <a href="/hr/The_Urantia_Book/2#p5_2">KU 2:5.2</a>.  <i>Tko god želi, može doći</i>: <a href="/hr/The_Urantia_Book/32#p5_8">KU 32:5.8</a>. </li>
  <li id="fn13"><a href="#cite13">↑</a> 10:43 <i>Tko god želi, može doći</i>: <a href="/hr/The_Urantia_Book/166#p3_7">KU 166:3.7</a>.  <i>Tko god hoće, bit će spašen</i>: <a href="/hr/The_Urantia_Book/131#p10_7">KU 131:10.7</a>.  <i>Tko god želi, može doći</i>: <a href="/hr/The_Urantia_Book/139#p12_7">KU 139:12.7</a>.  <i>Tko god želi, može doći</i>: <a href="/hr/The_Urantia_Book/100#p7_6">KU 100:7.6</a>. </li>
  <li id="fn14"><a href="#cite14">↑</a> 10:47 <i>Krštenje duhom</i>: <a href="/hr/The_Urantia_Book/141#p6_5">KU 141:6.5</a>.  <i>Krštenje duhom</i>: <a href="/hr/The_Urantia_Book/194#p2_10">KU 194:2.10</a>. </li>
</ol>
</div>
