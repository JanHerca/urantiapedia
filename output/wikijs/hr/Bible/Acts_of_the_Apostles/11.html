<!--
title: "Djela apostolska - Poglavlje 11"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 10</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/12">
          <span class="pr-2">Djela apostolska - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dočuli apostoli i braća po Judeji da i pogani primiše riječ  Božju </p>
<p id="v2"><sup><small>2</small></sup>  pa kad Petar uziđe u Jeruzalem, uzeše mu obrezanici  prigovarati: </p>
<p id="v3"><sup><small>3</small></sup>  "Ušao si, dobacivahu, k ljudima neobrezanima  i jeo s njima!" </p>
<p id="v4"><sup><small>4</small></sup>  Onda započe Petar te im izloži sve po redu: </p>
<p id="v5"><sup><small>5</small></sup>  "Molio sam se, reče, u Jopi kadli u zanosu ugledam viđenje:  posudu neku poput velika platna, uleknuta s četiri okrajka, gdje  silazi s neba i dolazi do mene. </p>
<p id="v6"><sup><small>6</small></sup>  Zagledah se, promotrih je  i vidjeh četvoronošce zemaljske, zvijeri i gmazove te ptice nebeske. </p>
<p id="v7"><sup><small>7</small></sup>  Začuh i glas koji mi govoraše: 'Ustaj, Petre! Kolji i jedi!' </p>
<p id="v8"><sup><small>8</small></sup>  Ja odvratih: 'Nipošto, Gospodine! Ta nikad mi još ništa okaljano  ili nečisto ne uđe u usta.' </p>
<p id="v9"><sup><small>9</small></sup>  A glas će s neba po drugi put:  'Što Bog očisti, ti ne zovi nečistim.' </p>
<p id="v10"><sup><small>10</small></sup>  To se ponovi do triput, a onda se sve opet povuče na nebo." </p>
<p id="v11"><sup><small>11</small></sup>  "I odmah se, evo, pred kućom u kojoj bijah pojaviše tri  čovjeka poslana iz Cezareje k meni. </p>
<p id="v12"><sup><small>12</small></sup>  A Duh mi reče da pođem  s njima ništa ne premišljajući. Sa mnom pođoše i ova šestorica  braće te uđosmo u kuću tog čovjeka. </p>
<p id="v13"><sup><small>13</small></sup>  On nam pripovjedi kako  je u svojoj kući vidio anđela koji je stao preda nj i rekao:  'Pošalji u Jopu i dozovi Šimuna nazvanog Petar; </p>
<p id="v14"><sup><small>14</small></sup>  on će ti  navijestiti riječi po kojima ćeš se spasiti ti i sav dom tvoj.'" </p>
<p id="v15"><sup><small>15</small></sup>  "I kad počeh govoriti, siđe na njih Duh Sveti kao ono  na nas u početku. </p>
<p id="v16"><sup><small>16</small></sup>  Sjetih se tada riječi Gospodnje: 'Ivan  je, govoraše on, krstio vodom, a vi ćete biti kršteni Duhom Svetim.' <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Ako im je dakle Bog dao isti dar kao i nama koji povjerovasmo  u Gospodina Isusa Krista, tko sam ja da bih se smio oprijeti  Bogu?" </p>
<p id="v18"><sup><small>18</small></sup>  Kad su to čuli, umiriše se te stadoše slaviti Boga govoreći:  "Dakle i poganima Bog dade obraćenje na život!" </p>
<p id="v19"><sup><small>19</small></sup>  Oni dakle što ih rasprši nevolja nastala u povodu Stjepana  dopriješe do Fenicije, Cipra i Antiohije, nikomu ne propovijedajući  Riječi doli samo Židovima. </p>
<p id="v20"><sup><small>20</small></sup>  Neki su od njih bili Ciprani i  Cirenci. Kad stigoše u Antiohiju, propovijedahu i Grcima navješćujući  evanđelje: Gospodina, Isusa. </p>
<p id="v21"><sup><small>21</small></sup>  Ruka Gospodnja bijaše s njima  te velik broj ljudi povjerova i obrati se Gospodinu. </p>
<p id="v22"><sup><small>22</small></sup>  Vijest o tome doprije do Crkve u Jeruzalemu pa poslaše  Barnabu u Antiohiju. </p>
<p id="v23"><sup><small>23</small></sup>  Kad on stiže i vidje milost Božju, obradova  se te potaknu sve da u odlučnosti srca ostanu uz Gospodina. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Ta  bijaše to muž čestit, pun Duha Svetoga i vjere. Znatno se mnoštvo  prikloni Gospodinu. </p>
<p id="v25"><sup><small>25</small></sup>  Barnaba se zatim zaputi u Tarz potražiti Savla. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Kad  ga nađe, odvede ga u Antiohiju. Punu su se godinu dana sastajali  u toj Crkvi i poučavali poveće mnoštvo te se u Antiohiji učenici  najprije prozvaše kršćanima. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  U one dane dođoše u Antiohiju neki proroci iz Jeruzalema. </p>
<p id="v28"><sup><small>28</small></sup>  Jedan od njih, imenom Agab, usta i po Duhu pretkaza da će  uskoro nastati velika glad po svem svijetu. Ona i nasta za Klaudija. </p>
<p id="v29"><sup><small>29</small></sup>  Stoga će svatko od učenika, odlučiše, koliko smogne poslati  da se posluži braći u Judeji. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  To i učiniše te poslaše starješinama  po Barnabi i Savlu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 10</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/12">
          <span class="pr-2">Djela apostolska - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:16 <i>Krštenje duhom</i>: <a href="/hr/The_Urantia_Book/141#p6_5">KU 141:6.5</a>.  <i>Krštenje duhom</i>: <a href="/hr/The_Urantia_Book/194#p2_10">KU 194:2.10</a>.  <i>Ivanovo krštenje znak pokajanja</i>: <a href="/hr/The_Urantia_Book/137#p8_10">KU 137:8.10</a>. </li>
  <li id="fn2"><a href="#cite2">↑</a> 11:23 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>. </li>
  <li id="fn3"><a href="#cite3">↑</a> 11:25-26 <i>Pavao u Antiohiji</i>: <a href="/hr/The_Urantia_Book/134#p7_3">KU 134:7.3</a>. </li>
  <li id="fn4"><a href="#cite4">↑</a> 11:26 <i>Prvi put nazvani „kršćanima“ u Antiohiji</i>: <a href="/hr/The_Urantia_Book/121#p2_5">KU 121:2.5</a>. </li>
  <li id="fn5"><a href="#cite5">↑</a> 11:26b <i>Prvi put nazvani „kršćanima“ u Antiohiji</i>: <a href="/hr/The_Urantia_Book/194#p4_13">KU 194:4.13</a>. </li>
  <li id="fn6"><a href="#cite6">↑</a> 11:29-30 <i>Antiohijska zbirka za Jeruzalem</i>: <a href="/hr/The_Urantia_Book/194#p4_7">KU 194:4.7</a>. </li>
</ol>
</div>
