<!--
title: "Djela apostolska - Poglavlje 24"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/23">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 23</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/25">
          <span class="pr-2">Djela apostolska - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nakon pet dana siđe veliki svećenik Ananija s nekim starješinama  i odvjetnikom, nekim Tertulom te izniješe upravitelju tužbu protiv  Pavla. </p>
<p id="v2"><sup><small>2</small></sup>  Pošto dozvaše Pavla, poče ga Tertul optuživati: "Veliki  mir što ga po tebi, vrli Felikse, uživamo i boljitak što tvojom  providnošću narodu ovomu nastaje, </p>
<p id="v3"><sup><small>3</small></sup>  u svemu i posvuda primamo  sa svom zahvalnošću. </p>
<p id="v4"><sup><small>4</small></sup>  Ali, da ti dulje ne dodijavam, molim  te da nas u svojoj blagonaklonosti ukratko poslušaš. </p>
<p id="v5"><sup><small>5</small></sup>  Utvrdismo  da je ovaj čovjek kuga, da pokreće bune među svim Židovima po  svijetu, da je kolovođa nazaretske sljedbe, </p>
<p id="v6"><sup><small>6</small></sup>  da je čak i Hram  pokušao oskvrnuti pa ga uhitismo. </p>
<p id="v7"><sup><small>7</small></sup>  # </p>
<p id="v8"><sup><small>8</small></sup>  Od njega, ako ga  o svemu tomu ispitaš, možeš saznati za što ga mi optužujemo." </p>
<p id="v9"><sup><small>9</small></sup>  Podržaše ga i Židovi tvrdeći da je tako. </p>
<p id="v10"><sup><small>10</small></sup>  Nato Pavao odvrati pošto mu upravitelj kimnu da govori: "Kako znam da si već mnogo godina sudac narodu ovomu, mirne se  duše branim. </p>
<p id="v11"><sup><small>11</small></sup>  Ta možeš se osvjedočiti da nema više od dvanaest  dana otkad uzađoh u Jeruzalem da se poklonim. </p>
<p id="v12"><sup><small>12</small></sup>  A nisu me našli  ni u Hramu da s kim raspravljam ili bunu podižem, ni u sinagogama, ni po gradu. </p>
<p id="v13"><sup><small>13</small></sup>  I ne mogu ti dokazati ono za što me sada optužuju." </p>
<p id="v14"><sup><small>14</small></sup>  "Jamčim ti, naprotiv, ovo: Putom koji nazivaju sljedbom  služim otačkom Bogu vjerujući u sve što je u Zakonu i u Prorocima  napisano, </p>
<p id="v15"><sup><small>15</small></sup>  uzdajući se u Boga da će uskrsnuti pravednici i  nepravednici, što oni i sami očekuju. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Zato se i ja trudim  uvijek imati savjest besprijekornu pred Bogom i pred ljudima." <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  "Nakon više godina dođoh da donesem milostinju za svoj  narod i prinose; </p>
<p id="v18"><sup><small>18</small></sup>  dok sam ih prinosio, nađoše me posvećena  u Hramu, a ne sa svjetinom ni u metežu. </p>
<p id="v19"><sup><small>19</small></sup>  Ali neki Židovi iz  Azije - da, trebalo bi da se oni pojave pred tobom i optuže me  ako što imaju protiv mene. </p>
<p id="v20"><sup><small>20</small></sup>  Ili neka ovi sami kažu: koji su  zločin na meni našli kad sam stajao pred Vijećem, </p>
<p id="v21"><sup><small>21</small></sup>  osim možda  one jedne riječi koju doviknuh među njima stojeći: Zbog uskrsnuća  mrtvih sudi mi se danas pred vama!" </p>
<p id="v22"><sup><small>22</small></sup>  Nato Feliks, koji je točno znao sve o ovom Putu, odgodi  njihovu parnicu rekavši: "Kada dođe tisućnik Lizija, riješit  ću vaš spor." </p>
<p id="v23"><sup><small>23</small></sup>  Satniku pak naredi da se Pavao čuva, ali da  uživa olakšice i da se nikomu od njegovih ne brani posluživati  ga. </p>
<p id="v24"><sup><small>24</small></sup>  Nakon nekoliko dana stigne i Feliks sa svojom ženom Druzilom  koja bijaše Židovka; posla po Pavla i posluša ga o vjeri u Isusa  Krista. </p>
<p id="v25"><sup><small>25</small></sup>  Kad Pavao stade raspravljati o pravednosti, uzdržljivosti  i budućem Sudu, Feliks uplašen reče: "Zasad idi, a kad nađem  vremena, pozvat ću te." </p>
<p id="v26"><sup><small>26</small></sup>  Ujedno se nadao da će mu Pavao dati  novaca. Zato ga je češće pozivao i s njim razgovarao. </p>
<p id="v27"><sup><small>27</small></sup>  Nakon dvije godine dobi Feliks za nasljednika Porcija  Festa. Hoteći ugoditi Židovima, ostavi Feliks Pavla u okovima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/23">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 23</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/25">
          <span class="pr-2">Djela apostolska - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:15 <i>Uskrsnuće nepravednih</i>: <a href="/hr/The_Urantia_Book/113#p6_8">KU 113:6.8</a>. </li>
  <li id="fn2"><a href="#cite2">↑</a> 24:16 <i>Čuvaj savjest bez uvrede</i>: <a href="/hr/The_Urantia_Book/156#p2_7">KU 156:2.7</a>. </li>
</ol>
</div>
