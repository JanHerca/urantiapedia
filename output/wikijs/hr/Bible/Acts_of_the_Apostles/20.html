<!--
title: "Djela apostolska - Poglavlje 20"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/19">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 19</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/21">
          <span class="pr-2">Djela apostolska - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad se sleže metež, posla Pavao po učenike, ohrabri ih, pozdravi  i otputova u Makedoniju. </p>
<p id="v2"><sup><small>2</small></sup>  Prešavši one krajeve, hrabreći braću  besjedom mnogom, dođe u Grčku </p>
<p id="v3"><sup><small>3</small></sup>  i provede ondje tri mjeseca.  Upravo kad je htio otploviti u Siriju, postaviše mu Židovi zasjedu  pa odluči vratiti se preko Makedonije. </p>
<p id="v4"><sup><small>4</small></sup>  Pratili su ga: Sopater  Pirov, Berejac, Solunjani Aristarh i Sekund, Gaj Derbanin, Timotej  i Azijci Tihik i Trofim. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Oni odoše prije te nas dočekaše u  Troadi. </p>
<p id="v6"><sup><small>6</small></sup>  Mi pak nakon dana Beskvasnih kruhova otplovismo iz  Filipa i nakon pet dana dođosmo k njima u Troadu gdje proboravismo  sedam dana. </p>
<p id="v7"><sup><small>7</small></sup>  U prvi dan tjedna, kad se sabrasmo lomiti kruh, Pavao  im govoraše i kako je sutradan kanio otputovati, probesjedi sve  do ponoći. </p>
<p id="v8"><sup><small>8</small></sup>  U gornjoj sobi gdje smo se sabrali bijaše dosta  svjetiljaka. </p>
<p id="v9"><sup><small>9</small></sup>  Na prozoru je sjedio neki mladić imenom Eutih.  Kako je Pavao dulje govorio, utone on u dubok san. Svladan snom, pade s trećeg kata dolje. Digoše ga mrtva. </p>
<p id="v10"><sup><small>10</small></sup>  Pavao siđe, nadnese  se nad dječaka, obujmi ga i reče: "Ne uznemirujte se! Duša je  još u njemu!" </p>
<p id="v11"><sup><small>11</small></sup>  Zatim se pope pa pošto razlomi kruh i blagova, dugo je još zborio, sve do zore. Tad otputova. </p>
<p id="v12"><sup><small>12</small></sup>  Mladića odvedoše  živa, neizmjerno utješeni. </p>
<p id="v13"><sup><small>13</small></sup>  Mi pak pođosmo naprijed lađom: otplovismo u As. Odande  smo imali povesti Pavla - tako je odredio kad se spremao poći  pješice. </p>
<p id="v14"><sup><small>14</small></sup>  Kad nam se u Asu pridruži, uzesmo ga i stigosmo  u Mitilenu. </p>
<p id="v15"><sup><small>15</small></sup>  Odande odjedrismo sutradan i stigosmo nadomak  Hija, prekosutra krenusmo u Sam, a idućeg dana stigosmo u Milet. </p>
<p id="v16"><sup><small>16</small></sup>  Jer Pavao je odlučio mimoići Efez da se ne bi zadržao u Aziji:  žurio se da, uzmogne li, na dan Pedesetnice bude u Jeruzalemu. </p>
<p id="v17"><sup><small>17</small></sup>  Ipak iz Mileta posla u Efez po starješine Crkve. </p>
<p id="v18"><sup><small>18</small></sup>  Kad  stigoše, reče im: "Vi znate kako sam se sve vrijeme, od prvog  dana kada stupih u Aziju, ponašao među vama: </p>
<p id="v19"><sup><small>19</small></sup>  služio sam Gospodinu  sa svom poniznošću u suzama i kušnjama koje me zadesiše zbog  zasjeda židovskih; </p>
<p id="v20"><sup><small>20</small></sup>  ništa korisno nisam propustio navijestiti  vam i naučiti vas - javno i po kućama; </p>
<p id="v21"><sup><small>21</small></sup>  upozoravao sam Židove  i Grke da se obrate k Bogu i da vjeruju u Gospodina našega Isusa." </p>
<p id="v22"><sup><small>22</small></sup>  "A sad, evo, okovan Duhom idem u Jeruzalem. Što će me  u njemu zadesiti, ne znam, </p>
<p id="v23"><sup><small>23</small></sup>  osim što mi Duh Sveti u svakom  gradu jamči da me čekaju okovi i nevolje. </p>
<p id="v24"><sup><small>24</small></sup>  Ali ni najmanje  mi nije do života, samo da dovršim trku svoju i službu koju primih  od Gospodina Isusa: svjedočiti za evanđelje milosti Božje." <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  "I sad, evo, znam: nećete više vidjeti lica moga, svi  vi posred kojih prođoh propovijedajući Kraljevstvo. </p>
<p id="v26"><sup><small>26</small></sup>  Zato  vam u ovaj dan današnji jamčim: čist sam od krvi sviju </p>
<p id="v27"><sup><small>27</small></sup>  jer  nisam propustio navijestiti vam ništa od svega nauma Božjega." </p>
<p id="v28"><sup><small>28</small></sup>  "Pazite na sebe i na sve stado u kojem vas Duh Sveti  postavi nadglednicima, da pasete Crkvu Božju koju steče krvlju  svojom." <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  "Ja znam da će nakon mog odlaska među vas uljesti vuci  okrutni koji ne štede stada, </p>
<p id="v30"><sup><small>30</small></sup>  a između vas će samih ustati  ljudi koji će iskrivljavati nauk da bi odvukli učenike za sobom. </p>
<p id="v31"><sup><small>31</small></sup>  Zato bdijte imajući na pameti da sam tri godine bez prestanka  noću i danju suze lijevajući urazumljivao svakoga od vas." </p>
<p id="v32"><sup><small>32</small></sup>  "I sada vas povjeravam Bogu i Riječi milosti njegove  koja je kadra izgraditi vas i dati vam baštinu među svima posvećenima." <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  "Ni za čijim srebrom, zlatom ili ruhom nisam hlepio. </p>
<p id="v34"><sup><small>34</small></sup>  Sami znate: za potrebe moje i onih koji su sa mnom zasluživale  su ove ruke. </p>
<p id="v35"><sup><small>35</small></sup>  U svemu vam pokazah: tako se trudeći treba se  zauzimati za nemoćne i na pameti imati riječi Gospodina Isusa  jer on reče: 'Blaženije je davati nego primati.'" <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Kada to doreče, klekne te se zajedno sa svima njima pomoli. </p>
<p id="v37"><sup><small>37</small></sup>  Tad svi briznuše u velik plač, obisnuše Pavlu oko vrata i  stadoše ga cjelivati, <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  ražalošćeni nadasve riječju koju im  reče: da više neće vidjeti lica njegova. Zatim ga ispratiše na  lađu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/19">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 19</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/21">
          <span class="pr-2">Djela apostolska - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 20:4 <i>Gaj</i>: <a href="/hr/The_Urantia_Book/133#p3_11">KU 133:3.11</a>. </li>
  <li id="fn2"><a href="#cite2">↑</a> 20:24,32 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>. </li>
  <li id="fn3"><a href="#cite3">↑</a> 20:28 <i>Isus kao Otkupitelj Crkve</i>: <a href="/hr/The_Urantia_Book/170#p5_6">KU 170:5.6</a>. </li>
  <li id="fn4"><a href="#cite4">↑</a> 20:32 <i>Duhovno nasljeđe</i>: <a href="/hr/The_Urantia_Book/165#p3_8">KU 165:3.8</a>. </li>
  <li id="fn5"><a href="#cite5">↑</a> 20:35 <i>Blagoslovljeniji davati</i>: <a href="/hr/The_Urantia_Book/100#p7_10">KU 100:7.10</a>.  <i>Blagoslovljeniji davati</i>: <a href="/hr/The_Urantia_Book/103#p2_9">KU 103:2.9</a>.  <i>Blagoslovljeniji davati Blagoslovljeniji davati</i>: <a href="/hr/The_Urantia_Book/28#p6_18">KU 28:6.18</a>.  <i>Blagoslovljeniji davati</i>: <a href="/hr/The_Urantia_Book/140#p8_18">KU 140:8.18</a>. </li>
  <li id="fn6"><a href="#cite6">↑</a> 20:37 <i>Nije muževno plakati</i>: <a href="/hr/The_Urantia_Book/140#p5_16">KU 140:5.16</a>. </li>
</ol>
</div>
