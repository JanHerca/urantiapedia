<!--
title: "Djela apostolska - Poglavlje 9"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/8">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 8</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/10">
          <span class="pr-2">Djela apostolska - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Savao pak, sveudilj zadahnut prijetnjom i pokoljem prema učenicima  Gospodnjim, pođe k velikomu svećeniku, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  zaiska od njega pisma  za sinagoge u Damasku, da sve koje nađe od ovoga Puta, muževe  i žene, okovane dovede u Jeruzalem. </p>
<p id="v3"><sup><small>3</small></sup>  Kad se putujući približi Damasku, iznenada ga obasja svjetlost  s neba. </p>
<p id="v4"><sup><small>4</small></sup>  Sruši se na zemlju i začu glas što mu govoraše: "Savle, Savle, zašto me progoniš?" </p>
<p id="v5"><sup><small>5</small></sup>  On upita: "Tko si, Gospodine?" A on će: "Ja sam Isus kojega ti progoniš! </p>
<p id="v6"><sup><small>6</small></sup>  Nego ustani, uđi u grad i reći će ti se što ti je činiti." </p>
<p id="v7"><sup><small>7</small></sup>  Njegovi suputnici ostadoše bez riječi: čuli su doduše  glas, ali ne vidješe nikoga. </p>
<p id="v8"><sup><small>8</small></sup>  Savao usta sa zemlje. Otvorenih  očiju nije ništa vidio pa ga povedu za ruku i uvedu u Damask. </p>
<p id="v9"><sup><small>9</small></sup>  Tri dana nije vidio, nije jeo ni pio. </p>
<p id="v10"><sup><small>10</small></sup>  U Damasku bijaše neki učenik imenom Ananija. Njemu u viđenju  reče Gospodin: "Ananija!" On se odazva: "Evo me, Gospodine!" </p>
<p id="v11"><sup><small>11</small></sup>  A Gospodin će mu: "Ustani, pođi u ulicu zvanu Ravna i  u kući Judinoj potraži Taržanina imenom Savla. Eno, moli se; </p>
<p id="v12"><sup><small>12</small></sup>  i u viđenju vidje čovjeka imenom Ananiju gdje ulazi i polaže  na nj ruke da bi progledao." </p>
<p id="v13"><sup><small>13</small></sup>  Ananija odgovori: "Gospodine, od mnogih sam čuo o tom  čovjeku kolika je zla tvojim svetima učinio u Jeruzalemu. </p>
<p id="v14"><sup><small>14</small></sup>  On  ima od velikih svećenika i punomoć okovati sve koji prizivlju  ime tvoje." </p>
<p id="v15"><sup><small>15</small></sup>  Gospodin mu odvrati: "Pođi jer on mi je oruđe izabrano  da ponese ime moje pred narode i kraljeve i sinove Izraelove. </p>
<p id="v16"><sup><small>16</small></sup>  Ja ću mu uistinu pokazati koliko mu je za ime moje trpjeti." </p>
<p id="v17"><sup><small>17</small></sup>  Ananija ode, uđe u kuću, položi na nj ruke i reče: "Savle, brate! Gospodin, Isus koji ti se ukaza na putu kojim si išao, posla me da progledaš i napuniš se Duha Svetoga." <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  I odmah mu s očiju spade nešto kao ljuske te on progleda  pa usta, krsti se </p>
<p id="v19"><sup><small>19</small></sup>  i uzevši hrane, okrijepi se. Nekoliko dana provede s učenicima u Damasku. </p>
<p id="v20"><sup><small>20</small></sup>  te odmah  stade po sinagogama propovijedati Isusa, da je on Sin Božji. </p>
<p id="v21"><sup><small>21</small></sup>  Koji ga god slušahu, izvan sebe govorahu: "Nije li ovo onaj  koji je u Jeruzalemu istrebljivao sve koji Ime ovo prizivlju, pa i ovamo zato došao da ih okovane odvede pred velike svećenike?" </p>
<p id="v22"><sup><small>22</small></sup>  Savao pak, sve silniji, zbunjivaše Židove koji prebivahu  u Damasku dokazujući: "Ovo je Krist!" </p>
<p id="v23"><sup><small>23</small></sup>  Pošto je minulo podosta vremena, odluče Židovi pogubiti  ga, </p>
<p id="v24"><sup><small>24</small></sup>  ali Savao dozna za njihov naum. Nadzirahu i vrata danju  i noću da bi ga pogubili, </p>
<p id="v25"><sup><small>25</small></sup>  ali ga učenici noću uzeše i preko  zidina oprezno spustiše u košari. </p>
<p id="v26"><sup><small>26</small></sup>  Kad je Savao došao u Jeruzalem, gledao se pridružiti  učenicima, ali ga se svi bojahu: nisu vjerovali da je učenik. </p>
<p id="v27"><sup><small>27</small></sup>  Tada ga Barnaba uze i povede k apostolima te im pripovjedi  kako je Savao na putu vidio Gospodina koji mu je govorio i kako  je u Damasku smjelo propovijedao u ime Isusovo. </p>
<p id="v28"><sup><small>28</small></sup>  Od tada se s njima slobodno kretao po Jeruzalemu i smjelo  propovijedao u ime Gospodnje. </p>
<p id="v29"><sup><small>29</small></sup>  Govorio je i raspravljao sa  Židovima grčkog jezika pa i oni snovahu pogubiti ga. </p>
<p id="v30"><sup><small>30</small></sup>  Saznala to braća pa ga odvedoše u Cezareju i uputiše u Tarz. </p>
<p id="v31"><sup><small>31</small></sup>  Crkva je po svoj Judeji, Galileji i Samariji uživala  mir, izgrađivala se i napredovala u strahu Gospodnjem te rasla  utjehom Svetoga Duha. </p>
<p id="v32"><sup><small>32</small></sup>  Jednom Petar, obilazeći posvuda, siđe i k svetima u Lidi. </p>
<p id="v33"><sup><small>33</small></sup>  Ondje nađe nekog čovjeka imenom Eneja, koji je osam godina  ležao na postelji: bijaše uzet. </p>
<p id="v34"><sup><small>34</small></sup>  Reče mu Petar: "Eneja, ozdravlja  te Isus Krist! Ustani i prostri sam sebi!" On umah usta. </p>
<p id="v35"><sup><small>35</small></sup>  Vidješe  to svi žitelji Lide i Šarona te se obratiše Gospodinu. </p>
<p id="v36"><sup><small>36</small></sup>  U Jopi pak bijaše učenica imenom Tabita, što prevedeno  znači Košuta. Bijaše ona bogata dobrim djelima i milostinjama  što ih je dijelila. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Upravo u one dane obolje i umrije. Pošto  je operu, izlože je u gornjoj sobi. </p>
<p id="v38"><sup><small>38</small></sup>  A kako je Lida blizu  Jope, učenici čuše da je Petar ondje i poslaše k njemu dva čovjeka  s molbom: "Dođi k nama, ne oklijevaj!" </p>
<p id="v39"><sup><small>39</small></sup>  Petar usta i krenu s njima. Čim stiže, odvedoše ga u  gornju sobu. Okružiše ga sve udovice te mu plačući pokazivahu  haljine i odijela što ih je Košuta izrađivala dok je još bila  s njima. </p>
<p id="v40"><sup><small>40</small></sup>  Petar sve istjera van, kleknu, pomoli se pa se okrenu  prema tijelu i reče: "Tabita, ustani!" Ona otvori oči, pogleda  Petra i sjede. </p>
<p id="v41"><sup><small>41</small></sup>  On joj pruži ruku i pridiže je. Onda pozove  svete i udovice pa im je pokaza živu. </p>
<p id="v42"><sup><small>42</small></sup>  Dozna se za to po svoj  Jopi te mnogi povjerovaše u Gospodina. </p>
<p id="v43"><sup><small>43</small></sup>  Petar osta neko vrijeme u Jopi u nekog Šimuna kožara. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/8">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 8</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/10">
          <span class="pr-2">Djela apostolska - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:1-9,20 <i>Pavlovo obraćenje</i>: <a href="/hr/The_Urantia_Book/100#p5_3">KU 100:5.3</a>. </li>
  <li id="fn2"><a href="#cite2">↑</a> 9:1-20 <i>Pavlovo kršćanstvo</i>: <a href="/hr/The_Urantia_Book/196#p2_1">KU 196:2.1</a>. </li>
  <li id="fn3"><a href="#cite3">↑</a> 9:17 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn4"><a href="#cite4">↑</a> 9:36-42 <i>Dorčina kuća u Jopi</i>: <a href="/hr/The_Urantia_Book/130#p1_3">KU 130:1.3</a>. </li>
  <li id="fn5"><a href="#cite5">↑</a> 9:43 <i>Obraćenje kožara Simona</i>: <a href="/hr/The_Urantia_Book/130#p1_3">KU 130:1.3</a>. </li>
</ol>
</div>
