<!--
title: "Djela apostolska - Poglavlje 28"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/27">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 27</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jednom spašeni, doznasmo da se otok zove Malta. </p>
<p id="v2"><sup><small>2</small></sup>  Urođenici  nam iskazivahu nesvakidašnje čovjekoljublje. Zapališe krijes  i okupiše nas oko njega jer je počela kiša i bilo zima. </p>
<p id="v3"><sup><small>3</small></sup>  Pavao  nakupi naramak granja i baci na krijes kadli zbog vrućine izađe  zmija i pripije mu se za ruku. </p>
<p id="v4"><sup><small>4</small></sup>  Kad su urođenici vidjeli gdje  mu životinja visi o ruci, govorili su među sobom: "Ovaj je čovjek  zacijelo ubojica: umakao je moru i Pravda mu ne da živjeti." </p>
<p id="v5"><sup><small>5</small></sup>  Ali on otrese životinju u vatru i ne bi mu ništa; </p>
<p id="v6"><sup><small>6</small></sup>  a oni  očekivahu da će oteći i umah se srušiti mrtav. Pošto su dugo  čekali i vidjeli da mu se ništa neobično nije dogodilo, promijeniše  mišljenje te stadoše govoriti da je bog. </p>
<p id="v7"><sup><small>7</small></sup>  U okolici onoga mjesta bilo je imanje prvaka otoka, imenom  Publija. On nas je primio i tri dana uljudno gostio. </p>
<p id="v8"><sup><small>8</small></sup>  A Publijeva  je oca uhvatila ognjica i srdobolja pa je ležao. Pavao uđe k  njemu, pomoli se, stavi na nj ruke i izliječi ga. </p>
<p id="v9"><sup><small>9</small></sup>  Nakon toga  su dolazili i drugi koji na otoku bijahu bolesni te ozdravljali. </p>
<p id="v10"><sup><small>10</small></sup>  Oni nas mnogim počastima počastiše i na odlasku nam priskrbiše  što je potrebno. </p>
<p id="v11"><sup><small>11</small></sup>  Nakon tri mjeseca otplovismo aleksandrijskom lađom koja  je prezimila na otoku i imala za znak Dioskure. </p>
<p id="v12"><sup><small>12</small></sup>  Doplovismo  u Sirakuzu i ostadosmo ondje tri dana. </p>
<p id="v13"><sup><small>13</small></sup>  Odande ploveći uz  obalu, stigosmo u Regij. Sutradan okrenu južnjak te za dva dana  stigosmo u Puteole. </p>
<p id="v14"><sup><small>14</small></sup>  Ondje nađosmo braću koja nas zamoliše  da ostanemo u njih sedam dana. Tako stigosmo u Rim. </p>
<p id="v15"><sup><small>15</small></sup>  Kada su tamošnja braća čula za nas, iziđoše nam u susret  do Apijeva trga i Triju gostionica. Kad ih Pavao ugleda, zahvali  Bogu i ohrabri se. </p>
<p id="v16"><sup><small>16</small></sup>  A kad uđosmo u Rim, Pavlu su dopustili  stanovati zasebno, zajedno s vojnikom koji ga je čuvao. </p>
<p id="v17"><sup><small>17</small></sup>  Nakon tri dana sazva on židovske prvake. Kad se sabraše, reče im: "Ja, braćo, ne učinih ništa protiv naroda ni običaja  otačkih, a ipak me okovana u Jeruzalemu predadoše u ruke Rimljana. </p>
<p id="v18"><sup><small>18</small></sup>  Oni me nakon istrage htjedoše pustiti jer nije na meni bilo  ništa čime bih bio zaslužio smrt. </p>
<p id="v19"><sup><small>19</small></sup>  Kako se Židovi tome opriješe, bio sam prisiljen prizvati se na cara; ne dakle stoga što bih  imao bilo za što tužiti svoj narod. </p>
<p id="v20"><sup><small>20</small></sup>  S toga dakle razloga  zamolih vidjeti vas i obratiti vam se jer zbog nade Izraelove  nosim ove verige." </p>
<p id="v21"><sup><small>21</small></sup>  Oni mu odvrate: "Mi o tebi nismo primili nikakva pisma  iz Judeje niti nam je tko od pristigle braće o tebi što zlo javio  ili rekao. </p>
<p id="v22"><sup><small>22</small></sup>  Nego htjeli bismo od tebe čuti što misliš jer  o toj sljedbi znamo samo da joj se posvuda proturječi." </p>
<p id="v23"><sup><small>23</small></sup>  Nato urekoše dan pa dođoše mnogi k njemu u stan. Izlagao  im je i svjedočio o kraljevstvu Božjemu te ih od jutra do večeri  iz Mojsijeva Zakona i Proroka uvjeravao o Isusu. </p>
<p id="v24"><sup><small>24</small></sup>  I jedne  uvjeriše njegove riječi, a drugi nisu vjerovali. </p>
<p id="v25"><sup><small>25</small></sup>  Nesložni  tako među sobom, stadoše se razilaziti kadli im Pavao reče još  jednu riječ: "Lijepo Duh Sveti po Izaiji proroku reče ocima vašim: </p>
<p id="v26"><sup><small>26</small></sup>  Idi k tomu narodu i reci mu: Slušat ćete, slušati - i nećete razumjeti; gledat ćete, gledati - i nećete vidjeti! <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Jer usalilo se srce naroda ovoga: uši začepiše, oči zatvoriše da očima ne vide, ušima ne čuju, srcem ne razumiju te se ne obrate pa ih izliječim. </p>
<p id="v28"><sup><small>28</small></sup>  Neka vam je dakle svima znano: poganima je poslano ovo  spasenje Božje; oni će poslušati!" <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  # </p>
<p id="v30"><sup><small>30</small></sup>  Pavao osta pune dvije godine u svom unajmljenom stanu  gdje je primao sve koji su dolazili k njemu, </p>
<p id="v31"><sup><small>31</small></sup>  propovijedao  kraljevstvo Božje i naučavao o Gospodinu Isusu Kristu sa svom  slobodom, nesmetano. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/27">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 27</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 28:26-27 <i>Vidjeti bez gledanja, itd.</i>: <a href="/hr/The_Urantia_Book/151#p1_4">KU 151:1.4</a>. </li>
  <li id="fn2"><a href="#cite2">↑</a> 28:28 <i>Evanđelje spasenja</i>: <a href="/hr/The_Urantia_Book/190#p4_1">KU 190:4.1</a>.  <i>Evanđelje spasenja Božjega</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn3"><a href="#cite3">↑</a> 28:31 <i>Isus je naučavao oba gledišta</i>: <a href="/hr/The_Urantia_Book/170#p1_4">KU 170:1.4</a>. </li>
</ol>
</div>
