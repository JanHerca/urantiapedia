<!--
title: "Djela apostolska - Poglavlje 14"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/13">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 13</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/15">
          <span class="pr-2">Djela apostolska - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U Ikoniju isto tako uđoše u židovsku sinagogu i govorahu tako  da povjerova veliko mnoštvo Židova i Grka. </p>
<p id="v2"><sup><small>2</small></sup>  Ali nepokorni Židovi  razdražiše i podjariše pogane protiv braće. </p>
<p id="v3"><sup><small>3</small></sup>  Oni se ipak zadržaše  duže vremena, smjeli u Gospodinu koji je svjedočio za Riječ milosti  svoje, davao da se po njihovim rukama događaju znamenja i čudesa. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Mnoštvo se gradsko podvoji: jedni bijahu za Židove, drugi  za apostole. </p>
<p id="v5"><sup><small>5</small></sup>  Pogani i Židovi sa svojim glavarima navališe  da zlostave i kamenuju apostole. </p>
<p id="v6"><sup><small>6</small></sup>  Kada to opaziše, prebjegoše  oni u likaonske gradove Listru i Derbu i okolicu. </p>
<p id="v7"><sup><small>7</small></sup>  Ondje su  navješćivali evanđelje. </p>
<p id="v8"><sup><small>8</small></sup>  U Listri je sjedio neki čovjek uzetih nogu, hrom od majčine  utrobe; nikada nije hodao. </p>
<p id="v9"><sup><small>9</small></sup>  Čuo je Pavla gdje govori. </p>
<p id="v10"><sup><small>10</small></sup>  Pavao  ga pronikne pogledom, vidje da ima vjeru u spasenje pa mu iza  glasa reče: "Uspravi se na noge!" On skoči i prohoda. </p>
<p id="v11"><sup><small>11</small></sup>  Kad mnoštvo ugleda što učini Pavao, povika likaonski:  "Bogovi u ljudskom obličju siđoše k nama!" </p>
<p id="v12"><sup><small>12</small></sup>  I nazvaše Barnabu  Zeusom, a Pavla Hermesom jer je Pavao vodio riječ. </p>
<p id="v13"><sup><small>13</small></sup>  A svećenik  Zeusa Predgradskoga dovede pred vrata bikove i vijence te u zajednici  s narodom htjede žrtvovati. </p>
<p id="v14"><sup><small>14</small></sup>  Kada su to dočuli apostoli Barnaba  i Pavao, razdriješe haljine i uletješe u narod vičući: </p>
<p id="v15"><sup><small>15</small></sup>  "Ljudi, što to radite? I mi smo smrtnici, baš kao i vi! Navješćujemo  vam da se od tih ispraznosti obratite k Bogu živomu koji stvori  nebo i zemlju, more i sve što je u njima. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  On je u prošlim  naraštajima pustio da svi pogani pođu svojim putovima. </p>
<p id="v17"><sup><small>17</small></sup>  Ipak  ne ostavi sebe neposvjedočena: dobročinstva iskazuje, s neba  vam kišu daje i vremena plodonosna, napunja hranom i radošću  srca vaša." <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  I tako govoreći, jedva sklonuše mnoštvo da im  ne žrtvuje. </p>
<p id="v19"><sup><small>19</small></sup>  Uto iz Antiohije i Ikonija nadođu neki Židovi, pridobiju  svjetinu te kamenuju Pavla i odvuku ga izvan grada misleći da  je mrtav. </p>
<p id="v20"><sup><small>20</small></sup>  Kad ga pak okružiše učenici, usta on i uđe u grad.  Sutradan ode s Barnabom u Derbu. </p>
<p id="v21"><sup><small>21</small></sup>  Pošto navijestiše evanđelje tomu gradu i mnoge učiniše  učenicima, vratiše se u Listru, u Ikonij i u Antiohiju. </p>
<p id="v22"><sup><small>22</small></sup>  Učvršćivali  su duše učenika bodreći ih da ustraju u vjeri jer da nam je kroz  mnoge nevolje ući u kraljevstvo Božje. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Postavljali su im  po crkvama starješine te ih, nakon molitve i posta, povjeravahu  Gospodinu u kojega su povjerovali. </p>
<p id="v24"><sup><small>24</small></sup>  Pošto su prešli Pizidiju, stigoše u Pamfiliju. </p>
<p id="v25"><sup><small>25</small></sup>  U  Pergi navijestiše Riječ pa siđu u Ataliju. </p>
<p id="v26"><sup><small>26</small></sup>  Odande pak odjedriše  u Antiohiju, odakle ono bijahu povjereni milosti Božjoj za djelo  koje izvršiše. </p>
<p id="v27"><sup><small>27</small></sup>  Kada stigoše, sabraše Crkvu i pripovjediše što sve učini  Bog po njima: da i poganima otvori vrata vjere. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  I proveli  su nemalo vremena s učenicima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/13">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 13</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/15">
          <span class="pr-2">Djela apostolska - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:3,26 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>. </li>
  <li id="fn2"><a href="#cite2">↑</a> 14:15 <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog kao Stvoritelj svega</i>: <a href="/hr/The_Urantia_Book/0#p2_9">KU 0:2.9</a>.  <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Bog kao Upravitelj</i>: <a href="/hr/The_Urantia_Book/0#p2_9">KU 0:2.9</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Bog je stvorio sve</i>: <a href="/hr/The_Urantia_Book/131#p2_2">KU 131:2.2</a>. </li>
  <li id="fn3"><a href="#cite3">↑</a> 14:17 <i>Došao sam donijeti radost</i>: <a href="/hr/The_Urantia_Book/139#p6_5">KU 139:6.5</a>. </li>
  <li id="fn4"><a href="#cite4">↑</a> 14:22 <i>Uđite u kraljevstvo kroz nevolju</i>: <a href="/hr/The_Urantia_Book/136#p8_6">KU 136:8.6</a>.  <i>Kraljevstvo nevolje i radosti</i>: <a href="/hr/The_Urantia_Book/137#p6_5">KU 137:6.5</a>. </li>
  <li id="fn5"><a href="#cite5">↑</a> 14:22b <i>Prođi kroz nevolje</i>: <a href="/hr/The_Urantia_Book/178#p3_4">KU 178:3.4</a>. </li>
  <li id="fn6"><a href="#cite6">↑</a> 14:27 <i>Vjera koja očekuje</i>: <a href="/hr/The_Urantia_Book/195#p9_8">KU 195:9.8</a>.  <i>Vjera su otvorena vrata</i>: <a href="/hr/The_Urantia_Book/138#p8_8">KU 138:8.8</a>. </li>
</ol>
</div>
