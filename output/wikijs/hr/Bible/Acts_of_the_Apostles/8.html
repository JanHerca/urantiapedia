<!--
title: "Djela apostolska - Poglavlje 8"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/7">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 7</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/9">
          <span class="pr-2">Djela apostolska - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Savao je pristao da se Stjepan smakne. U onaj dan navali velik progon na Crkvu u Jeruzalemu. Svi  se osim apostola raspršiše po krajevima judejskim i samarijskim. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Bogobojazni su ljudi pokopali Stjepana i održali veliko žalovanje  za njim. </p>
<p id="v3"><sup><small>3</small></sup>  Savao je pak pustošio Crkvu: ulazio je u kuće, odvlačio  muževe i žene i predavao ih u tamnicu. </p>
<p id="v4"><sup><small>4</small></sup>  Oni dakle što su se raspršili obilazili su navješćujući  Riječ. </p>
<p id="v5"><sup><small>5</small></sup>  Filip tako siđe u grad samarijski i stade im propovijedati  Krista. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Mnoštvo je jednodušno prihvaćalo što je Filip govorio  slušajući ga i gledajući znamenja koja je činio. </p>
<p id="v7"><sup><small>7</small></sup>  Doista, iz  mnogih su opsjednutih izlazili nečisti duhovi vičući iza glasa, a ozdravljali su i mnogi uzeti i hromi. </p>
<p id="v8"><sup><small>8</small></sup>  Nasta tako velika  radost u onome gradu. </p>
<p id="v9"><sup><small>9</small></sup>  Čovjek se neki, imenom Šimun, u gradu već duže bavio čarobnjaštvom  i opčaravao narod tvrdeći da je neki veliki. </p>
<p id="v10"><sup><small>10</small></sup>  Priklanjalo  mu se sve, malo i veliko, te govorilo: "Ovaj je Snaga Božja,  zvana Velika." </p>
<p id="v11"><sup><small>11</small></sup>  A priklanjahu mu se jer ih je duže vremena  opčaravao svojim vradžbinama. </p>
<p id="v12"><sup><small>12</small></sup>  Ali kad povjerovaše Filipu  koji navješćivaše evanđelje o kraljevstvu Božjemu i o imenu Isusa  Krista, krštavahu se - muževi i žene. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Povjerova i Šimun te  se krsti i osta uz Filipa: bio je zanesen promatrajući znamenja  i čudesa koja su se događala. </p>
<p id="v14"><sup><small>14</small></sup>  Kad su apostoli u Jeruzalemu čuli da je Samarija prigrlila  riječ Božju, poslaše k njima Petra i Ivana. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Oni siđoše i  pomoliše se za njih da bi primili Duha Svetoga. </p>
<p id="v16"><sup><small>16</small></sup>  Jer još ni  na koga od njih ne bijaše sišao; bijahu samo kršteni u ime Gospodina  Isusa. </p>
<p id="v17"><sup><small>17</small></sup>  Tada polagahu ruke na njih i oni primahu Duha Svetoga. </p>
<p id="v18"><sup><small>18</small></sup>  Kad Šimun vidje da se polaganjem ruku apostolskih daje  Duh, ponudi apostolima novaca </p>
<p id="v19"><sup><small>19</small></sup>  govoreći: "Dajte i meni tu  moć da svatko na koga položim ruke primi Duha Svetoga." </p>
<p id="v20"><sup><small>20</small></sup>  Petar mu odvrati: "Novac tvoj zajedno s tobom propao  kad si mislio dar Božji novcima steći! </p>
<p id="v21"><sup><small>21</small></sup>  Nema tebi ovdje dijela  ni udjela jer tvoje srce nije pravo pred Bogom! </p>
<p id="v22"><sup><small>22</small></sup>  Obrati se  od te opakosti svoje i moli Gospodina ne bi li ti se kako oprostila  namisao srca tvoga. </p>
<p id="v23"><sup><small>23</small></sup>  Ta gledam te: žučju si gorak i nepravdom  okovan." </p>
<p id="v24"><sup><small>24</small></sup>  Šimun odgovori: "Molite i vi za me Gospodina da me ne snađe  ništa od toga što rekoste!" </p>
<p id="v25"><sup><small>25</small></sup>  Oni pak pošto posvjedočiše i dorekoše riječ Gospodnju, vratiše se u Jeruzalem navješćujući evanđelje mnogim selima  samarijskim. </p>
<p id="v26"><sup><small>26</small></sup>  Anđeo se Gospodnji obrati Filipu: "Ustani i pođi na jug  putom što iz Jeruzalema silazi u Gazu; on je pust." </p>
<p id="v27"><sup><small>27</small></sup>  On usta  i pođe. Odjednom eto nekog Etiopljanina, dvoranina, visokog dostojanstvenika  kandake, kraljice etiopske koji bijaše nad svom njezinom riznicom. </p>
<p id="v28"><sup><small>28</small></sup>  Vraćao se iz Jeruzalema, kamo je bio pošao pokloniti se;  sjeđaše na svojim kolima i čitaše proroka Izaiju. </p>
<p id="v29"><sup><small>29</small></sup>  Duh reče  Filipu: "Pođi i pridruži se tim kolima!" </p>
<p id="v30"><sup><small>30</small></sup>  Filip pritrča i  ču gdje onaj čita Izaiju proroka pa će mu: "Razumiješ li što  čitaš?" </p>
<p id="v31"><sup><small>31</small></sup>  On odvrati: "Kako bih mogao ako me tko ne uputi?"  Onda zamoli Filipa da se uspne i sjedne uza nj. </p>
<p id="v32"><sup><small>32</small></sup>  A čitao je  ovaj odlomak Pisma: Ko ovcu na klanje odvedoše ga, ko janje nijemo pred onim što ga striže on ne otvara svojih usta. <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  U poniženju sud mu je uskraćen. Naraštaj njegov tko da opiše? Da, uklonjen je sa zemlje život njegov. </p>
<p id="v34"><sup><small>34</small></sup>  Dvoranin se obrati Filipu pa će mu: "Molim te, o kome  to prorok govori? O sebi ili o kome drugom? </p>
<p id="v35"><sup><small>35</small></sup>  Filip prozbori  te mu, pošavši od toga Pisma, navijesti evanđelje: Isusa. </p>
<p id="v36"><sup><small>36</small></sup>  Putujući tako, stigoše do neke vode pa će dvoranin: "Evo  vode! Što priječi da se krstim?" </p>
<p id="v37"><sup><small>37</small></sup>  # <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  Zapovjedi da kola  stanu pa obojica, Filip i dvoranin, siđoše u vodu te ga Filip  krsti. </p>
<p id="v39"><sup><small>39</small></sup>  A kad iziđoše iz vode, Duh Gospodnji ugrabi Filipa  te ga dvoranin više ne vidje. On radosno nastavi svojim putom, </p>
<p id="v40"><sup><small>40</small></sup>  a Filip se nađe u Azotu. I kako je prolazio, navješćivaše  evanđelje svim gradovima dok ne stiže u Cezareju. <sup id="cite10"><a href="#fn10">[10]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/7">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 7</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/9">
          <span class="pr-2">Djela apostolska - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:1b <i>Novi progoni</i>: <a href="/hr/The_Urantia_Book/194#p4_13">KU 194:4.13</a>. </li>
  <li id="fn2"><a href="#cite2">↑</a> 8:5 <i>Propovijedajte poganima</i>: <a href="/hr/The_Urantia_Book/192#p2_11">KU 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Filip nije polagao ruke</i>: <a href="/hr/The_Urantia_Book/139#p5_9">KU 139:5.9</a>. </li>
  <li id="fn4"><a href="#cite4">↑</a> 8:5-8 <i>Priprema za Filipa</i>: <a href="/hr/The_Urantia_Book/143#p6_6">KU 143:6.6</a>. </li>
  <li id="fn5"><a href="#cite5">↑</a> 8:12 <i>Krštenje, prijem u društveni red</i>: <a href="/hr/The_Urantia_Book/170#p5_13">KU 170:5.13</a>. </li>
  <li id="fn6"><a href="#cite6">↑</a> 8:14-17 <i>Kao što su to učinili Petar i Ivan</i>: <a href="/hr/The_Urantia_Book/139#p5_9">KU 139:5.9</a>. </li>
  <li id="fn7"><a href="#cite7">↑</a> 8:14-25 <i>Petar je branio dodavanje pogana</i>: <a href="/hr/The_Urantia_Book/139#p2_7">KU 139:2.7</a>. </li>
  <li id="fn8"><a href="#cite8">↑</a> 8:32 <i>Isus šuti na putu</i>: <a href="/hr/The_Urantia_Book/183#p5_5">KU 183:5.5</a>. </li>
  <li id="fn9"><a href="#cite9">↑</a> 8:37 <i>Isus, Sin Božji</i>: <a href="/hr/The_Urantia_Book/157#p5_1">KU 157:5.1</a>.  <i>Isus, Sin Božji</i>: <a href="/hr/The_Urantia_Book/136#p1_1">KU 136:1.1</a>.  <i>Suradnja i pristanak</i>: <a href="/hr/The_Urantia_Book/110#p2_2">KU 110:2.2</a>.  <i>Evanđelje Božanskog Sinovništva</i>: <a href="/hr/The_Urantia_Book/141#p3_5">KU 141:3.5</a>. </li>
  <li id="fn10"><a href="#cite10">↑</a> 8:40 <i>Filipova žetva</i>: <a href="/hr/The_Urantia_Book/130#p2_5">KU 130:2.5</a>. </li>
</ol>
</div>
