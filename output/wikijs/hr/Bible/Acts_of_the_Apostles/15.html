<!--
title: "Djela apostolska - Poglavlje 15"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/14">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 14</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/16">
          <span class="pr-2">Djela apostolska - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Uto neki siđoše iz Judeje i počeše učiti braću: "Ako se ne  obrežete po običaju Mojsijevu, ne možete se spasiti." </p>
<p id="v2"><sup><small>2</small></sup>  Kad  između njih te Pavla i Barnabe nasta prepirka i raspra nemalena, odrediše da Pavao i Barnaba i još neki drugi između njih uzađu  u Jeruzalem k apostolima i starješinama poradi tog pitanja. </p>
<p id="v3"><sup><small>3</small></sup>  Oni su dakle, ispraćeni od Crkve, prolazili kroz Feniciju  i Samariju pripovijedajući o obraćenju pogana i donoseći svoj  braći veliku radost. </p>
<p id="v4"><sup><small>4</small></sup>  Kada pak stigoše u Jeruzalem, primi ih  Crkva, apostoli i starješine. Ispripovjediše što sve Bog učini  po njima. </p>
<p id="v5"><sup><small>5</small></sup>  Onda ustanu neki od onih što iz farizejske sljedbe bijahu  prigrlili vjeru pa reknu: "Treba ih obrezati i zapovjediti im  da opslužuju Zakon Mojsijev." <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Nato se apostoli i starješine sastanu da to razmotre. </p>
<p id="v7"><sup><small>7</small></sup>  Nakon duge raspre ustade Petar i reče im: "Braćo, vi znate  kako me Bog od najprvih dana između vas izabra da iz mojih usta  pogani čuju riječ evanđelja i uzvjeruju. </p>
<p id="v8"><sup><small>8</small></sup>  I Bog, Poznavatelj  srdaca, posvjedoči za njih: dade im Duha Svetoga kao i nama. </p>
<p id="v9"><sup><small>9</small></sup>  Nikakve razlike nije pravio između nas i njih: vjerom očisti  njihova srca. </p>
<p id="v10"><sup><small>10</small></sup>  Što dakle sada iskušavate Boga stavljajući  učenicima na vrat jaram kojeg ni oci naši ni mi nismo mogli nositi? </p>
<p id="v11"><sup><small>11</small></sup>  Vjerujemo, naprotiv: po milosti smo Gospodina Isusa spašeni, baš kao i oni." <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Nato sve mnoštvo umuknu. Slušali su Barnabu i Pavla koji  pripovjedahu kolika je znamenja i čudesa Bog po njima učinio  među poganima. </p>
<p id="v13"><sup><small>13</small></sup>  Kad oni ušutješe, progovori Jakov: "Poslušajte me, braćo! </p>
<p id="v14"><sup><small>14</small></sup>  Šimun je izložio kako se Bog već na početku pobrinu između  pogana uzeti narod imenu svojemu. </p>
<p id="v15"><sup><small>15</small></sup>  S time su u skladu riječi  Proroka. Ovako je doista pisano: </p>
<p id="v16"><sup><small>16</small></sup>  Nakon toga vratit ću se i opet podići pali šator Davidov, iz ruševina ga podići, opet ga sazidati </p>
<p id="v17"><sup><small>17</small></sup>  da preostali ljudi potraže Gospodina i svi pogani na koje je zazvano ime moje, govori Gospodin, koji to </p>
<p id="v18"><sup><small>18</small></sup>  obznanjuje odvijeka. </p>
<p id="v19"><sup><small>19</small></sup>  Zato smatram da ne valja dodijavati onima koji se s poganstva  obraćaju k Bogu, </p>
<p id="v20"><sup><small>20</small></sup>  nego im poručiti da se uzdržavaju od mesa  okaljana idolima, od bludništva, od udavljenoga i od krvi. </p>
<p id="v21"><sup><small>21</small></sup>  Ta  Mojsije od pradavnih naraštaja ima po gradovima propovjednike  koji ga u sinagogama svake subote čitaju." </p>
<p id="v22"><sup><small>22</small></sup>  Tad apostoli i starješine zajedno sa svom Crkvom zaključe  izabrati neke muževe između sebe i poslati ih u Antiohiju s Pavlom  i Barnabom. Bijahu to Juda zvani Barsaba, i Sila, muževi vodeći  među braćom. </p>
<p id="v23"><sup><small>23</small></sup>  Po njima pošalju ovo pismo: "Apostoli i starješine, braća, braći iz poganstva po Antiohiji, Siriji i Ciliciji - pozdrav!" </p>
<p id="v24"><sup><small>24</small></sup>  "Budući da smo čuli kako vas neki od naših, ali bez našega  naloga, nekakvim izjavama smetoše i duše vam uznemiriše, </p>
<p id="v25"><sup><small>25</small></sup>  zaključismo  jednodušno izabrati neke muževe i poslati ih k vama zajedno s  našim ljubljenim Barnabom i Pavlom, </p>
<p id="v26"><sup><small>26</small></sup>  ljudima koji su svoje  živote izložili za ime Gospodina našega Isusa Krista. </p>
<p id="v27"><sup><small>27</small></sup>  Šaljemo  vam dakle Judu i Silu. Oni će vam i usmeno priopćiti to isto. </p>
<p id="v28"><sup><small>28</small></sup>  Zaključismo Duh Sveti i mi ne nametati vam nikakva tereta  osim onoga što je potrebno: </p>
<p id="v29"><sup><small>29</small></sup>  uzdržavati se od mesa žrtvovana  idolima, od krvi, od udavljenoga i od bludništva. Budete li se  toga držali, dobro ćete učiniti. Živjeli!" </p>
<p id="v30"><sup><small>30</small></sup>  Oni su se dakle oprostili i sišli u Antiohiju; sabrali  su mnoštvo i predali pismo. </p>
<p id="v31"><sup><small>31</small></sup>  Kad ga pročitaše, svi se obradovaše  zbog ohrabrenja. </p>
<p id="v32"><sup><small>32</small></sup>  Juda i Sila, i sami proroci, mnogim riječima  ohrabriše i utvrdiše braću. </p>
<p id="v33"><sup><small>33</small></sup>  Neko se vrijeme zadrže pa se  onda s mirom od braće vrate onima koji ih poslaše. </p>
<p id="v34"><sup><small>34</small></sup>  # </p>
<p id="v35"><sup><small>35</small></sup>  A  Pavao i Barnaba ostadoše u Antiohiji naučavajući i navješćujući  zajedno s mnogima drugima riječ Gospodnju. </p>
<p id="v36"><sup><small>36</small></sup>  Nakon nekog vremena reče Pavao Barnabi: "Vratimo se i  pohodimo braću po svim gradovima u kojima smo navješćivali riječ  Gospodnju, da vidimo kako su!" </p>
<p id="v37"><sup><small>37</small></sup>  Barnaba je htio povesti i  Ivana zvanog Marko. </p>
<p id="v38"><sup><small>38</small></sup>  Pavao pak nije smatrao uputnim sa sobom  voditi onoga koji se u Pamfiliji odvojio od njih te nije s njima  pošao na djelo. </p>
<p id="v39"><sup><small>39</small></sup>  Spopade ih takva ogorčenost da se raziđoše:  Barnaba povede Marka i otplovi na Cipar, </p>
<p id="v40"><sup><small>40</small></sup>  a Pavao sebi izabra  Silu pa od braće povjeren milosti Gospodnjoj </p>
<p id="v41"><sup><small>41</small></sup>  proputova Siriju  i Ciliciju, utvrđujući Crkve. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/14">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 14</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/16">
          <span class="pr-2">Djela apostolska - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:5-12 <i>Petar je branio dodavanje pogana</i>: <a href="/hr/The_Urantia_Book/139#p2_7">KU 139:2.7</a>. </li>
  <li id="fn2"><a href="#cite2">↑</a> 15:11,40 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>. </li>
</ol>
</div>
