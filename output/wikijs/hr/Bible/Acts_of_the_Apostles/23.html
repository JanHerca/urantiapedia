<!--
title: "Djela apostolska - Poglavlje 23"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/22">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 22</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/24">
          <span class="pr-2">Djela apostolska - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavao uprije pogled u Vijeće i reče: "Braćo, ja sam posve  mirne savjesti živio pred Bogom sve do dana današnjega." </p>
<p id="v2"><sup><small>2</small></sup>  Nato  veliki svećenik Ananija naredi onima što stajahu uza nj da ga  udare po ustima. </p>
<p id="v3"><sup><small>3</small></sup>  Onda mu Pavao reče: "Udarit će Bog tebe,  zide obijeljeni! Ti li sjediš da me po Zakonu sudiš, a protuzakonito  zapovijedaš da me biju?" </p>
<p id="v4"><sup><small>4</small></sup>  Oni što su ondje stajali rekoše nato:  "Zar velikog svećenika Božjega da pogrđuješ?" </p>
<p id="v5"><sup><small>5</small></sup>  Pavao odvrati:  "Nisam znao, braćo, da je veliki svećenik. Ta pisano je: Glavara  naroda svoga ne proklinji." </p>
<p id="v6"><sup><small>6</small></sup>  Pavao je znao da su oni dijelom saduceji, a dijelom farizeji  pa povika u Vijeću: "Braćo, ja sam farizej, sin farizeja. Sudi  mi se zbog nade, uskrsnuća mrtvih." </p>
<p id="v7"><sup><small>7</small></sup>  Tek što je on to rekao, nasta razmirica između farizeja  i saduceja i mnoštvo se razdijeli. </p>
<p id="v8"><sup><small>8</small></sup>  Jer saduceji vele da nema  uskrsnuća, ni anđela, ni duha, a farizeji sve to priznaju. </p>
<p id="v9"><sup><small>9</small></sup>  Nasta  velika graja te ustadoše neki pismoznanci farizejske stranke  i zaoštre boj govoreći: "Ništa zlo ne nalazimo na tom čovjeku!  A što ako mu je duh govorio, ili anđeo?" </p>
<p id="v10"><sup><small>10</small></sup>  Kad razmirica posta  još većom, poboja se tisućnik da Pavla ne rastrgaju pa zapovjedi  da vojska siđe, otme ga ispred njih i povede u vojarnu. </p>
<p id="v11"><sup><small>11</small></sup>  Iduće noći pristupi mu Gospodin i reče: "Hrabro samo!  Jer kao što si za me svjedočio u Jeruzalemu tako treba da i u  Rimu posvjedočiš!" <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kad osvanu dan, skovaše Židovi urotu i zakleše se da  neće ni jesti ni piti dok ne ubiju Pavla. </p>
<p id="v13"><sup><small>13</small></sup>  Bilo je više od  četrdeset onih koji su skovali tu zavjeru. </p>
<p id="v14"><sup><small>14</small></sup>  Oni odu k velikim  svećenicima i starješinama pa reknu: "Zakletvom se zaklesmo ništa  ne okusiti dok ne ubijemo Pavla. </p>
<p id="v15"><sup><small>15</small></sup>  Stoga vi sada zajedno s  Vijećem predočite tisućniku neka vam ga dovede kao da kanite  točnije razaznati njegov slučaj. A mi smo spremni pogubiti ga  prije negoli se i približi." </p>
<p id="v16"><sup><small>16</small></sup>  Ali sin Pavlove sestre doču za zavjeru, približi se i  uđe u vojarnu dojaviti Pavlu. </p>
<p id="v17"><sup><small>17</small></sup>  Pavao pak pozove jednog satnika  i reče mu: "Ovog mladića odvedi k tisućniku: ima mu nešto dojaviti." </p>
<p id="v18"><sup><small>18</small></sup>  On ga uze, odvede k tisućniku i reče mu: "Uznik me Pavao  pozva i zaiska da ovog mladića privedem k tebi; ima ti nešto  reći." </p>
<p id="v19"><sup><small>19</small></sup>  Tisućnik ga prihvati za ruku, povede nasamo pa ga  upita: "Što mi imaš dojaviti?" </p>
<p id="v20"><sup><small>20</small></sup>  "Židovi su se, reče on, dogovorili  da te zamole da im sutra Pavla dovedeš u Vijeće kao da se kane  točnije raspitati o njemu. </p>
<p id="v21"><sup><small>21</small></sup>  Ne vjeruj im! U zasjedi ga čeka  više od četrdeset onih koji se zakleše da neće jesti ni piti  dok ga ne smaknu. Već su spremni, samo čekaju tvoju privolu." </p>
<p id="v22"><sup><small>22</small></sup>  Tisućnik onda otpusti mladića i zapovjedi mu: "Nikomu ne  kazuj da si mi to dojavio." </p>
<p id="v23"><sup><small>23</small></sup>  Zatim dozva dva satnika i reče im: "Pripravite dvjesta  vojnika, sedamdeset konjanika i dvjesta strijelaca da nakon treće  noćne ure pođu u Cezareju. </p>
<p id="v24"><sup><small>24</small></sup>  Neka se pripravi živina na koju  će se posaditi Pavao te živ i zdrav dovesti k upravitelju Feliksu." </p>
<p id="v25"><sup><small>25</small></sup>  Napisa i pismo ovoga sadržaja: </p>
<p id="v26"><sup><small>26</small></sup>  "Klaudije Lizija vrlom  upravitelju Feliksu - pozdrav! </p>
<p id="v27"><sup><small>27</small></sup>  Ovoga čovjeka Židovi uhvatiše  i tek što ga ne smakoše kadli s vojskom pritrčah i istrgoh im  ga kada doznah da je Rimljanin. </p>
<p id="v28"><sup><small>28</small></sup>  Htjedoh saznati za što ga  okrivljuju pa ga dovedoh u njihovo Vijeće. </p>
<p id="v29"><sup><small>29</small></sup>  Utvrdih da ga  okrivljuju za nešto prijeporno u njihovu zakonu i da nema nikakve  krivnje kojom bi zaslužio smrt ili okove. </p>
<p id="v30"><sup><small>30</small></sup>  Kad mi pak dojaviše  da su protiv njega skovali zavjeru, poslah ga k tebi, a tužitelje  uputih neka se tebi obrate protiv njega." </p>
<p id="v31"><sup><small>31</small></sup>  Vojnici dakle, po primljenoj naredbi uzeše Pavla i odvedoše  ga noću u Antipatridu. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Sutradan ostave konjanike da s njime  pođu dalje, a oni se vratiše u vojarnu. </p>
<p id="v33"><sup><small>33</small></sup>  Kad konjanici stigoše  u Cezareju, uručiše upravitelju pismo i privedoše mu Pavla. </p>
<p id="v34"><sup><small>34</small></sup>  Pošto  upravitelj pročita pismo, zapita iz koje je pokrajine. Kad sazna  da je iz Cilicije: </p>
<p id="v35"><sup><small>35</small></sup>  "Saslušat ću te, reče, kad pristignu i  tužitelji tvoji." Onda zapovjedi čuvati ga u dvoru Herodovu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/22">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 22</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/24">
          <span class="pr-2">Djela apostolska - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:11 <i>Budi dobro raspoložen</i>: <a href="/hr/The_Urantia_Book/100#p7_9">KU 100:7.9</a>. </li>
  <li id="fn2"><a href="#cite2">↑</a> 23:31-24:27 <i>Pavlovo zatočenje</i>: <a href="/hr/The_Urantia_Book/130#p2_5">KU 130:2.5</a>. </li>
</ol>
</div>
