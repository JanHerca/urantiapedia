<!--
title: "Djela apostolska - Poglavlje 18"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/17">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 17</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/19">
          <span class="pr-2">Djela apostolska - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nakon toga napusti Pavao Atenu i ode u Korint. </p>
<p id="v2"><sup><small>2</small></sup>  Ondje nađe  nekog Židova imenom Akvilu, rodom iz Ponta, koji netom bijaše  došao iz Italije sa svojom ženom Priscilom jer je Klaudije naredio  da svi Židovi napuste Rim. Pohodio ih je <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  i, kako bijahu istog  zanimanja, ostao kod njih i radio. Po zanimanju bijahu šatorari. </p>
<p id="v4"><sup><small>4</small></sup>  Svake je pak subote raspravljao u sinagogi i uvjeravao Židove  i Grke. </p>
<p id="v5"><sup><small>5</small></sup>  Kad iz Makedonije pristigoše Sila i Timotej, Pavao se  potpuno posveti Riječi svjedočeći Židovima da Isus jest Krist. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Kako se pak oni stadoše protiviti i huliti, otrese on haljine  i reče im: "Krv vaša na glave vaše! Ja sam nedužan. Od sada idem  k poganima." </p>
<p id="v7"><sup><small>7</small></sup>  I ode odande te prijeđe u kuću nekoga bogobojazna  čovjeka, imenom Ticija Justa, čija kuća bijaše tik do sinagoge. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  A nadstojnik sinagoge Krisp povjerova Gospodinu zajedno sa  svim svojim domom. I mnogi od Korinćana koji su to slušali povjerovaše  i pokrstiše se. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Jedne noći reče Gospodin Pavlu u viđenju: "Ne boj se,  nego govori i ne daj se ušutkati! </p>
<p id="v10"><sup><small>10</small></sup>  Ta ja sam s tobom  i nitko se neće usuditi da ti naudi. Jer mnogo je naroda mojega  u ovome gradu." <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Tako se zadrža godinu i šest mjeseci naučavajući  među njima riječ Božju. </p>
<p id="v12"><sup><small>12</small></sup>  Ali dok je Galion bio prokonzul Ahaje, navališe Židovi  jednodušno na Pavla, dovukoše ga u sudnicu </p>
<p id="v13"><sup><small>13</small></sup>  i rekoše: "Ovaj  potiče ljude da protiv zakona štuju Boga." </p>
<p id="v14"><sup><small>14</small></sup>  Pavao samo što  nije zaustio kadli Galion reče Židovima: "Da je posrijedi zločin  kakav ili nedjelo opako, saslušao bih vas, Židovi, kako je pravo; </p>
<p id="v15"><sup><small>15</small></sup>  je li pak raspra o riječi i imenima i o nekom vašem zakonu, proviđajte sami; u tome ja ne želim biti sudac." </p>
<p id="v16"><sup><small>16</small></sup>  I otpremi  ih iz sudnice. </p>
<p id="v17"><sup><small>17</small></sup>  A oni svi pograbiše nadstojnika sinagoge Sostena  i stadoše ga šibati pred sudnicom. Galion nije za to ništa mario. </p>
<p id="v18"><sup><small>18</small></sup>  Pavao osta još podosta vremena, a onda se oprosti s braćom  pa pošto se u Kenhreji ošiša jer imaše zavjet, zaplovi prema  Siriji, a s njime i Priscila i Akvila. </p>
<p id="v19"><sup><small>19</small></sup>  Stigoše u Efez. Tu  ih ostavi, a on uđe u sinagogu i stade raspravljati sa Židovima. </p>
<p id="v20"><sup><small>20</small></sup>  Oni ga zamole da ostanu duže vremena, ali on ne pristade, </p>
<p id="v21"><sup><small>21</small></sup>  nego se oprosti: "Još ću se, reče, vratiti k vama, bude  li Božja volja." I otplovi iz Efeza. </p>
<p id="v22"><sup><small>22</small></sup>  Kad stiže u Cezareju, uziđe pozdraviti Crkvu pa onda siđe  u Antiohiju. </p>
<p id="v23"><sup><small>23</small></sup>  Neko se vrijeme zadrža pa onda ode i zareda galacijskim  područjem i Frigijom utvrđujući sve učenike. </p>
<p id="v24"><sup><small>24</small></sup>  Uto neki Židov imenom Apolon, rodom Aleksandrijac, čovjek  rječit i upućen u Pisma, stiže u Efez. </p>
<p id="v25"><sup><small>25</small></sup>  On bijaše upućen u  Put Gospodnji pa je vatrene duše govorio i naučavao pomno o Isusu, premda je znao samo za Ivanovo krštenje. </p>
<p id="v26"><sup><small>26</small></sup>  Poče on tako smjelo  govoriti u sinagogi. Čuše ga Priscila i Akvila, uzeše ga k sebi  i pomnije mu izložiše Put Božji. </p>
<p id="v27"><sup><small>27</small></sup>  A kad je nakanio otići u Ahaju, ohrabriše ga braća i  napisaše učenicima da ga prime. Kad je stigao onamo, uvelike  je koristio vjernicima po milosti <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  jer je snažno pobijao Židove  javno pokazujući iz Pisama da Isus jest Krist. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/17">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 17</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/19">
          <span class="pr-2">Djela apostolska - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:2,18,26 <i>Akvila i Priscila</i>: <a href="/hr/The_Urantia_Book/133#p3_12">KU 133:3.12</a>. </li>
  <li id="fn2"><a href="#cite2">↑</a> 18:5 <i>Sila i Timotej</i>: <a href="/hr/The_Urantia_Book/133#p3_3">KU 133:3.3</a>. </li>
  <li id="fn3"><a href="#cite3">↑</a> 18:7 <i>Justus</i>: <a href="/hr/The_Urantia_Book/133#p3_5">KU 133:3.5</a>. </li>
  <li id="fn4"><a href="#cite4">↑</a> 18:8 <i>Krisp</i>: <a href="/hr/The_Urantia_Book/133#p3_1">KU 133:3.1</a>. </li>
  <li id="fn5"><a href="#cite5">↑</a> 18:10 <i>Bog je s nama</i>: <a href="/hr/The_Urantia_Book/117#p6_27">KU 117:6.27</a>. </li>
  <li id="fn6"><a href="#cite6">↑</a> 18:27 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>. </li>
</ol>
</div>
