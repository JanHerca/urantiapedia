<!--
title: "Djela apostolska - Poglavlje 21"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/20">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 20</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/22">
          <span class="pr-2">Djela apostolska - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pošto se otrgosmo od njih, zaplovismo. Jedreći ravno, stigosmo  na Kos, a sutradan na Rod pa odande u Pataru. </p>
<p id="v2"><sup><small>2</small></sup>  Kad nađosmo  lađu za Feniciju, popesmo se i otplovismo. </p>
<p id="v3"><sup><small>3</small></sup>  Kad bijasmo napomol  Cipru, ostavismo ga slijeva jedreći prema Siriji. Pristadosmo  u Tiru jer je ondje lađa imala iskrcati tovar. </p>
<p id="v4"><sup><small>4</small></sup>  Pronađosmo  učenike i ostadosmo ondje sedam dana. Oni po Duhu nagovarahu  Pavla da ne uzlazi u Jeruzalem. </p>
<p id="v5"><sup><small>5</small></sup>  Ali kad nam istekoše dani, ipak otputovasmo. Ispratiše nas svi, sa ženama i djecom, do  izvan grada. Na žalu klekosmo i pomolismo se. </p>
<p id="v6"><sup><small>6</small></sup>  Pozdravismo  se, popesmo se na lađu, a oni se vratiše kući. </p>
<p id="v7"><sup><small>7</small></sup>  Tako dovršismo plovidbu. Iz Tira stigosmo u Ptolemaidu.  Pozdravili smo braću i ostali jedan dan u njih. </p>
<p id="v8"><sup><small>8</small></sup>  Sutradan otputovasmo  i stigosmo u Cezareju. Uđosmo u kuću Filipa evanđelista, jednog  od sedmorice, i ostadosmo kod njega. </p>
<p id="v9"><sup><small>9</small></sup>  On je imao četiri kćeri  djevice koje su prorokovale. </p>
<p id="v10"><sup><small>10</small></sup>  Kako smo se zadržali mnogo dana, siđe iz Judeje neki  prorok imenom Agab, </p>
<p id="v11"><sup><small>11</small></sup>  dođe k nama, uze Pavlov pojas, sveza  sebi noge i ruke te reče: "Ovo govori Duh Sveti: Čovjeka čiji  je ovo pojas ovako će svezati Židovi u Jeruzalemu i predati u  ruke pogana." </p>
<p id="v12"><sup><small>12</small></sup>  Kada smo to čuli, stadosmo mi i mještani zaklinjati  Pavla da ne uzlazi u Jeruzalem. </p>
<p id="v13"><sup><small>13</small></sup>  Nato on odvrati: "Što plačete  i parate mi srce? Ta spreman sam ne samo biti svezan nego i umrijeti  u Jeruzalemu za ime Gospodina Isusa." </p>
<p id="v14"><sup><small>14</small></sup>  A kako se nije dao  nagovoriti, ušutjesmo rekavši: "Gospodnja budi volja!" </p>
<p id="v15"><sup><small>15</small></sup>  Nakon tih dana spremismo se i uzađosmo u Jeruzalem. </p>
<p id="v16"><sup><small>16</small></sup>  S  nama pođoše i učenici iz Cezareje pa nas odvedoše k nekomu Mnasonu  Cipraninu, starom učeniku, da u njega odsjednemo. </p>
<p id="v17"><sup><small>17</small></sup>  Kad stigosmo u Jeruzalem, primiše nas braća radosno. </p>
<p id="v18"><sup><small>18</small></sup>  Sutradan ode Pavao zajedno s nama k Jakovu. Nađoše se ondje  i sve starješine. </p>
<p id="v19"><sup><small>19</small></sup>  Pošto ih pozdravi, stade im potanko izlagati  što učini Bog među poganima po njegovoj službi. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Pošto su  ga oni poslušali, dadoše slavu Bogu pa mu rekoše: "Vidiš, brate:  deseci su tisuća Židova povjerovali i svi su revnitelji Zakona. </p>
<p id="v21"><sup><small>21</small></sup>  A o tebi im je dojavljeno da sve Židove koji su među poganima  upućuješ na otpad od Mojsija učeći ih da ne obrezuju djece i  ne žive po običajima. </p>
<p id="v22"><sup><small>22</small></sup>  Što dakle? Čut će svakako da si došao. </p>
<p id="v23"><sup><small>23</small></sup>  Učini stoga što ti kažemo. U nas su četiri čovjeka koji imaju  zavjet. </p>
<p id="v24"><sup><small>24</small></sup>  Njih uzmi, s njima se zajedno posveti, plati za njih  da se ošišaju pa će svi spoznati da nema ništa od onoga što im  je o tebi dojavljeno, nego da si i ti na pravu putu i da opslužuješ  Zakon. </p>
<p id="v25"><sup><small>25</small></sup>  A što se tiče pogana koji povjerovaše - poslali smo  što odlučismo: da se klone mesa žrtvovana idolima, krvi, udavljenoga  i bludništva." </p>
<p id="v26"><sup><small>26</small></sup>  Nato Pavao uze one ljude, sutradan se s njima zajedno  posveti, uđe u Hram, oglasi svršetak dana posvećenja nakon kojih  će se za svakoga od njih prinijeti prinos. </p>
<p id="v27"><sup><small>27</small></sup>  Kad se upravo navršavalo tih sedam dana, neki ga Židovi  iz Azije opaze u Hramu, uzbune sav narod pa podignu na nj ruke </p>
<p id="v28"><sup><small>28</small></sup>  vičući: "Izraelci, u pomoć! Evo čovjeka koji sve posvuda  poučava protiv naroda, Zakona i ovoga mjesta pa je još i Grke  uveo u Hram i oskvrnuo ovo sveto mjesto." </p>
<p id="v29"><sup><small>29</small></sup>  Jer prije su s  njime u Gradu vidjeli Trofima Efežanina i mislili da je Pavao  njega uveo u Hram. </p>
<p id="v30"><sup><small>30</small></sup>  Sav se grad uskomeša, nasta strka naroda. Pograbe Pavla  i odvuku ga izvan Hrama pa odmah pozatvaraju vrata. </p>
<p id="v31"><sup><small>31</small></sup>  Dok su  mu o glavi radili, dođe do tisućnika čete glas da je sav Jeruzalem  uzavreo. </p>
<p id="v32"><sup><small>32</small></sup>  On odmah uze vojnike i satnike pa otrča dolje k  njima. Oni pak kako ugledaše tisućnika i vojnike, prestadoše  udarati Pavla. </p>
<p id="v33"><sup><small>33</small></sup>  Onda se tisućnik približi, uhvati ga, zapovjedi  da ga okuju dvojim verigama pa stade ispitivati tko je i što  je učinio. </p>
<p id="v34"><sup><small>34</small></sup>  Iz svjetine su jedni izvikivali ovo, drugi ono.  Kako zbog graje nije mogao saznati ništa pouzdano, zapovjedi  da se odvede u vojarnu. </p>
<p id="v35"><sup><small>35</small></sup>  Kad se Pavao pojavi na stubama, morali su ga vojnici  nositi zbog silovitosti svjetine. </p>
<p id="v36"><sup><small>36</small></sup>  Jer mnoštvo je naroda išlo  za njima i vikalo: "Smakni ga!" </p>
<p id="v37"><sup><small>37</small></sup>  Upravo na ulazu u vojarnu reče Pavao tisućniku: "Smijem  li nešto reći?" On ga upita: "Zar znaš grčki? <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  Ti dakle nisi  onaj Egipćanin koji je prije nekoliko dana pobunio i u pustinju  odveo one četiri tisuće bodežara?" </p>
<p id="v39"><sup><small>39</small></sup>  Pavao odvrati: "Ja sam  Židov iz Tarza cilicijskoga, građanin grada znamenitoga. Molim  te, dopusti mi progovoriti narodu." </p>
<p id="v40"><sup><small>40</small></sup>  Kad mu on dopusti, Pavao  stojeći na stubama mahnu rukom narodu pa kad nasta velika tišina, prozbori hebrejskim jezikom: </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/20">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 20</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/22">
          <span class="pr-2">Djela apostolska - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:19 <i>Vjera koja očekuje</i>: <a href="/hr/The_Urantia_Book/195#p9_8">KU 195:9.8</a>. </li>
  <li id="fn2"><a href="#cite2">↑</a> 21:37-40 <i>Pavao je govorio grčkim jezikom</i>: <a href="/hr/The_Urantia_Book/121#p1_2">KU 121:1.2</a>. </li>
</ol>
</div>
