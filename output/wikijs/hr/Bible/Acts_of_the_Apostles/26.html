<!--
title: "Djela apostolska - Poglavlje 26"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/25">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 25</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/27">
          <span class="pr-2">Djela apostolska - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nato Agripa reče Pavlu: "Dopušta ti se o sebi govoriti." Pavao  ispruži ruku i stade se braniti: </p>
<p id="v2"><sup><small>2</small></sup>  "Smatram se sretnim što se u svemu za što me Židovi optužuju  mogu, evo, danas braniti pred tobom, kralju Agripa, </p>
<p id="v3"><sup><small>3</small></sup>  jer ti  najbolje poznaješ židovske običaje i zadjevice. Zato me, molim, velikodušno poslušaj." </p>
<p id="v4"><sup><small>4</small></sup>  "Dakle, život moj od najranije mladosti proveden u narodu  mojem, u Jeruzalemu, znaju svi Židovi. </p>
<p id="v5"><sup><small>5</small></sup>  Poznaju me odavna te  mogu, ako samo hoće, svjedočiti da sam po najstrožoj sljedbi  naše vjere živio kao farizej. </p>
<p id="v6"><sup><small>6</small></sup>  I sada stojim pred sudom zbog  nade u obećanje koje Bog dade ocima našim </p>
<p id="v7"><sup><small>7</small></sup>  i kojemu se dovinuti  nada dvanaest plemena naših, svesrdno noću i danju služeći Bogu.  Za tu me nadu, kralju, tuže Židovi. </p>
<p id="v8"><sup><small>8</small></sup>  Zašto nevjerojatnim smatrate  da Bog mrtve uskrisuje?" </p>
<p id="v9"><sup><small>9</small></sup>  "Pa i ja sam nekoć smatrao da mi se svim silama boriti  protiv imena Isusa Nazarećanina. </p>
<p id="v10"><sup><small>10</small></sup>  To sam i činio u Jeruzalemu:  mnoge sam svete, pošto od velikih svećenika dobih punomoć, u  tamnice zatvorio, dao svoj glas kad su ih ubijali </p>
<p id="v11"><sup><small>11</small></sup>  i po svim  ih sinagogama često mučenjem prisiljavao psovati i, prekomjerno  bijesan na njih, progonio sam ih čak i u tuđim gradovima." </p>
<p id="v12"><sup><small>12</small></sup>  "Radi toga pođoh u Damask s punomoći i ovlaštenjem velikih  svećenika </p>
<p id="v13"><sup><small>13</small></sup>  kadli u pol bijela dana na putu vidjeh, kralju, kako s neba svjetlost od sunca sjajnija obasja mene i moje suputnike. </p>
<p id="v14"><sup><small>14</small></sup>  Pošto popadasmo na zemlju, začuh glas što mi govoraše hebrejskim  jezikom: 'Savle, Savle, zašto me progoniš? Teško ti se protiv  ostana praćakati.' </p>
<p id="v15"><sup><small>15</small></sup>  Ja odvratih: 'Tko si, Gospodine?' Gospodin  će mi: 'Ja sam Isus koga ti progoniš! </p>
<p id="v16"><sup><small>16</small></sup>  Nego ustani, na  noge se jer zato ti se ukazah da te postavim za poslužitelja  i svjedoka onoga što si vidio i što ću ti pokazati. </p>
<p id="v17"><sup><small>17</small></sup>  Izbavit  ću te od naroda i od pogana kojima te šaljem </p>
<p id="v18"><sup><small>18</small></sup>  da im  otvoriš oči pa se obrate od tame k svjetlosti, od  vlasti Sotonine k Bogu te po vjeri u mene prime oproštenje grijeha  i baštinu među posvećenima.'" <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  "Otada, kralju Agripa, ne bijah neposlušan nebeskom viđenju. </p>
<p id="v20"><sup><small>20</small></sup>  Nego najprije onima u Damasku pa onda i u Jeruzalemu, svoj  zemlji židovskoj i poganima navješćivah da se pokaju i obrate  k Bogu i čine djela dostojna obraćenja. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Zbog toga me Židovi  uhvatiše u Hramu i pokušaše ubiti. </p>
<p id="v22"><sup><small>22</small></sup>  Ali s pomoću Božjom sve  do dana današnjega svjedočim, evo, malu i veliku, ne govoreći  ništa osim onoga što Proroci govorahu i Mojsije da se ima zbiti: </p>
<p id="v23"><sup><small>23</small></sup>  da će Krist trpjeti i da će on, prvouskrsli od mrtvih, svjetlost  navješćivati narodu i poganima." </p>
<p id="v24"><sup><small>24</small></sup>  Dok se on tako branio, Fest će mu u sav glas: "Mahnitaš, Pavle! Veliko ti znanje mozgom zavrnulo." </p>
<p id="v25"><sup><small>25</small></sup>  "Ne mahnitam,  vrli Feste, odvrati Pavao, nego riječi istine i razbora kazujem. </p>
<p id="v26"><sup><small>26</small></sup>  Ta znade za to kralj komu s pouzdanjem govorim. Ništa mu  od toga, uvjeren sam, nije nepoznato; jer nije se to dogodilo  u kakvu zakutku. </p>
<p id="v27"><sup><small>27</small></sup>  Vjeruješ li, kralju Agripa, Prorocima? Znam  da vjeruješ!" </p>
<p id="v28"><sup><small>28</small></sup>  Agripa će Pavlu: "Zamalo pa me uvjeri te kršćaninom  postah!" </p>
<p id="v29"><sup><small>29</small></sup>  Pavao pak: "Dao Bog te i za malo i za mnogo, ne  samo ti nego i svi koji me danas slušaju postali ovakvima kakav  sam ja, osim ovih okova!" </p>
<p id="v30"><sup><small>30</small></sup>  Nato usta kralj, upravitelj, Berenika i oni koji su s  njima zasjedali. </p>
<p id="v31"><sup><small>31</small></sup>  Udaljujući se govorili su među sobom: "Ovaj  čovjek ne čini ništa čime bi zaslužio smrt ili okove." </p>
<p id="v32"><sup><small>32</small></sup>  Agripa  pak reče Festu: "Ovaj bi čovjek mogao biti pušten da se nije  prizvao na cara." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/25">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 25</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/27">
          <span class="pr-2">Djela apostolska - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 26:18 <i>Svjetlo u duhovnoj tami</i>: <a href="/hr/The_Urantia_Book/191#p4_3">KU 191:4.3</a>.  <i>Duhovno nasljeđe</i>: <a href="/hr/The_Urantia_Book/165#p3_8">KU 165:3.8</a>. </li>
  <li id="fn2"><a href="#cite2">↑</a> 26:20 <i>Isus je poučavao pozitivno djelovanje</i>: <a href="/hr/The_Urantia_Book/159#p5_8">KU 159:5.8</a>. </li>
</ol>
</div>
