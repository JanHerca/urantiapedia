<!--
title: "Djela apostolska - Poglavlje 12"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/11">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 11</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/13">
          <span class="pr-2">Djela apostolska - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U to vrijeme uze Herod zlostavljati neke od Crkve. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mačem  pogubi Jakova, brata Ivanova. </p>
<p id="v3"><sup><small>3</small></sup>  Kad vidje da je to drago Židovima, uhvati i Petra (bijahu upravo Dani beskvasnih kruhova). </p>
<p id="v4"><sup><small>4</small></sup>  Uhiti  ga, baci u tamnicu i dade da ga čuvaju četiri vojničke četverostraže, nakan izvesti ga nakon Pashe pred narod. </p>
<p id="v5"><sup><small>5</small></sup>  Petra su dakle čuvali  u tamnici, a Crkva se svesrdno moljaše Bogu za njega. </p>
<p id="v6"><sup><small>6</small></sup>  One noći kad ga je Herod kanio privesti, spavao je Petar  između dva vojnika, okovan dvojim verigama, a stražari pred vratima  čuvahu stražu. </p>
<p id="v7"><sup><small>7</small></sup>  Kad eto: pojavi se anđeo Gospodnji te svjetlost  obasja ćeliju. Anđeo udari Petra u rebra, probudi ga i reče:  "Ustaj brzo!" I spadoše mu verige s ruku. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Anđeo mu reče: "Opaši  se i priveži obuću!" On učini tako. Onda će mu anđeo: "Zaogrni  se i hajde za mnom!" </p>
<p id="v9"><sup><small>9</small></sup>  Petar izađe, pođe za njim, a nije znao  da je zbilja što se događa po anđelu: činilo mu se da gleda viđenje. </p>
<p id="v10"><sup><small>10</small></sup>  Prošavši prvu stražu, i drugu, dođoše do željeznih vrata  koja vode u grad. Ona im se sama otvore te oni izađu, prođu jednu  ulicu, a onda anđeo odjednom odstupi od njega. </p>
<p id="v11"><sup><small>11</small></sup>  Petar pak, došavši k sebi, reče: "Sad uistinu znam da je Gospodin poslao  anđela svoga i izbavio me iz Herodove ruke i od svega što je  očekivao židovski narod." </p>
<p id="v12"><sup><small>12</small></sup>  Kad je to uočio, zaputi se kući Marije, majke Ivana nazvanog  Marko. Ondje se mnogi bijahu sabrali i molili. </p>
<p id="v13"><sup><small>13</small></sup>  Kad Petar  pokuca na dvorišna vrata, dođe prisluhnuti sluškinja imenom Ruža. </p>
<p id="v14"><sup><small>14</small></sup>  Kad prepozna Petrov glas, od radosti i ne otvori vrata, nego  utrča i javi da je Petar pred vratima. </p>
<p id="v15"><sup><small>15</small></sup>  Oni joj rekoše: "Mahnitaš!" Ali je ona uporno tvrdila  da je tako. Nato će oni: "Bit će njegov anđeo!" </p>
<p id="v16"><sup><small>16</small></sup>  Petar nastavi  kucati. Kad napokon otvoriše i ugledaše ga, ostadoše izvan sebe. </p>
<p id="v17"><sup><small>17</small></sup>  On im rukom mahnu neka šute pa im pripovjedi kako ga Gospodin  izvede iz tamnice te dometnu: "Javite to Jakovu i braći!" Onda  izađe i ode u drugo mjesto. </p>
<p id="v18"><sup><small>18</small></sup>  Kad se razdani, nasta među vojnicima uzbuna nemalena  što li se s Petrom dogodilo. </p>
<p id="v19"><sup><small>19</small></sup>  Herod ga stade tražiti, a kad  ga ne nađe, sasluša stražare i naredi da se smaknu. Onda siđe  iz Judeje u Cezareju i ondje osta. </p>
<p id="v20"><sup><small>20</small></sup>  A bio je u žestoku sukobu s Tircima i Sidoncima. Oni  zajednički dođoše k njemu i pošto pridobiše kraljevskoga komornika  Blasta, zaiskaše mir, jer je njihova zemlja dobivala živež od  kraljeve. </p>
<p id="v21"><sup><small>21</small></sup>  U određeni dan sjede Herod odjeven u kraljevsko  ruho na prijestol i stade im govoriti. </p>
<p id="v22"><sup><small>22</small></sup>  Narod izvikivaše:  "Božji glas, a ne ljudski!" </p>
<p id="v23"><sup><small>23</small></sup>  Umah ga, zbog toga što ne dade  slavu Bogu, udari anđeo Gospodnji te on rascrvotočen izdahnu. </p>
<p id="v24"><sup><small>24</small></sup>  Riječ je pak Božja rasla i širila se. </p>
<p id="v25"><sup><small>25</small></sup>  Barnaba i Savao, pošto obaviše služenje u Jeruzalemu, vratiše se uzevši sa sobom  Ivana zvanog Marko. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/11">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 11</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/13">
          <span class="pr-2">Djela apostolska - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:1-2 <i>Vjera kada si žrtvovan</i>: <a href="/hr/The_Urantia_Book/192#p2_8">KU 192:2.8</a>.  <i>Jakov „pije čašu“</i>: <a href="/hr/The_Urantia_Book/181#p2_15">KU 181:2.15</a>.  <i>Jakovljevo mučeništvo</i>: <a href="/hr/The_Urantia_Book/139#p3_8">KU 139:3.8</a>. </li>
  <li id="fn2"><a href="#cite2">↑</a> 12:7-10 <i>Petrovo oslobođenje</i>: <a href="/hr/The_Urantia_Book/77#p8_12">KU 77:8.12</a>. </li>
</ol>
</div>
