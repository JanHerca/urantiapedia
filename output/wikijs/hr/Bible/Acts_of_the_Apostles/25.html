<!--
title: "Djela apostolska - Poglavlje 25"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/24">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 24</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/26">
          <span class="pr-2">Djela apostolska - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Fest dakle tri dana nakon dolaska u provinciju uziđe iz Cezareje  u Jeruzalem. </p>
<p id="v2"><sup><small>2</small></sup>  Veliki mu svećenici i prvaci židovski izniješe  tužbu protiv Pavla te ga zaklinjahu </p>
<p id="v3"><sup><small>3</small></sup>  ištući milost protiv Pavla:  da ga pošalje u Jeruzalem. Jer spremali su zasjedu da ga putom  smaknu. </p>
<p id="v4"><sup><small>4</small></sup>  Ali Fest odvrati kako Pavao treba da ostane zatvoren  u Cezareji, a i on da će uskoro onamo. </p>
<p id="v5"><sup><small>5</small></sup>  "Ovlašteni dakle među  vama, reče, neka sa mnom siđu pa ako na tom čovjeku ima krivnje, neka ga tuže." </p>
<p id="v6"><sup><small>6</small></sup>  Pošto se u njih zadrži najviše osam ili deset dana, siđe  u Cezareju. Sutradan sjede na sudačku stolicu i zapovjedi da  se dovede Pavao. </p>
<p id="v7"><sup><small>7</small></sup>  Kad se on pojavi, okružiše ga Židovi koji  su sišli iz Jeruzalema i izniješe protiv njega mnoge i teške  optužbe kojih ne mogahu dokazati. </p>
<p id="v8"><sup><small>8</small></sup>  Pavao se branio: "Ničim  se nisam ogriješio ni o židovski Zakon, ni o Hram, ni o cara." </p>
<p id="v9"><sup><small>9</small></sup>  Nato Fest hoteći ugoditi Židovima, odvrati Pavlu: "Hoćeš li  u Jeruzalem da ti se ondje za to sudi preda mnom?" </p>
<p id="v10"><sup><small>10</small></sup>  A Pavao  će: "Stojim pred sudom carevim, gdje treba da mi se sudi. Židovima  ništa ne skrivih, kao što i ti veoma dobro znaš. </p>
<p id="v11"><sup><small>11</small></sup>  Ako sam  pak doista što skrivio i učinio štogod što zavređuje smrt, ne  izmičem smrti; ako li pak ne stoji ono za što me ovi tuže, nitko  me ne može njima izručiti. Na cara se prizivljem!" </p>
<p id="v12"><sup><small>12</small></sup>  Tada se  Fest posavjetova s vijećem pa odgovori: "Na cara si se prizvao, pred cara ćeš ići!" </p>
<p id="v13"><sup><small>13</small></sup>  Nekoliko dana poslije dođu kralj Agripa i Berenika u  Cezareju da pozdrave Festa. </p>
<p id="v14"><sup><small>14</small></sup>  Kako se ondje zadržaše nekoliko  dana, izloži Fest kralju to o Pavlu: "Ima neki čovjek, reče,  što ga je Feliks ostavio uznikom. </p>
<p id="v15"><sup><small>15</small></sup>  Kad bijah u Jeruzalemu, izniješe veliki svećenici i starješine protiv njega tužbu i  zatražiše osudu. </p>
<p id="v16"><sup><small>16</small></sup>  Odgovorih im da u Rimljana nije običaj izručivati  kojega čovjeka prije negoli se, optužen, suoči s tužiteljima  i dobije prigodu da se brani od optužbe. </p>
<p id="v17"><sup><small>17</small></sup>  Pošto zajedno dođosmo  ovamo, bez ikakva odgađanja sjedoh ja sutradan na sudačku stolicu  i zapovjedih dovesti toga čovjeka. </p>
<p id="v18"><sup><small>18</small></sup>  Tužitelji ga okružiše, ali ne izniješe tužbe ni za jedno od zlodjela koja sam ja naslućivao, </p>
<p id="v19"><sup><small>19</small></sup>  nego su protiv njega imali nešto prijeporno o svojoj vjeri  i o nekom Isusu koji je umro, a Pavao tvrdi da je živ. </p>
<p id="v20"><sup><small>20</small></sup>  Ne  snalazeći se u takvoj raspravi, upitah bi li htio u Jeruzalem  da mu se ondje za to sudi. </p>
<p id="v21"><sup><small>21</small></sup>  Budući da se Pavao prizivom podložio  presudi njegova Veličanstva, zapovjedih da ga čuvaju dok ga ne  pošaljem caru." </p>
<p id="v22"><sup><small>22</small></sup>  Na to će Agripa Festu: "Htio bih i ja čuti  toga čovjeka." "Sutra ćeš ga, reče, čuti." </p>
<p id="v23"><sup><small>23</small></sup>  Sutradan dakle dođu Agripa i Berenika s velikim sjajem  te uđu u dvoranu zajedno s tisućnicima i najuglednijim gradskim  muževima. Kad na zapovijed Festovu dovedu Pavla, </p>
<p id="v24"><sup><small>24</small></sup>  reče Fest:  "Agripa, kralju, i vi svi ovdje s nama nazočni, gledajte ovoga  čovjeka! Zbog njega me sav narod židovski salijetao i u Jeruzalemu  i ovdje vičući da on ne smije više živjeti. </p>
<p id="v25"><sup><small>25</small></sup>  Ali ja nađoh  da nije učinio ništa čime bi zaslužio smrt pa kad se on sam prizvao  na njegovo Veličanstvo, odlučih poslati mu ga. </p>
<p id="v26"><sup><small>26</small></sup>  Ja nemam ništa  pouzdano o njemu napisati Gospodaru. Zato ga izvedoh pred vas, ponajpače preda te, kralju Agripa, da bih nakon ove istrage  imao što napisati. </p>
<p id="v27"><sup><small>27</small></sup>  Čini mi se doista besmislenim poslati  uznika, a ne naznačiti optužbu protiv njega." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/24">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 24</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/26">
          <span class="pr-2">Djela apostolska - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
