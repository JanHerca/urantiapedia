<!--
title: "Djela apostolska - Poglavlje 7"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 6</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/8">
          <span class="pr-2">Djela apostolska - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veliki svećenik upita: "Je li to tako?" </p>
<p id="v2"><sup><small>2</small></sup>  Stjepan odgovori:  "Braćo i oci, čujte! Bog slave ukaza se ocu našemu Abrahamu dok  bijaše u Mezopotamiji, prije negoli se nastani u Haranu, </p>
<p id="v3"><sup><small>3</small></sup>  i  reče mu: Iziđi iz zemlje svoje, iz zavičaja svoga, hajde u zemlju koju ću ti pokazati. </p>
<p id="v4"><sup><small>4</small></sup>  On nato iziđe iz zemlje kaldejske i nastani se u Haranu.  Odande ga nakon smrti oca njegova Bog preseli u ovu zemlju u  kojoj vi sada boravite. </p>
<p id="v5"><sup><small>5</small></sup>  U njoj mu ne dade ni stope baštine,  nego obeća dati je u posjed njemu i potomstvu njegovu  nakon njega, premda još nije imao djeteta. </p>
<p id="v6"><sup><small>6</small></sup>  Bog  isto tako reče da će potomci njegovi biti pridošlice u zemlji  tuđoj, da će ih porobljavati i tlačiti četiri stotine  godina. </p>
<p id="v7"><sup><small>7</small></sup>  Ali narod kojemu budu robovali ja ću suditi, reče  Bog. A nakon toga izići će i iskazati mi štovanje na ovome  mjestu. </p>
<p id="v8"><sup><small>8</small></sup>  Dade mu i Savez obrezanja. Tako rodi Izaka  i obreza ga osmi dan, Izak Jakova, Jakov dvanaest rodozačetnika." </p>
<p id="v9"><sup><small>9</small></sup>  "Rodozačetnici pak, iz zavisti, Josipa predadoše u  Egipat. Ali Bog bijaše s njim </p>
<p id="v10"><sup><small>10</small></sup>  te ga izbavljaše iz svih  nevolja, podari ga naklonošću i mudrošću pred faraonom, kraljem egipatskim koji ga postavi za upravitelja nad  Egiptom i nad cijelim dvorom svojim. </p>
<p id="v11"><sup><small>11</small></sup>  Onda u cijeloj  zemlji egipatskoj i kanaanskoj nasta glad i nevolja velika:  oci naši ne mogahu naći hrane. </p>
<p id="v12"><sup><small>12</small></sup>  Kad Jakov doču da u Egiptu  ima žita, posla onamo najprije oce naše. </p>
<p id="v13"><sup><small>13</small></sup>  Drugi se put  Josip očitova braći svojoj pa faraon dozna za podrijetlo  Josipovo. </p>
<p id="v14"><sup><small>14</small></sup>  Josip tada posla po Jakova, oca svoga, i svu rodbinu, sedamdeset i pet duša. </p>
<p id="v15"><sup><small>15</small></sup>  Jakov tako siđe u Egipat. I umrije  on i oci naši. </p>
<p id="v16"><sup><small>16</small></sup>  Preneseni su u Sihem i položeni u grob  koji je Abraham za srebro kupio od sinova Hamorovih u Sihemu." </p>
<p id="v17"><sup><small>17</small></sup>  "Kako se bližilo vrijeme obećanja koje Bog obreče Abrahamu, rastao je u Egiptu narod i množio se </p>
<p id="v18"><sup><small>18</small></sup>  dok ondje  ne zavlada drugi kralj koji nije poznavao Josipa. </p>
<p id="v19"><sup><small>19</small></sup>  Lukav  prema rodu našemu, tlačio je on oce naše da bi djecu svoju izlagali  da ne ostanu na životu. </p>
<p id="v20"><sup><small>20</small></sup>  U taj se čas rodi Mojsije.  Bijaše božanski lijep. Tri je mjeseca hranjen u kući očinskoj, </p>
<p id="v21"><sup><small>21</small></sup>  a onda, kad je bio izložen, prigrli ga kći faraonova  i othrani sebi za sina. </p>
<p id="v22"><sup><small>22</small></sup>  Tako Mojsije, odgojen u svoj  mudrosti egipatskoj, bijaše silan na riječima i djelima." </p>
<p id="v23"><sup><small>23</small></sup>  "Kad mu bijaše četrdeset godina, ponuka ga srce da pohodi  braću svoju, sinove Izraelove. </p>
<p id="v24"><sup><small>24</small></sup>  I kad vidje kako je jednomu  nanesena nepravda, suprotstavi se i osveti zlostavljenoga ubivši  Egipćanina. </p>
<p id="v25"><sup><small>25</small></sup>  Mislio je da će braća njegova shvatiti kako  će im Bog po njegovoj ruci pružiti spasenje, ali oni ne shvatiše. </p>
<p id="v26"><sup><small>26</small></sup>  Sutradan se pojavi pred onima koji su se tukli te ih stade  nagovarati da se izmire: 'Ljudi, braća ste! Zašto zlostavljate  jedan drugoga?' </p>
<p id="v27"><sup><small>27</small></sup>  Ali ga onaj što je zlostavljao svoga bližnjega  odbi riječima: Tko te postavi glavarom i sucem nad nama? </p>
<p id="v28"><sup><small>28</small></sup>  Kaniš  li ubiti i mene kao što si jučer ubio onog Egipćanina? </p>
<p id="v29"><sup><small>29</small></sup>  Na  te riječi pobježe Mojsije i skloni se u zemlju midjansku,  gdje mu se rodiše dva sina." </p>
<p id="v30"><sup><small>30</small></sup>  "Nakon četrdeset godina ukaza mu se Anđeo u pustinji  brda Sinaja u rasplamtjeloj vatri jednoga grma. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Opazivši  to, zadivi se Mojsije viđenju. Dok je prilazio da bolje promotri, eto glasa Gospodnjega: </p>
<p id="v32"><sup><small>32</small></sup>  Ja sam Bog Otaca tvojih, Bog Abrahamov, Izakov i Jakovljev. Sav preplašen, Mojsije se ne usudi pogledati. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  A Gospodin će mu: Izuj obuću s nogu! Jer mjesto na kojem  stojiš, sveto je tlo. </p>
<p id="v34"><sup><small>34</small></sup>  Vidio sam, vidio nevolju naroda svoga  u Egiptu i uzdisaj mu čuo pa siđoh izbaviti ga. I sad hajde!  Šaljem te u Egipat!" </p>
<p id="v35"><sup><small>35</small></sup>  "Toga Mojsija - kojega su se odrekli rekavši: Tko  te postavi glavarom i sucem? - toga im Bog kao glavara i  otkupitelja posla po Anđelu koji mu se ukaza u grmu. </p>
<p id="v36"><sup><small>36</small></sup>  On ih  izvede učinivši čudesa i znamenja u zemlji egipatskoj, u Crvenome  moru i u pustinji kroz četrdeset godina. </p>
<p id="v37"><sup><small>37</small></sup>  To je onaj Mojsije  koji reče sinovima Izraelovim: Proroka poput mene od vaše  braće podići će vam Bog. </p>
<p id="v38"><sup><small>38</small></sup>  To je onaj koji za skupa u pustinji  bijaše između Anđela što mu govoraše na brdu Sinaju i otaca naših;  onaj koji je primio riječi životne da ih nama preda. </p>
<p id="v39"><sup><small>39</small></sup>  Njemu  se ne htjedoše pokoriti oci naši, nego ga odbiše i u srcima se  svojima vratiše u Egipat </p>
<p id="v40"><sup><small>40</small></sup>  rekavši Aronu: 'Napravi  nam bogove koji će ići pred nama! Ta ne znamo što se dogodi s  tim Mojsijem koji nas izvede iz zemlje egipatske.' </p>
<p id="v41"><sup><small>41</small></sup>  Tele načiniše  u dane one, prinesoše žrtvu tom kumiru i veseljahu se  djelima ruku svojih. </p>
<p id="v42"><sup><small>42</small></sup>  Bog se pak odvrati i prepusti ih da  časte vojsku nebesku, kao što piše u Knjizi proročkoj: Prinosiste li mi žrtve i prinose četrdeset godina u pustinji, dome Izraelov? </p>
<p id="v43"><sup><small>43</small></sup>  Poprimiste šator Molohov i zvijezdu boga Refana - likove koje napraviste da biste im se klanjali. Odvest ću vas stoga u progonstvo onkraj Babilona!" </p>
<p id="v44"><sup><small>44</small></sup>  "Oci naši imahu u pustinji Šator svjedočanstva kako odredi  Onaj koji reče Mojsiju da se on načini po praliku koji  je vidio. </p>
<p id="v45"><sup><small>45</small></sup>  Taj su Šator preuzeli oci naši i pod Jošuom ga  unijeli u posjed s kojega Bog pred licem njihovim rastjera narode.  Tako bijaše sve do dana Davida, </p>
<p id="v46"><sup><small>46</small></sup>  koji je našao milost pred  Bogom te molio da nađe boravište Bogu Jakovljevu. </p>
<p id="v47"><sup><small>47</small></sup>  Istom  Salomon izgradi mu Dom. </p>
<p id="v48"><sup><small>48</small></sup>  Ali Svevišnji u rukotvorinama  ne prebiva, kao što veli prorok: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  Nebesa su moje prijestolje, a zemlja podnožje nogama. Kakav dom da mi sagradite, govori Gospodin, i gdje da bude mjesto mog počinka? </p>
<p id="v50"><sup><small>50</small></sup>  Nije li ruka moja načinila sve to? </p>
<p id="v51"><sup><small>51</small></sup>  Tvrdovrati i neobrezanih srdaca i ušiju, vi se uvijek opirete Duhu Svetomu: kako oci vaši tako i vi! <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Kojega  od proroka nisu progonili oci vaši? I pobiše one koji su unaprijed  navijestili dolazak Pravednika čiji ste vi sada izdajice i ubojice, </p>
<p id="v53"><sup><small>53</small></sup>  vi koji po anđeoskim uredbama primiste Zakon, ali ga se  niste držali." <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  Kad su to čuli, uskipješe u srcima i počeše škripati  zubima na njega. </p>
<p id="v55"><sup><small>55</small></sup>  Ali on, pun Duha Svetoga, uprije pogled  u nebo i ugleda slavu Božju i Isusa gdje stoji zdesna Bogu <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  pa  reče: "Evo vidim nebesa otvorena i Sina Čovječjega gdje stoji  zdesna Bogu." </p>
<p id="v57"><sup><small>57</small></sup>  Vičući iza glasa, oni zatisnuše uši i navališe  jednodušno na njega. </p>
<p id="v58"><sup><small>58</small></sup>  Izbaciše ga iz grada pa ga kamenovahu.  Svjedoci odložiše haljine do nogu mladića koji se zvao Savao. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  I dok su ga kamenovali, Stjepan je zazivao: "Gospodine Isuse, primi duh moj!" </p>
<p id="v60"><sup><small>60</small></sup>  Onda se baci na koljena i povika iza glasa:  "Gospodine, ne uzmi im ovo za grijeh!" Kada to reče, usnu. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 6</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/8">
          <span class="pr-2">Djela apostolska - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:30 <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
  <li id="fn2"><a href="#cite2">↑</a> 7:32 <i>Bog života</i>: <a href="/hr/The_Urantia_Book/174#p3_4">KU 174:3.4</a>.  <i>Bog života</i>: <a href="/hr/The_Urantia_Book/174#p3_2">KU 174:3.2</a>. </li>
  <li id="fn3"><a href="#cite3">↑</a> 7:48 <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>. </li>
  <li id="fn4"><a href="#cite4">↑</a> 7:51-60 <i>Kamenovanje Stjepana</i>: <a href="/hr/The_Urantia_Book/194#p4_11">KU 194:4.11</a>. </li>
  <li id="fn5"><a href="#cite5">↑</a> 7:53 <i>Primljeno od strane službe anđela</i>: <a href="/hr/The_Urantia_Book/113#p0_1">KU 113:0.1</a>. </li>
  <li id="fn6"><a href="#cite6">↑</a> 7:55-56 <i>Desna ruka Oca</i>: <a href="/hr/The_Urantia_Book/5#p2_2">KU 5:2.2</a>.  <i>Desna ruka Boga</i>: <a href="/hr/The_Urantia_Book/38#p0_1">KU 38:0.1</a>.  <i>Desna ruka Boga</i>: <a href="/hr/The_Urantia_Book/13#p2_7">KU 13:2.7</a>.  <i>Desna ruka Boga</i>: <a href="/hr/The_Urantia_Book/21#p4_4">KU 21:4.4</a>. </li>
  <li id="fn7"><a href="#cite7">↑</a> 7:58 <i>Saul iz Tarsa</i>: <a href="/hr/The_Urantia_Book/128#p3_6">KU 128:3.6</a>. </li>
  <li id="fn8"><a href="#cite8">↑</a> 7:60 <i>Ne pripisujte im ovaj grijeh</i>: <a href="/hr/The_Urantia_Book/188#p5_6">KU 188:5.6</a>. </li>
</ol>
</div>
