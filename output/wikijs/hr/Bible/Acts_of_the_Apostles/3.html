<!--
title: "Djela apostolska - Poglavlje 3"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/2">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 2</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/4">
          <span class="pr-2">Djela apostolska - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Petar i Ivan uzlazili su u Hram na devetu molitvenu uru. </p>
<p id="v2"><sup><small>2</small></sup>  Upravo  su donosili nekog čovjeka, hroma od majčine utrobe; njega bi  svaki dan postavljali kod hramskih vrata, zvanih Divna, da prosi  milostinju od onih koji ulaze u Hram. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  On ugleda Petra i Ivana  upravo kad zakoračiše u Hram te zamoli milostinju. </p>
<p id="v4"><sup><small>4</small></sup>  Petar ga  zajedno s Ivanom prodorno pogleda i reče: "Pogledaj u nas!" </p>
<p id="v5"><sup><small>5</small></sup>  Dok  ih je molećivo motrio očekujući od njih nešto dobiti, </p>
<p id="v6"><sup><small>6</small></sup>  reče  mu Petar: "Srebra i zlata nema u mene, ali što imam - to ti dajem:  u ime Isusa Krista Nazarećanina hodaj!" </p>
<p id="v7"><sup><small>7</small></sup>  I uhvativši ga za  desnu ruku, pridiže ga: umah mu omoćaše noge i gležnjevi </p>
<p id="v8"><sup><small>8</small></sup>  pa  skoči, uspravi se, stane hodati te uđe s njima u Hram hodajući, poskakujući i hvaleći Boga. </p>
<p id="v9"><sup><small>9</small></sup>  Sav ga narod vidje kako hoda  i hvali Boga. </p>
<p id="v10"><sup><small>10</small></sup>  Razabraše da je to on - onaj koji je na Divnim  vratima Hrama prosio milostinju - i ostadoše zapanjeni i izvan  sebe zbog onoga što se s njim dogodilo. </p>
<p id="v11"><sup><small>11</small></sup>  Kako se pak on držao Petra i Ivana, sav se narod zapanjen  strča k njima u trijem zvani Salomonov. </p>
<p id="v12"><sup><small>12</small></sup>  Kada to vidje Petar, obrati se narodu: "Izraelci, što se ovomu čudite? Ili što nas  gledate kao da smo svojom snagom ili pobožnošću postigli da ovaj  prohoda? </p>
<p id="v13"><sup><small>13</small></sup>  Bog Abrahamov, Izakov i Jakovljev, Bog otaca  naših, proslavi slugu svoga, Isusa kojega vi predadoste i  kojega se odrekoste pred Pilatom kad već bijaše odlučio pustiti  ga. </p>
<p id="v14"><sup><small>14</small></sup>  Vi se odrekoste Sveca i Pravednika, a izmoliste da vam  se daruje ubojica. </p>
<p id="v15"><sup><small>15</small></sup>  Začetnika života ubiste. Ali Bog ga uskrisi  od mrtvih, čemu smo mi svjedoci." </p>
<p id="v16"><sup><small>16</small></sup>  "I po vjeri u njegovo ime, to je ime dalo snagu ovomu  kojega gledate i poznate: vjera u Njega vratila je ovomu potpuno  zdravlje naočigled vas sviju." <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  "I sada, braćo, znam da ste ono uradili iz neznanja kao  i glavari vaši. </p>
<p id="v18"><sup><small>18</small></sup>  Ali Bog tako ispuni što unaprijed navijesti  po ustima svih proroka: da će njegov Pomazanik trpjeti. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Pokajte  se dakle i obratite da se izbrišu grijesi vaši <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  pa od Gospodina  dođu vremena rashlade te on pošalje vama unaprijed namijenjenog  Pomazanika, Isusa." </p>
<p id="v21"><sup><small>21</small></sup>  Njega treba da nebo pridrži do vremena uspostave svega  što obeća Bog na usta svetih proroka svojih odvijeka." </p>
<p id="v22"><sup><small>22</small></sup>  "Mojsije tako reče: Proroka poput mene od vaše braće  podignut će vam Gospodin, Bog vaš. Njega slušajte u svemu što  vam god reče. </p>
<p id="v23"><sup><small>23</small></sup>  I svaka duša koja ne posluša toga proroka, neka se iskorijeni iz naroda." </p>
<p id="v24"><sup><small>24</small></sup>  "I svi Proroci koji su - od Samuela dalje - govorili, također su navijestili ove dane." <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  "Vi ste sinovi proroka i Saveza koji sklopi Bog s ocima  vašim govoreći Abrahamu: Potomstvom će se tvojim blagoslivljati  sva plemena zemlje. <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  Vama najprije podiže Bog Slugu svoga  i posla ga blagoslivljati vas da se svatko obrati od opačina  svojih." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/2">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 2</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/4">
          <span class="pr-2">Djela apostolska - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:2,10 <i>Prekrasna vrata</i>: <a href="/hr/The_Urantia_Book/125#p1_5">KU 125:1.5</a>. </li>
  <li id="fn2"><a href="#cite2">↑</a> 3:16 <i>Implicitna vjera</i>: <a href="/hr/The_Urantia_Book/156#p5_12">KU 156:5.12</a>. </li>
  <li id="fn3"><a href="#cite3">↑</a> 3:18 <i>Dio 2: Sav ispunjen duhom</i>: <a href="/hr/The_Urantia_Book/194#p4_4">KU 194:4.4</a>. </li>
  <li id="fn4"><a href="#cite4">↑</a> 3:19-21a <i>Dio 2: Sav ispunjen duhom</i>: <a href="/hr/The_Urantia_Book/194#p4_4">KU 194:4.4</a>. </li>
  <li id="fn5"><a href="#cite5">↑</a> 3:24 <i>Samuel, prvi hebrejski prorok</i>: <a href="/hr/The_Urantia_Book/97#p1_1">KU 97:1.1</a>. </li>
  <li id="fn6"><a href="#cite6">↑</a> 3:25 <i>Abrahamovo potomstvo</i>: <a href="/hr/The_Urantia_Book/136#p1_1">KU 136:1.1</a>. </li>
</ol>
</div>
