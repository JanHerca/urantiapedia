<!--
title: "Djela apostolska - Poglavlje 4"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/3">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 3</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/5">
          <span class="pr-2">Djela apostolska - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dok su oni još govorili narodu, priđu im svećenici, hramski  zapovjednik i saduceji, </p>
<p id="v2"><sup><small>2</small></sup>  ozlovoljeni što uče narod i navješćuju  - u Isusu - uskrsnuće od mrtvih; </p>
<p id="v3"><sup><small>3</small></sup>  pograbe ih i bace u tamnicu  do sutra jer već bijaše večer. </p>
<p id="v4"><sup><small>4</small></sup>  Ipak mnogi od onih koji su  čuli Riječ, povjerovaše te broj vjernika poraste nekako do pet  tisuća. </p>
<p id="v5"><sup><small>5</small></sup>  Sutradan se sastadoše u Jeruzalemu glavari, starješine  i pismoznanci - </p>
<p id="v6"><sup><small>6</small></sup>  i veliki svećenik Ana, i Kajfa, i Ivan, i  Aleksandar, i svi od roda velikosvećeničkoga. </p>
<p id="v7"><sup><small>7</small></sup>  Izvedoše apostole  preda se pa ih stadoše ispitivati: "Kojom snagom ili po kojem  imenu vi to učiniste?" </p>
<p id="v8"><sup><small>8</small></sup>  Onda Petar pun Duha Svetoga reče: "Glavari narodni i starješine! </p>
<p id="v9"><sup><small>9</small></sup>  Zar mi danas odgovaramo zbog dobra djela učinjena bolesnu  čovjeku? Po kome je ovaj spašen? </p>
<p id="v10"><sup><small>10</small></sup>  Neka bude znano svima vama  i svemu narodu Izraelovu: po imenu Isusa Krista Nazarećanina, kojega ste vi raspeli, a kojega Bog uskrisi od mrtvih! Po njemu  ovaj stoji pred vama zdrav! <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  On je onaj kamen koji  vi graditelji odbaciste, ali koji postade kamen zaglavni. </p>
<p id="v12"><sup><small>12</small></sup>  I nema ni u kome drugom spasenja. Nema uistinu pod nebom  drugoga imena dana ljudima po kojemu se možemo spasiti." <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Kad vidješe neustrašivost Petrovu i Ivanovu, a znajući  da su to ljudi nepismeni i neuki, bijahu u čudu; znali su ih, da bijahu s Isusom, ali <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  videći gdje s njima stoji izliječeni  čovjek, nisu mogli ništa protusloviti. </p>
<p id="v15"><sup><small>15</small></sup>  Stoga zapovjediše  da izađu iz vijećnice pa stadoše raspravljati: </p>
<p id="v16"><sup><small>16</small></sup>  "Što ćemo  s tim ljudima? Ta učinili su očit znak, poznat svim Jeruzalemcima, ne možemo ga nijekati; </p>
<p id="v17"><sup><small>17</small></sup>  ali da se još više ne razglasi u  narod, zaprijetimo im da nikomu živom o tom Imenu više ne govore." </p>
<p id="v18"><sup><small>18</small></sup>  Pozvaše ih i zapovjediše im da podnipošto ne zbore niti  naučavaju u ime Isusovo. </p>
<p id="v19"><sup><small>19</small></sup>  Ali im Petar i Ivan odgovoriše:  "Sudite je li pred Bogom pravo slušati radije vas nego Boga. </p>
<p id="v20"><sup><small>20</small></sup>  Mi doista ne možemo ne govoriti što vidjesmo i čusmo." <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Ali  oni ne našavši kako da ih kazne, opet im zaprijete pa ih otpuste  poradi naroda jer su svi slavili Boga zbog onoga što se dogodilo. </p>
<p id="v22"><sup><small>22</small></sup>  Jer čovjeku na kom se dogodi čudo ozdravljenja bijaše više  od četrdeset godina. </p>
<p id="v23"><sup><small>23</small></sup>  Otpušteni, odoše svojima i javiše što im rekoše veliki  svećenici i starješine. </p>
<p id="v24"><sup><small>24</small></sup>  Kad su oni to čuli, jednodušno podigoše  glas k Bogu i rekoše: "Gospodine, ti si stvorio nebo i zemlju i more i sve što je u njima! <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Ti si na usta oca našega, sluge svoga Davida, po Duhu Svetom rekao: Zašto se bune narodi, zašto puci ludosti snuju? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Ustaju kraljevi zemaljski, Knezovi se rotÄe protiv Gospodina i protiv Pomazanika njegova. </p>
<p id="v27"><sup><small>27</small></sup>  RotÄe se, uistinu, u ovome gradu na svetog Slugu tvoga Isusa, kog pomaza, rotÄe se Herod i Poncije Pilat zajedno s narodima i pucima izraelskim </p>
<p id="v28"><sup><small>28</small></sup>  da učine što tvoja ruka i tvoja volja predodredi da se zbude. </p>
<p id="v29"><sup><small>29</small></sup>  I evo sada, Gospodine, promotri prijetnje njihove i daj slugama svojim sa svom smjelošću navješćivati riječ tvoju! </p>
<p id="v30"><sup><small>30</small></sup>  Pruži ruku svoju da bude ozdravljenja, znamenja i čudesa po imenu svetoga Sluge tvoga Isusa." </p>
<p id="v31"><sup><small>31</small></sup>  I pošto se pomoliše, potrese se mjesto gdje bijahu  sabrani, i svi se napuniše Duha Svetoga te stanu navješćivati  riječ Božju smjelo. <sup id="cite8"><a href="#fn8">[8]</a></sup></p>
<p id="v32"><sup><small>32</small></sup>  U mnoštva onih što prigrliše vjeru bijaše jedno srce  i jedna duša. I nijedan od njih nije svojim zvao ništa od onoga  što je imao, nego im sve bijaše zajedničko. <sup id="cite9"><a href="#fn9">[9]</a></sup></p>
<p id="v33"><sup><small>33</small></sup>  Apostoli pak  velikom silom davahu svjedočanstvo o uskrsnuću Gospodina Isusa  i svi uživahu veliku naklonost. <sup id="cite10"><a href="#fn10">[10]</a></sup></p>
<p id="v34"><sup><small>34</small></sup>  Doista, nitko među njima  nije oskudijevao jer koji bi god posjedovali zemljišta ili kuće, prodavali bi ih i utržak donosili </p>
<p id="v35"><sup><small>35</small></sup>  i stavljali pred noge  apostolima. A dijelilo se svakomu koliko je trebao. </p>
<p id="v36"><sup><small>36</small></sup>  A Josip, od apostola prozvan Barnaba, što znači Sin utjehe, levit, rodom Cipranin, </p>
<p id="v37"><sup><small>37</small></sup>  posjedovaše jednu njivu; proda je  pa donese novac i postavi pred noge apostolima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/3">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 3</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/5">
          <span class="pr-2">Djela apostolska - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:10-12 <i>Proglašavao „evanđelje“</i>: <a href="/hr/The_Urantia_Book/195#p0_2">KU 195:0.2</a>.  <i>Vjera u uskrsnuće</i>: <a href="/hr/The_Urantia_Book/190#p0_4">KU 190:0.4</a>. </li>
  <li id="fn2"><a href="#cite2">↑</a> 4:12 <i>Evanđelje spasenja Božjega</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje spasenja</i>: <a href="/hr/The_Urantia_Book/190#p4_1">KU 190:4.1</a>. </li>
  <li id="fn3"><a href="#cite3">↑</a> 4:13 <i>Neučeni Galilejci</i>: <a href="/hr/The_Urantia_Book/195#p6_9">KU 195:6.9</a>.  <i>Neobrazovani i neučeni ljudi</i>: <a href="/hr/The_Urantia_Book/139#p0_4">KU 139:0.4</a>. </li>
  <li id="fn4"><a href="#cite4">↑</a> 4:20 <i>Govori samo ono što čujem; ne rekla-kazala</i>: <a href="/hr/The_Urantia_Book/138#p8_4">KU 138:8.4</a>. </li>
  <li id="fn5"><a href="#cite5">↑</a> 4:24 <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog kao Stvoritelj svega</i>: <a href="/hr/The_Urantia_Book/0#p2_9">KU 0:2.9</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Bog je stvorio sve</i>: <a href="/hr/The_Urantia_Book/131#p2_2">KU 131:2.2</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog je stvorio svijet i sve u njemu</i>: <a href="/hr/The_Urantia_Book/95#p5_9">KU 95:5.9</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn6"><a href="#cite6">↑</a> 4:25 <i>Zašto bjesne pogani</i>: <a href="/hr/The_Urantia_Book/155#p1_3">KU 155:1.3</a>. </li>
  <li id="fn7"><a href="#cite7">↑</a> 4:25-26 <i>Zašto bjesne pogani</i>: <a href="/hr/The_Urantia_Book/155#p1_1">KU 155:1.1</a>. </li>
  <li id="fn8"><a href="#cite8">↑</a> 4:31b-32 <i>Dio 2: Sav ispunjen duhom</i>: <a href="/hr/The_Urantia_Book/194#p4_3">KU 194:4.3</a>. </li>
  <li id="fn9"><a href="#cite9">↑</a> 4:32 <i>Jedinstvo duha</i>: <a href="/hr/The_Urantia_Book/194#p3_17">KU 194:3.17</a>. </li>
  <li id="fn10"><a href="#cite10">↑</a> 4:33 <i>Propovijedajte evanđelje s velikom snagom</i>: <a href="/hr/The_Urantia_Book/181#p2_11">KU 181:2.11</a>. </li>
</ol>
</div>
