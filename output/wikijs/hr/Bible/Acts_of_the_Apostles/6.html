<!--
title: "Djela apostolska - Poglavlje 6"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/5">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 5</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/7">
          <span class="pr-2">Djela apostolska - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U one dane, kako se broj učenika množio, Židovi grčkog jezika  stadoše mrmljati protiv domaćih Židova što se u svagdanjem služenju  zanemaruju njihove udovice. </p>
<p id="v2"><sup><small>2</small></sup>  Dvanaestorica nato sazvaše mnoštvo  učenika i rekoše: "Nije pravo da mi napustimo riječ Božju da  bismo služili kod stolova. </p>
<p id="v3"><sup><small>3</small></sup>  De pronađite, braćo, između sebe  sedam muževa na dobru glasu, punih Duha i mudrosti. Njih ćemo  postaviti nad ovom službom, </p>
<p id="v4"><sup><small>4</small></sup>  a mi ćemo se posvetiti molitvi  i posluživanju Riječi." </p>
<p id="v5"><sup><small>5</small></sup>  Prijedlog se svidje svemu mnoštvu pa izabraše Stjepana, muža puna vjere i Duha Svetoga, zatim Filipa, Prohora, Nikanora, Timona, Parmenu te antiohijskog pridošlicu Nikolu. </p>
<p id="v6"><sup><small>6</small></sup>  Njih postave  pred apostole, a oni pomolivši se, polože na njih ruke. </p>
<p id="v7"><sup><small>7</small></sup>  I riječ je Božja rasla, uvelike se množio broj učenika u Jeruzalemu  i veliko je mnoštvo svećenika prihvaćalo vjeru. </p>
<p id="v8"><sup><small>8</small></sup>  Stjepan je pun milosti i snage činio velika čudesa i znamenja  u narodu. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Nato se digoše neki iz takozvane sinagoge Slobodnjaka, Cirenaca, Aleksandrinaca te onih iz Cilicije i Azije pa počeše  raspravljati sa Stjepanom, </p>
<p id="v10"><sup><small>10</small></sup>  ali nisu mogli odoljeti mudrosti  i Duhu kojim je govorio. </p>
<p id="v11"><sup><small>11</small></sup>  Onda podmetnuše neke ljude koji rekoše: "Čuli smo ga  govoriti pogrdne riječi protiv Mojsija i Boga." </p>
<p id="v12"><sup><small>12</small></sup>  Podjare i  narod, starješine i pismoznance pa priđu, zgrabe ga i odvuku  u Vijeće. </p>
<p id="v13"><sup><small>13</small></sup>  Ondje namjestiše lažne svjedoke koji rekoše: "Ovaj  čovjek neprestance govori protiv svetog Mjesta i Zakona. </p>
<p id="v14"><sup><small>14</small></sup>  Čuli  smo ga doista govoriti: 'Isus Nazarećanin razvalit će ovo Mjesto  i izmijeniti običaje koje nam predade Mojsije'." </p>
<p id="v15"><sup><small>15</small></sup>  A svi koji  su sjedili u Vijeću upriješe pogled u Stjepana te opaziše - lice  mu kao u anđela. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/5">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 5</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/7">
          <span class="pr-2">Djela apostolska - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:8-7:60 <i>Kamenovanje Stjepana</i>: <a href="/hr/The_Urantia_Book/128#p3_6">KU 128:3.6</a>.  <i>Stjepanovo kamenovanje</i>: <a href="/hr/The_Urantia_Book/132#p0_5">KU 132:0.5</a>. </li>
</ol>
</div>
