<!--
title: "Djela apostolska - Poglavlje 22"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/21">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 21</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/23">
          <span class="pr-2">Djela apostolska - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Braćo i oci, poslušajte što ću vam sad u svoju obranu reći." </p>
<p id="v2"><sup><small>2</small></sup>  Kad čuše da im govori hebrejskim jezikom, još većma utihnuše.  On nastavi: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  "Ja sam Židov, rođen u Tarzu cilicijskom, ali  odrastao u ovom gradu, do nogu Gamalielovih odgojen točno po  otačkom Zakonu; bijah revnitelj Božji kao što ste svi vi još  danas. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ovaj sam Put na smrt progonio, u okove bacao i predavao  u tamnice muževe i žene, </p>
<p id="v5"><sup><small>5</small></sup>  kako mi to može posvjedočiti i veliki  svećenik i sve starješinstvo. Od njih sam i pisma dobio za braću  u Damasku pa se zaputio da i one ondje okovane dovedem u Jeruzalem  da se kazne." </p>
<p id="v6"><sup><small>6</small></sup>  "Dok sam tako putovao i približavao se Damasku, s neba  me oko podneva iznenada obasja svjetlost velika. </p>
<p id="v7"><sup><small>7</small></sup>  Sruših se  na tlo i začuh glas što mi govoraše: 'Savle, Savle, zašto me  progoniš?' </p>
<p id="v8"><sup><small>8</small></sup>  Ja odgovorih: 'Tko si, Gospodine?' Reče mi: 'Ja  sam Isus Nazarećanin koga ti progoniš.' </p>
<p id="v9"><sup><small>9</small></sup>  Oni koji bijahu sa  mnom svjetlost doduše primijetiše, ali ne čuše glasa Onoga koji  mi govoraše. </p>
<p id="v10"><sup><small>10</small></sup>  Rekoh nato: 'Što mi je činiti, Gospodine?' Gospodin  će mi: 'Ustani, pođi u Damask i ondje će ti se reći što ti je  određeno učiniti.' </p>
<p id="v11"><sup><small>11</small></sup>  Kako od sjaja one svjetlosti obnevidjeh, pratioci me povedoše za ruku te stigoh u Damask." </p>
<p id="v12"><sup><small>12</small></sup>  "Neki Ananija, čovjek po Zakonu pobožan i na dobru glasu  u Židova ondje nastanjenih - </p>
<p id="v13"><sup><small>13</small></sup>  dođe k meni, pristupi mi i reče:  'Savle, brate, progledaj!' I ja se u taj čas zagledah u nj. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  A  on će: 'Bog otaca naših predodredi te da upoznaš volju njegovu, da vidiš Pravednika i čuješ glas iz usta njegovih </p>
<p id="v15"><sup><small>15</small></sup>  jer bit  ćeš mu pred svim ljudima svjedokom onoga što si vidio i čuo. </p>
<p id="v16"><sup><small>16</small></sup>  I što sad oklijevaš? Ustani, krsti se i operi grijehe svoje, prizivljući Ime njegovo!'" </p>
<p id="v17"><sup><small>17</small></sup>  "Pošto se vratih u Jeruzalem, dok sam se jednom molio  u Hramu, padoh u zanos </p>
<p id="v18"><sup><small>18</small></sup>  i vidjeh Gospodina gdje mi govori:  'Pohiti, žurno izađi iz Jeruzalema jer neće primiti tvoga svjedočanstva  o meni.' </p>
<p id="v19"><sup><small>19</small></sup>  Ja rekoh: 'Gospodine, oni znaju da sam ja u tamnice  bacao i bičevao po sinagogama one koji vjeruju u te. </p>
<p id="v20"><sup><small>20</small></sup>  I dok  se prolijevala krv Stjepana, svjedoka tvoga, i ja sam ondje stajao  i odobravao te čuvao haljine onih koji ga ubijahu.' </p>
<p id="v21"><sup><small>21</small></sup>  Nato  mi reče: 'Pođi jer ću te poslati daleko k poganima!' </p>
<p id="v22"><sup><small>22</small></sup>  Slušali su ga sve do te riječi, a tada podigoše glas:  "Ukloni takva sa zemlje! Nije pravo da živi!" </p>
<p id="v23"><sup><small>23</small></sup>  Kako oni stadoše  bučiti, odbacivati haljine i vitlati prašinu u zrak, </p>
<p id="v24"><sup><small>24</small></sup>  zapovjedi  tisućnik da Pavla uvedu u vojarnu pa odredi da ga bičevima ispitaju  kako bi doznao zašto tako viču protiv njega. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  Kad ga remenjem  rastegoše, reče on nazočnom satniku: "Rimskoga građanina, i još  neosuđena, smijete bičevati?" </p>
<p id="v26"><sup><small>26</small></sup>  Kad je to čuo satnik, priđe tisućniku i dojavi mu: "Što  si to nakanio? Ovaj je čovjek Rimljanin!" </p>
<p id="v27"><sup><small>27</small></sup>  Tisućnik tada priđe Pavlu pa mu reče: "Reci mi, jesi  li Rimljanin!" On odvrati: "Da." </p>
<p id="v28"><sup><small>28</small></sup>  Tisućnik dometnu: "Ja stekoh  to građanstvo za skupe novce." Pavao nato reče: "Ja sam se pak  s njim i rodio." </p>
<p id="v29"><sup><small>29</small></sup>  Brže stoga odstupe od njega oni koji su ga imali ispitivati.  I tisućnik se preplaši kad sazna da je Pavao Rimljanin, a on  ga bijaše okovao. </p>
<p id="v30"><sup><small>30</small></sup>  Sutradan pak kad je htio točno saznati za što ga Židovi  optužuju, odriješi ga pa zapovjedi da se sastanu veliki svećenici  i sve Vijeće te privede Pavla i postavi ga pred njih. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/21">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 21</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/23">
          <span class="pr-2">Djela apostolska - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:2-3 <i>Pavao je govorio grčkim jezikom</i>: <a href="/hr/The_Urantia_Book/121#p1_2">KU 121:1.2</a>. </li>
  <li id="fn2"><a href="#cite2">↑</a> 22:3 <i>Sjedio ničijim nogama</i>: <a href="/hr/The_Urantia_Book/126#p2_3">KU 126:2.3</a>. </li>
  <li id="fn3"><a href="#cite3">↑</a> 22:13 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn4"><a href="#cite4">↑</a> 22:24-29 <i>Pavao je bio rimski građanin</i>: <a href="/hr/The_Urantia_Book/121#p1_2">KU 121:1.2</a>. </li>
</ol>
</div>
