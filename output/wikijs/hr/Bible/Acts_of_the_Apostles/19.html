<!--
title: "Djela apostolska - Poglavlje 19"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/18">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 18</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/20">
          <span class="pr-2">Djela apostolska - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dok je Apolon bio u Korintu, Pavao, pošto prođe gornje krajeve, dođe u Efez, nađe neke učenike <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  pa ih upita: "Jeste li primili  Duha Svetoga kad ste povjerovali?" Oni će mu: "Ta ni čuli nismo  da ima Duh Sveti." </p>
<p id="v3"><sup><small>3</small></sup>  Nato će on: "Kako ste onda kršteni?" "Krštenjem  Ivanovim", odvrate oni. </p>
<p id="v4"><sup><small>4</small></sup>  Nato će Pavao: "Ivan je krstio krštenjem  obraćenja govoreći narodu da vjeruje u Onoga koji za njim dolazi, to jest u Isusa." </p>
<p id="v5"><sup><small>5</small></sup>  Čuvši to, krste se u ime Gospodina Isusa, </p>
<p id="v6"><sup><small>6</small></sup>  pa kad Pavao položi na njih ruke, dođe Duh Sveti na njih  te stanu govoriti drugim jezicima i prorokovati. </p>
<p id="v7"><sup><small>7</small></sup>  Bijaše u  svemu dvanaestak muževa. </p>
<p id="v8"><sup><small>8</small></sup>  Onda Pavao uđe u sinagogu te je tri mjeseca hrabro raspravljao  i uvjeravao o kraljevstvu Božjem. </p>
<p id="v9"><sup><small>9</small></sup>  Ali kako neki, okorjeli  i nepokorni, ocrnjivahu ovaj Put pred mnoštvom, odstupi od njih, odvoji učenike i danomice raspravljaše u školi nekog Tirana. </p>
<p id="v10"><sup><small>10</small></sup>  Trajalo je to dvije godine, tako da su svi azijski žitelji, Židovi i Grci, čuli riječ Božju. </p>
<p id="v11"><sup><small>11</small></sup>  Bog je pak činio čudesa nesvakidašnja po rukama Pavlovima </p>
<p id="v12"><sup><small>12</small></sup>  tako da bi na bolesnike stavljali rupce ili rublje s Pavlova  tijela pa bi s njih nestajalo bolesti i zli duhovi iz njih izlazili. </p>
<p id="v13"><sup><small>13</small></sup>  Zato i neki Židovi zaklinjaoci-potukači pokušaše zazvati  ime Gospodina Isusa nad one koji imahu zle duhove. Govorili su:  "Zaklinjem vas Isusom koga Pavao propovijeda." </p>
<p id="v14"><sup><small>14</small></sup>  To činjaše  sedam sinova nekog Skeve, židovskoga velikog svećenika. </p>
<p id="v15"><sup><small>15</small></sup>  Zli  im duh odvrati: "Isusa poznajem i Pavla znam, ali tko ste vi?" </p>
<p id="v16"><sup><small>16</small></sup>  I čovjek u kome bijaše zli duh, nasrnu na njih i nadjača  ih te oni goli i izranjeni pobjegoše iz one kuće. </p>
<p id="v17"><sup><small>17</small></sup>  Doznaše  to svi žitelji efeški, Židovi i Grci, pa ih sve obuze strah te  se stade veličati ime Gospodina Isusa. </p>
<p id="v18"><sup><small>18</small></sup>  Mnogi pak od onih koji su povjerovali dolazili su ispovijedati  i očitovati svoja djela. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  I podosta onih koji su se bavili  praznovjerjem donosili su knjige i spaljivali ih pred svima.  Procijeniše ih te nađoše da vrijede pedeset tisuća srebrnjaka. </p>
<p id="v20"><sup><small>20</small></sup>  TAko se snagom Gospodnjom Riječ širila i jačala. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Pošto se to ispuni, naumi Pavao preko Makedonije i Ahaje  otići u Jeruzalem te reče: "Pošto budem ondje, trebat će da i  Rim vidim." </p>
<p id="v22"><sup><small>22</small></sup>  Onda posla u Makedoniju dvojicu svojih poslužitelja, Timoteja i Erasta, a on provede još neko vrijeme u Aziji. </p>
<p id="v23"><sup><small>23</small></sup>  Nekako u ono doba nasta nemalena pobuna protiv ovog Puta. </p>
<p id="v24"><sup><small>24</small></sup>  Neki srebrar, imenom Demetrije, izrađivao je srebrne hramiće  Artemidine i namicao obrtnicima nemalu dobit. </p>
<p id="v25"><sup><small>25</small></sup>  Skupi on njih  i sve koji su se bavili takvim poslom te im reče: "Ljudi, vi  znate, u ovom je umijeću naše blagostanje. </p>
<p id="v26"><sup><small>26</small></sup>  A vidite i čujete  da je taj Pavao ne samo u Efezu nego gotovo i u svoj Aziji uvjerio  i preokrenuo poveliko mnoštvo govoreći da nema bogova rukama  izdjeljanih. </p>
<p id="v27"><sup><small>27</small></sup>  Tako prijeti opasnost ne samo da na zao glas  dođe naše zanimanje, nego i to da se ništa neće držati do hrama  velike božice Artemide te će nestati veličanstva one koju štuje  sva Azija i sav svijet." </p>
<p id="v28"><sup><small>28</small></sup>  Čuvši to, razgnjeve se pa poviču: "Velika je Artemida  efeška!" </p>
<p id="v29"><sup><small>29</small></sup>  Sav se grad uskomeša; jednodušno nahrupe u kazalište  vukući sa sobom Makedonce Gaja i Aristarha, suputnike Pavlove. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Kad je Pavao htio među narod, ne dopustiše mu učenici. </p>
<p id="v31"><sup><small>31</small></sup>  Čak  i neki azijarsi, njegovi prijatelji, poslaše k njemu i zamoliše  da ne dolazi u kazalište. </p>
<p id="v32"><sup><small>32</small></sup>  Jedni su izvikivali jedno, drugi drugo jer je skup bio  uskomešan te mnogi nisu ni znali zašto su se strčali. </p>
<p id="v33"><sup><small>33</small></sup>  Neki  iz svjetine uputiše nekog Aleksandra jer su ga Židovi gurali  naprijed. Aleksandar pak mahnu rukom i htjede se obraniti pred  narodom. </p>
<p id="v34"><sup><small>34</small></sup>  Ali kada doznaše da je Židov, udarahu gotovo dva  sata svi u jedan glas: "Velika je Artemida efeška!" </p>
<p id="v35"><sup><small>35</small></sup>  Onda  tajnik umiri svjetinu pa reče: "Efežani! Tko to od ljudi ne zna  da je grad Efez čuvar hrama velike Artemide i kipa s neba palog? </p>
<p id="v36"><sup><small>36</small></sup>  Budući dakle da je to neporecivo, valja da budete mirni te  ništa brzopleto ne činite. </p>
<p id="v37"><sup><small>37</small></sup>  Doveli ste ove ljude, a nisu ni  svetokradice ni hulitelji naše božice. </p>
<p id="v38"><sup><small>38</small></sup>  Ako pak Demetrije  i njegovi obrtnici imaju protiv koga kakvu tužbu, sudovi se sastaju, a tu su i prokonzuli. Neka se tuže! </p>
<p id="v39"><sup><small>39</small></sup>  Ištete li pak što drugo, u zakonitu će se skupu riješiti. </p>
<p id="v40"><sup><small>40</small></sup>  Ta izlažemo se opasnosti  da za ovo današnje budemo optuženi s pobune jer nema nikakva  razloga kojim bismo mogli opravdati ovu strku." To rekavši, raspusti  skup. </p>
<p id="v41"><sup><small>41</small></sup>  - - - </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/18">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 18</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/20">
          <span class="pr-2">Djela apostolska - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:1-10 <i>Kršćanstvo je započelo u Efezu</i>: <a href="/hr/The_Urantia_Book/133#p6_3">KU 133:6.3</a>. </li>
  <li id="fn2"><a href="#cite2">↑</a> 19:18 <i>Ako se ispovjede grijehi, oprošteni su</i>: <a href="/hr/The_Urantia_Book/156#p2_7">KU 156:2.7</a>. </li>
  <li id="fn3"><a href="#cite3">↑</a> 19:20 <i>Kyrios</i>: <a href="/hr/The_Urantia_Book/96#p1_9">KU 96:1.9</a>. </li>
  <li id="fn4"><a href="#cite4">↑</a> 19:29 <i>Gaj</i>: <a href="/hr/The_Urantia_Book/133#p3_11">KU 133:3.11</a>. </li>
</ol>
</div>
