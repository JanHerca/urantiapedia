<!--
title: "Djela apostolska - Poglavlje 5"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/4">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 4</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/6">
          <span class="pr-2">Djela apostolska - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Neki pak čovjek po imenu Ananija, zajedno sa svojom ženom Safirom  proda imanje <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  pa u dogovoru sa ženom odvoji nešto od utrška, a samo jedan dio donese i postavi pred noge apostolima. </p>
<p id="v3"><sup><small>3</small></sup>  Petar  mu reče: "Ananija, zašto ti Sotona ispuni srce te si slagao Duhu  Svetomu i odvojio od utrška imanja? </p>
<p id="v4"><sup><small>4</small></sup>  Da je ostalo neprodano, ne bi li tvoje ostalo; i jednoć prodano, nije li u tvojoj vlasti?  Zašto si se na takvo što odlučio? Nisi slagao ljudima, nego Bogu!" </p>
<p id="v5"><sup><small>5</small></sup>  Kako Ananija ču te riječi, sruši se i izdahnu. I silan strah  spopade sve koji su to čuli. </p>
<p id="v6"><sup><small>6</small></sup>  Nato ustanu mladići, poviju ga, iznesu i pokopaju. </p>
<p id="v7"><sup><small>7</small></sup>  Nakon otprilike tri sata uđe njegova žena ne znajući što  se dogodilo. </p>
<p id="v8"><sup><small>8</small></sup>  Petar joj reče: "Reci mi, jeste li za toliko  dali imanje?" Ona odgovori: "Da, za toliko." </p>
<p id="v9"><sup><small>9</small></sup>  A Petar će joj:  "Što vam bi da se složiste iskušati Duha Gospodnjega? Eto na  vratima nogu onih koji ti pokopaše muža! I tebe će iznijeti!" </p>
<p id="v10"><sup><small>10</small></sup>  Ona se umah sruši do njegovih nogu i izdahnu. Oni mladići  uđu, nađu je mrtvu, iznesu je i pokopaju uz muža. </p>
<p id="v11"><sup><small>11</small></sup>  I silan strah spopade cijelu Crkvu i sve koji su to čuli. </p>
<p id="v12"><sup><small>12</small></sup>  Po rukama se apostolskim događala mnoga znamenja i čudesa  u narodu. Svi su se jednodušno okupljali u Trijemu Salomonovu. </p>
<p id="v13"><sup><small>13</small></sup>  Nitko se drugi nije usuđivao pridružiti im se, ali ih je  narod veličao. </p>
<p id="v14"><sup><small>14</small></sup>  I sve se više povećavalo mnoštvo muževa i  žena što vjerovahu Gospodinu <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  tako da su na trgove iznosili  bolesnike i postavljali ih na ležaljkama i posteljama ne bi li, kad Petar bude prolazio, bar sjena njegova osjenila kojega od  njih. </p>
<p id="v16"><sup><small>16</small></sup>  A slijegalo bi se i mnoštvo iz gradova oko Jeruzalema:  donosili bi bolesnike i opsjednute od nečistih duhova, i svi  bi ozdravljali. </p>
<p id="v17"><sup><small>17</small></sup>  Onda se podiže veliki svećenik i sve njegove pristaše  - sljedba saducejska. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Puni zavisti, pohvataju apostole i  strpaju ih u javnu tamnicu. </p>
<p id="v19"><sup><small>19</small></sup>  Ali anđeo Gospodnji noću otvori  vrata tamnice, izvede ih i reče: <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  "Pođite i postojano u Hramu  navješćujte narodu sve riječi Života ovoga." </p>
<p id="v21"><sup><small>21</small></sup>  Poslušni, u  praskozorje su ušli u Hram te naučavali. Uto stiže veliki svećenik i njegove pristaše, sazovu Vijeće  i sve starješinstvo sinova Izraelovih pa pošalju u zatvor da  ih dovedu. </p>
<p id="v22"><sup><small>22</small></sup>  Kad stražari stigoše onamo, ne nađoše ih u tamnici  pa se vrate i jave: </p>
<p id="v23"><sup><small>23</small></sup>  "Zatvor smo našli sa svom pomnjom zatvoren  i čuvare na straži pred vratima, ali kad smo otvorili, nikoga  unutra ne nađosmo." </p>
<p id="v24"><sup><small>24</small></sup>  Kad su hramski zapovjednik i veliki svećenici čuli te  riječi, u nedoumici su se pitali što bi to moglo biti. </p>
<p id="v25"><sup><small>25</small></sup>  Nato  netko pristigne i dojavi im: "Eno, ljudi koje baciste u tamnicu, u Hramu stoje i uče narod." </p>
<p id="v26"><sup><small>26</small></sup>  Tada zapovjednik sa stražarima  ode te ih dovede - ne na silu jer se bojahu da ih narod ne kamenuje. </p>
<p id="v27"><sup><small>27</small></sup>  Dovedoše ih i privedoše pred Vijeće. Veliki ih svećenik  zapita: </p>
<p id="v28"><sup><small>28</small></sup>  "Nismo li vam strogo zabranili učiti u to Ime? A  vi ste eto napunili Jeruzalem svojim naukom i hoćete na nas navući  krv toga čovjeka." </p>
<p id="v29"><sup><small>29</small></sup>  Petar i apostoli odvrate: "Treba se većma pokoravati  Bogu negoli ljudima! <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Bog otaca naših uskrisi Isusa kojega  vi smakoste objesivši ga na drvo. </p>
<p id="v31"><sup><small>31</small></sup>  Njega Bog desnicom  svojom uzvisi za Začetnika i Spasitelja da obraćenjem podari  Izraela i oproštenjem grijeha. </p>
<p id="v32"><sup><small>32</small></sup>  I mi smo svjedoci tih događaja  i Duh Sveti kojega dade Bog onima što mu se pokoravaju." </p>
<p id="v33"><sup><small>33</small></sup>  Nato se oni razgnjeviše i htjedoše ih ubiti. </p>
<p id="v34"><sup><small>34</small></sup>  Ali  ustade u Vijeću neki farizej imenom Gamaliel, zakonoznanac, kojega  je poštovao sav narod. On zapovjedi da ljude načas izvedu <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  pa  će vijećnicima: "Izraelci, dobro promislite što ćete s tim ljudima. </p>
<p id="v36"><sup><small>36</small></sup>  Ta prije nekog vremena podiže se Teuda tvrdeći da je netko, i uza nj prista oko četiri stotine ljudi. Bi smaknut i sve mu  se pristaše razbjegoše i netragom ih nesta. </p>
<p id="v37"><sup><small>37</small></sup>  Nakon toga se  u dane popisa podiže Juda Galilejac i odvuče narod za sobom.  I on propade i sve mu se pristaše raspršiše. </p>
<p id="v38"><sup><small>38</small></sup>  I sad evo kanite  se, velim vam, tih ljudi i otpustite ih. Jer ako je taj naum  ili to djelo od ljudi, propast će; </p>
<p id="v39"><sup><small>39</small></sup>  ako li je pak od Boga, nećete ga moći uništiti - da se i s Bogom u ratu ne nađete."  Poslušaju ga </p>
<p id="v40"><sup><small>40</small></sup>  pa dozovu apostole, išibaju ih, zapovjede im  da ne govore u ime Isusovo pa ih otpuste. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Oni pak odu ispred  Vijeća radosni što bijahu dostojni podnijeti pogrde za Ime. </p>
<p id="v42"><sup><small>42</small></sup>  I  svaki su dan u Hramu i po kućama neprestance učili i navješćivali  Krista, Isusa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/4">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 4</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/6">
          <span class="pr-2">Djela apostolska - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:1-10 <i>Udari ljude u gnjevu</i>: <a href="/hr/The_Urantia_Book/4#p5_3">KU 4:5.3</a>. </li>
  <li id="fn2"><a href="#cite2">↑</a> 5:14 <i>Učenice</i>: <a href="/hr/The_Urantia_Book/149#p2_8">KU 149:2.8</a>. </li>
  <li id="fn3"><a href="#cite3">↑</a> 5:17-18 <i>Vođe zatvorene</i>: <a href="/hr/The_Urantia_Book/194#p4_10">KU 194:4.10</a>. </li>
  <li id="fn4"><a href="#cite4">↑</a> 5:19 <i>Anđeo otvara vrata zatvora</i>: <a href="/hr/The_Urantia_Book/77#p8_12">KU 77:8.12</a>. </li>
  <li id="fn5"><a href="#cite5">↑</a> 5:29-32 <i>Proglašavao „evanđelje“</i>: <a href="/hr/The_Urantia_Book/195#p0_2">KU 195:0.2</a>. </li>
  <li id="fn6"><a href="#cite6">↑</a> 5:34,38-39 <i>Gamalielov savjet</i>: <a href="/hr/The_Urantia_Book/194#p4_10">KU 194:4.10</a>. </li>
  <li id="fn7"><a href="#cite7">↑</a> 5:40 <i>Saduceji prihvaćaju savjet</i>: <a href="/hr/The_Urantia_Book/194#p4_10">KU 194:4.10</a>. </li>
</ol>
</div>
