<!--
title: "Djela apostolska - Poglavlje 13"
description: 
published: true
date: 2025-11-18T12:59:53Z
tags: bible, bible—acts of the apostles
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 12</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/14">
          <span class="pr-2">Djela apostolska - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U antiohijskoj je Crkvi bilo proroka i učitelja: Barnaba,  Šimun zvani Niger, Lucije Cirenac, Manahen, suothranjenik Heroda  četverovlasnika, i Savao. </p>
<p id="v2"><sup><small>2</small></sup>  Dok su jednom obavljali službu Božju  i postili, reče Duh Sveti: "De mi odlučite Barnabu i Savla za  djelo na koje sam ih pozvao." </p>
<p id="v3"><sup><small>3</small></sup>  Onda su postili, molili, položili  na njih ruke i otpustili ih. </p>
<p id="v4"><sup><small>4</small></sup>  Poslani od Svetoga Duha siđu u Seleuciju, a odande odjedre  na Cipar. </p>
<p id="v5"><sup><small>5</small></sup>  Kad se nađoše u Salamini, navješćivahu riječ Božju  u židovskim sinagogama. Imali su i Ivana za poslužitelja. </p>
<p id="v6"><sup><small>6</small></sup>  Pošto  pak prođoše sav otok do Pafa, nađoše nekog vračara, nazoviproroka, Židova, imenom Barjesu. </p>
<p id="v7"><sup><small>7</small></sup>  On bijaše uz namjesnika Sergija Pavla, čovjeka razborita. Sergije dozva Barnabu i Savla te zaiska čuti  riječ Božju, </p>
<p id="v8"><sup><small>8</small></sup>  ali im se usprotivi Elim, Vračar - tako mu se  ime prevodi - nastojeći odvratiti namjesnika od vjere. </p>
<p id="v9"><sup><small>9</small></sup>  Savao  pak, zvan i Pavao, pun Duha Svetoga, ošinu ga pogledom </p>
<p id="v10"><sup><small>10</small></sup>  i  reče: "Pun svake lukavosti i prevrtljivosti, sine đavolski, neprijatelju  svake pravednosti, zar nikako da prestaneš iskrivljavati ravne  putove Gospodnje? </p>
<p id="v11"><sup><small>11</small></sup>  Evo stoga sada ruke Gospodnje na tebi:  oslijepljet ćeš i neko vrijeme nećeš gledati sunca!" Odmah pade  na nj mrak i tama te on glavinjajući stade tražiti ruke vodilje. </p>
<p id="v12"><sup><small>12</small></sup>  Videći što se dogodilo, povjerova tada namjesnik, zanesen  naukom Gospodnjim. </p>
<p id="v13"><sup><small>13</small></sup>  Pošto se Pavao i oni oko njega otisnuše od Pafa, stigoše  u Pergu pamfilijsku. Ivan ih napusti te se vrati u Jeruzalem. </p>
<p id="v14"><sup><small>14</small></sup>  Oni pak krenuše iz Perge i stigoše u Antiohiju pizidijsku.  U dan subotni ušli su u sinagogu i sjeli. </p>
<p id="v15"><sup><small>15</small></sup>  Nakon čitanja Zakona  i Proroka pošalju nadstojnici sinagoge k njima: "Braćo, rekoše, ima li u vas koja riječ utjehe za narod, govorite!" </p>
<p id="v16"><sup><small>16</small></sup>  Nato usta Pavao, dadne rukom znak i reče: "Izraelci i  vi koji se Boga bojite, čujte! </p>
<p id="v17"><sup><small>17</small></sup>  Bog naroda ovoga, Izraela, izabra oce naše i uzdiže narod za boravka u zemlji egipatskoj  te ga ispruženom rukom izvede iz nje. </p>
<p id="v18"><sup><small>18</small></sup>  Oko četrdeset  ga je godina na rukama nosio u pustinji </p>
<p id="v19"><sup><small>19</small></sup>  pa pošto zatre  sedam naroda u zemlji kanaanskoj, ubaštini ga u zemlji njihovoj </p>
<p id="v20"><sup><small>20</small></sup>  za kakve četiri stotine i pedeset godina. Nakon toga dade  im suce - do Samuela proroka. </p>
<p id="v21"><sup><small>21</small></sup>  Onda zaiskaše kralja pa im  Bog za četrdeset godina dade Šaula, sina Kiševa, iz plemena Benjaminova. </p>
<p id="v22"><sup><small>22</small></sup>  Pošto svrgnu njega, podiže im za kralja Davida za kojega  posvjedoči: Nađoh Davida, sina Jišajeva, čovjeka po  svom srcu, koji će ispuniti sve moje želje. </p>
<p id="v23"><sup><small>23</small></sup>  Iz njegova  potomstva izvede Bog po svom obećanju Izraelu Spasitelja, Isusa. </p>
<p id="v24"><sup><small>24</small></sup>  Pred njegovim je dolaskom Ivan propovijedao krštenje obraćenja  svemu narodu izraelskomu. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  A kad je Ivan dovršavao svoju trku, govorio je: 'Nisam ja onaj za koga me vi držite. Nego za mnom  evo dolazi onaj komu ja nisam dostojan odriješiti obuće na nogama.'" </p>
<p id="v26"><sup><small>26</small></sup>  "Braćo, sinovi roda Abrahamova, vi i oni koji se među  vama Boga boje, nama je upravljena ova Riječ spasenja. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Doista, žitelji Jeruzalema i glavari njihovi ne upoznaše njega ni riječi  proročkih što se čitaju svake subote pa ih, osudivši ga, ispuniše. </p>
<p id="v28"><sup><small>28</small></sup>  Premda ne nađoše nikakva razloga smrti, zatražiše od Pilata  da ga smakne. </p>
<p id="v29"><sup><small>29</small></sup>  Pošto pak izvršiše sve što je o njemu napisano, skinuše ga s drveta i položiše u grob. </p>
<p id="v30"><sup><small>30</small></sup>  Ali Bog ga uskrisi  od mrtvih. </p>
<p id="v31"><sup><small>31</small></sup>  On se mnogo dana ukazivao onima koji s njim bijahu  uzašli iz Galileje u Jeruzalem. Oni su sada njegovi svjedoci  pred narodom." </p>
<p id="v32"><sup><small>32</small></sup>  "I mi vam navješćujemo evanđelje: obećanje dano ocima </p>
<p id="v33"><sup><small>33</small></sup>  Bog je ispunio djeci, nama, uskrisivši Isusa, kao što je  i pisano u Psalmu drugom: Ti si Sin moj, danas te rodih. <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Da ga pak uskrisi od mrtvih te se on više nikad neće vratiti  u trulež, rekao je ovime: Dat ću vama svetinje Davidove, pouzdane. </p>
<p id="v35"><sup><small>35</small></sup>  Zato i na drugome mjestu kaže: Nećeš dati da Svetac tvoj  ugleda truleži. </p>
<p id="v36"><sup><small>36</small></sup>  David doista, pošto u svom naraštaju  posluži volji Božjoj, preminu, pridruži se ocima svojim i vidje  trulež, </p>
<p id="v37"><sup><small>37</small></sup>  a Onaj koga Bog uskrisi ne vidje truleži. </p>
<p id="v38"><sup><small>38</small></sup>  / </p>
<p id="v39"><sup><small>39</small></sup>  Neka vam dakle braćo, znano bude: po Ovome vam se navješćuje  oproštenje grijeha! Po Ovome se tko god vjeruje, opravdava od  svega od čega se po Mojsijevu zakonu niste mogli opravdati! <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Pazite  da se ne zbude što je rečeno u Prorocima: </p>
<p id="v41"><sup><small>41</small></sup>  Obazrite se, preziratelji, snebijte se i nestanite! Jer djelo činim u dane vaše, djelo u koje ne biste vjerovali da vam ga tko ispriča." </p>
<p id="v42"><sup><small>42</small></sup>  Na izlasku su ih molili da im iduće subote o tome govore. </p>
<p id="v43"><sup><small>43</small></sup>  A pošto se skup raspustio, mnogi Židovi i bogobojazne pridošlice  pođoše za Pavlom i Barnabom koji su ih nagovarali ustrajati u  milosti Božjoj. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Iduće se subote gotovo sav grad zgrnu čuti riječ Gospodnju. </p>
<p id="v45"><sup><small>45</small></sup>  Kad su Židovi ugledali mnoštvo, puni zavisti psujući suprotstavljali  su se onomu što je Pavao govorio. </p>
<p id="v46"><sup><small>46</small></sup>  Na to im Pavao i Barnaba  smjelo rekoše: "Trebalo je da se najprije vama navijesti riječ  Božja. Ali kad je odbacujete i sami sebe ne smatrate dostojnima  života vječnoga, obraćamo se evo poganima. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Jer ovako nam  je zapovjedio Gospodin: Postavih te za svjetlost poganima, da budeš na spasenje do nakraj zemlje. <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  Pogani koji su slušali radovali su se i slavili riječ  Gospodnju te povjerovaše oni koji bijahu određeni za život vječni. </p>
<p id="v49"><sup><small>49</small></sup>  Riječ se pak Gospodnja pronese po svoj onoj pokrajini. </p>
<p id="v50"><sup><small>50</small></sup>  Ali Židovi potakoše ugledne bogobojazne žene i prvake  gradske te zametnuše progon protiv Pavla i Barnabe pa ih izbaciše  iz svoga kraja. </p>
<p id="v51"><sup><small>51</small></sup>  Oni pak stresu prašinu s nogu protiv njih  pa odu u Ikonij. </p>
<p id="v52"><sup><small>52</small></sup>  A učenici su se ispunjali radošću i Duhom  Svetim. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Djela apostolska - Poglavlje 12</span>
        </a>
        </td>
        <td>
        <a href="/hr/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Acts_of_the_Apostles/14">
          <span class="pr-2">Djela apostolska - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:24 <i>Ivanovo, krštenje pokajanja</i>: <a href="/hr/The_Urantia_Book/140#p10_1">KU 140:10.1</a>. </li>
  <li id="fn2"><a href="#cite2">↑</a> 13:26 <i>Tko god želi, može doći</i>: <a href="/hr/The_Urantia_Book/165#p3_8">KU 165:3.8</a>.  <i>Tko god želi, može doći</i>: <a href="/hr/The_Urantia_Book/166#p3_7">KU 166:3.7</a>.  <i>Tko god hoće, bit će spašen</i>: <a href="/hr/The_Urantia_Book/131#p10_7">KU 131:10.7</a>.  <i>Tko god želi, može doći</i>: <a href="/hr/The_Urantia_Book/32#p5_8">KU 32:5.8</a>.  <i>Tko god želi, može doći</i>: <a href="/hr/The_Urantia_Book/2#p5_2">KU 2:5.2</a>.  <i>Tko god želi, može doći</i>: <a href="/hr/The_Urantia_Book/100#p7_6">KU 100:7.6</a>.  <i>Tko god želi, može doći</i>: <a href="/hr/The_Urantia_Book/139#p12_7">KU 139:12.7</a>. </li>
  <li id="fn3"><a href="#cite3">↑</a> 13:26-39 <i>Proglašavao „evanđelje“</i>: <a href="/hr/The_Urantia_Book/195#p0_2">KU 195:0.2</a>. </li>
  <li id="fn4"><a href="#cite4">↑</a> 13:33 <i>Jedinorođeni Sin</i>: <a href="/hr/The_Urantia_Book/20#p10_1">KU 20:10.1</a>.  <i>Ti si moj Sin, danas...</i>: <a href="/hr/The_Urantia_Book/136#p9_7">KU 136:9.7</a>.  <i>Jedinorođeni Sin</i>: <a href="/hr/The_Urantia_Book/21#p0_1">KU 21:0.1</a>.  <i>Jedinorođeni Sinovi</i>: <a href="/hr/The_Urantia_Book/21#p1_2">KU 21:1.2</a>.  <i>Jedinorođeni Sin</i>: <a href="/hr/The_Urantia_Book/33#p1_1">KU 33:1.1</a>. </li>
  <li id="fn5"><a href="#cite5">↑</a> 13:39 <i>Spašeni vjerom</i>: <a href="/hr/The_Urantia_Book/150#p5_3">KU 150:5.3</a>. </li>
  <li id="fn6"><a href="#cite6">↑</a> 13:43 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>. </li>
  <li id="fn7"><a href="#cite7">↑</a> 13:46-48 <i>Vjerujte istini, imajte vječni život</i>: <a href="/hr/The_Urantia_Book/157#p6_10">KU 157:6.10</a>.  <i>Vječni život</i>: <a href="/hr/The_Urantia_Book/101#p6_8">KU 101:6.8</a>.  <i>Davatelj vječnog života</i>: <a href="/hr/The_Urantia_Book/128#p1_10">KU 128:1.10</a>.  <i>Vjernici imaju vječni život</i>: <a href="/hr/The_Urantia_Book/153#p2_11">KU 153:2.11</a>.  <i>Tko god vjeruje, nikada ne umire</i>: <a href="/hr/The_Urantia_Book/168#p0_7">KU 168:0.7</a>.  <i>Vječni život</i>: <a href="/hr/The_Urantia_Book/2#p2_1">KU 2:2.1</a>.  <i>Život nakon smrti</i>: <a href="/hr/The_Urantia_Book/121#p5_11">KU 121:5.11</a>.  <i>Dio 2: Živi vječno</i>: <a href="/hr/The_Urantia_Book/27#p1_5">KU 27:1.5</a>.  <i>Vječni život</i>: <a href="/hr/The_Urantia_Book/3#p0_1">KU 3:0.1</a>.  <i>Vječni / vječni život</i>: <a href="/hr/The_Urantia_Book/170#p2_20">KU 170:2.20</a>.  <i>Vjernici nikad ne umiru</i>: <a href="/hr/The_Urantia_Book/162#p7_5">KU 162:7.5</a>.  <i>Vječni život</i>: <a href="/hr/The_Urantia_Book/162#p2_7">KU 162:2.7</a>.  <i>Vječni / vječni život</i>: <a href="/hr/The_Urantia_Book/181#p2_11">KU 181:2.11</a>.  <i>Sinovi vjere nikad ne umiru</i>: <a href="/hr/The_Urantia_Book/193#p1_2">KU 193:1.2</a>.  <i>Vjernici žive vječno</i>: <a href="/hr/The_Urantia_Book/190#p5_4">KU 190:5.4</a>.  <i>Nada za vječni život</i>: <a href="/hr/The_Urantia_Book/170#p2_2">KU 170:2.2</a>.  <i>Vječni život</i>: <a href="/hr/The_Urantia_Book/146#p3_7">KU 146:3.7</a>. </li>
  <li id="fn8"><a href="#cite8">↑</a> 13:47 <i>Evanđelje spasenja Božjega</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje spasenja</i>: <a href="/hr/The_Urantia_Book/190#p4_1">KU 190:4.1</a>. </li>
</ol>
</div>
