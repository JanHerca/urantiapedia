<!--
title: "Ponovljeni zakon - Poglavlje 13"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/12">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 12</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/14">
          <span class="pr-2">Ponovljeni zakon - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (13:2) Ako se u tvojoj sredini pojavi kakav prorok ili čovjek  sa snoviđenjima pa ti iznese kakvo znamenje ili čudo; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  (13:3) i to  se znamenje ili čudo o kojem ti je govorio ispuni i onda ti on  rekne: 'Pođimo sad za drugim bogovima kojih dosad ne poznaješ  i njima iskazujmo štovanje', </p>
<p id="v3"><sup><small>3</small></sup>  (13:4) nemoj slušati riječi toga proroka  ni sne toga sanjača: tÓa to vas iskušava Jahve, Bog vaš; hoće  da dozna ljubite li zbilja Jahvu, Boga svoga, svim srcem svojim  i svom dušom svojom. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  (13:5) Idite samo za Jahvom, Bogom svojim; njega  se bojte; njegove zapovijedi vršite; njegov glas slušajte; njemu  štovanje iskazujte; uz njega se priljubite. </p>
<p id="v5"><sup><small>5</small></sup>  (13:6) A onaj prorok  ili sanjač neka se pogubi jer je poticao na otpad od Jahve, Boga  vašega, koji vas je izveo iz zemlje egipatske i otkupio vas iz  kuće ropstva. Onaj te htio zavesti s puta kojim ti je Jahve,  Bog tvoj, naredio da ideš. Tako treba da iskorijeniš zlo iz svoje  sredine. </p>
<p id="v6"><sup><small>6</small></sup>  (13:7) Kad bi te brat tvoj, sin majke tvoje, ili sin tvoj vlastiti, kći tvoja, žena u tvom naručju ili prijatelj tvoj koji ti je  kao i život, potajno zavodio govoreći: 'Hajde da iskazujemo štovanje  drugim bogovima', kojih ne poznaješ ni ti niti su ih poznavali  tvoji oci, </p>
<p id="v7"><sup><small>7</small></sup>  (13:8) bogovima onih naroda što oko vas budu, bilo tebi  blizu bilo od tebe daleko, od jednoga kraja zemlje do drugoga  - </p>
<p id="v8"><sup><small>8</small></sup>  (13:9) nemoj pristati niti ga slušaj! Neka ga tvoje oko ne sažaljuje;  ne štedi ga i ne sakrivaj ga </p>
<p id="v9"><sup><small>9</small></sup>  (13:10) nego ga ubij! Neka se najprije  tvoja ruka digne na nj da ga usmrtiš, a onda ruka svega naroda. </p>
<p id="v10"><sup><small>10</small></sup>  (13:11) Zaspi ga kamenjem dok ne umre, jer je kušao da te odvrati  od Jahve, Boga tvoga, koji te izvede iz zemlje egipatske, iz  kuće ropstva. </p>
<p id="v11"><sup><small>11</small></sup>  (13:12) Sav će se Izrael, kad to čuje, napuniti strahom  te više neće počinjati takva zla u tvojoj sredini. </p>
<p id="v12"><sup><small>12</small></sup>  (13:13) Ako u kojem tvome gradu što ti ga Jahve, Bog tvoj, dadne  da se u njemu nastaniš, čuješ gdje govore: </p>
<p id="v13"><sup><small>13</small></sup>  (13:14) 'Pojavile se ništarije  iz tvoje sredine i zavedoše žitelje svoga grada kazujući: Hajde  da služimo drugim bogovima! - kojih vi inače ne poznajete - </p>
<p id="v14"><sup><small>14</small></sup>  (13:15) tada  dobro istraži, raspitaj se i temeljito izvidi. Bude li istina  i doista se ta grozota učinila u tvojoj sredini, </p>
<p id="v15"><sup><small>15</small></sup>  (13:16) onda posijeci  oštrim mačem stanovništvo toga grada, izvrši nad njim kleto uništenje  i nad svime što bude u njemu. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  (13:17) Snesi onda sav plijen nasred  trga te spali grad sa svim plijenom kao paljenicu Jahvi, Bogu  svome. Neka zauvijek ostane ruševina i neka se više nikada ne  sazida. </p>
<p id="v17"><sup><small>17</small></sup>  (13:18) Od onoga što je bilo prokletstvom udareno neka ništa  ne prione za tvoju ruku, da Jahve odustane od žestine svoga gnjeva;  da ti iskaže milosrđe, smiluje ti se i razmnoži te, kako se zakleo  tvojim ocima </p>
<p id="v18"><sup><small>18</small></sup>  (13:19) ako ti budeš slušao glas Jahve, Boga svoga,  držeći sve njegove zapovijedi koje ti danas naređujem i vršeći  što je pravo u očima Jahve, Boga tvoga. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/12">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 12</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/14">
          <span class="pr-2">Ponovljeni zakon - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:1-5 <i>Mojsijeva zabrana o snovima</i>: <a href="/hr/The_Urantia_Book/86#p5_7">KU 86:5.7</a>. </li>
  <li id="fn2"><a href="#cite2">↑</a> 13:3 <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>.  <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>.  <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>.  <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn3"><a href="#cite3">↑</a> 13:15-17 <i>Bog nije rekao „pobijte sve neprijatelje“</i>: <a href="/hr/The_Urantia_Book/159#p4_5">KU 159:4.5</a>. </li>
  <li id="fn4"><a href="#cite4">↑</a> 13:18 <i>Drži sve zapovijedi</i>: <a href="/hr/The_Urantia_Book/96#p5_6">KU 96:5.6</a>. </li>
</ol>
</div>
