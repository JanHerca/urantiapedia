<!--
title: "Ponovljeni zakon - Poglavlje 30"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/29">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 29</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/31">
          <span class="pr-2">Ponovljeni zakon - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad te sve ove riječi, blagoslov i prokletstvo što ih danas  preda te stavih, snađu i ti ih uzmeš k srcu među svim narodima  među koje te Jahve, Bog tvoj, bude protjerao </p>
<p id="v2"><sup><small>2</small></sup>  i obratiš se  k Jahvi, Bogu svome, i poslušaš - i ti i tvoji sinovi - glas  njegov iz svega srca svoga i iz sve duše svoje u svemu što sam  ti danas naredio, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  tada će Jahve, Bog tvoj, vratiti tvoje izgnanike;  smilovat će se tebi i opet ćete sabrati između svih naroda među  koje te bude rastjerao Jahve, Bog tvoj. </p>
<p id="v4"><sup><small>4</small></sup>  Ako bi se koji izgnanik  tvoj nalazio i na kraju svijeta, i odande će te sabrati Jahve, Bog tvoj - odande će te uzeti. </p>
<p id="v5"><sup><small>5</small></sup>  Jahve, Bog tvoj, dovest će  te u zemlju koju su posjedovali oci tvoji da je ti zaposjedneš;  učinit će te sretnijim i brojnijim od očeva tvojih. </p>
<p id="v6"><sup><small>6</small></sup>  Jahve, Bog tvoj, obrezat će tvoje srce, srce tvoga potomstva, tako da ljubiš Jahvu, Boga svoga, iz svega srca svoga i iz sve  duše svoje i da živiš. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Jahve, Bog tvoj, svalit će sva ova  prokletstva na neprijatelje tvoje, na mrzitelje tvoje koji su  te progonili. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  A ti ćeš ponovo slušati glas Jahvin i vršiti  sve njegove zapovijedi koje ti danas dajem. </p>
<p id="v9"><sup><small>9</small></sup>  Jahve, Bog tvoj, obilno će te nagrađivati u svakom pothvatu ruku tvojih, u plodu  utrobe tvoje, u plodu stoke tvoje i u urodu tvoga plodnog tla;  jer Jahve će se opet radovati nad tvojim dobrom, kao što se radovao  nad dobrom otaca tvojih, </p>
<p id="v10"><sup><small>10</small></sup>  kad poslušaš glas Jahve, Boga svoga, držeći njegove zapovijedi i njegove naredbe zapisane u knjizi  ovoga Zakona, to jest kada se obratiš Jahvi, Bogu svome, svim  srcem svojim i svom dušom svojom. </p>
<p id="v11"><sup><small>11</small></sup>  Ova zapovijed što ti je danas dajem nije za te preteška  niti je od tebe predaleko. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Nije na nebesima da bi rekao:  'Tko će se za nas popeti na nebesa, skinuti nam je te nam je  objaviti da je vršimo?' </p>
<p id="v13"><sup><small>13</small></sup>  Nije ni preko mora da bi mogao reći:  'Tko će preko mora za nas poći, donijeti nam je te nam je objaviti  da je vršimo?' </p>
<p id="v14"><sup><small>14</small></sup>  Jer, Riječ je posve blizu tebe, u tvojim ustima  i u tvome srcu da je vršiš. </p>
<p id="v15"><sup><small>15</small></sup>  Gledaj! Danas preda te stavljam: život i sreću, smrt  i nesreću. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Ako poslušaš zapovijedi Jahve, Boga svoga, koje  ti danas dajem - ako ih poslušaš ljubeći Jahvu, Boga svoga, hodeći  njegovim putovima, vršeći njegove zapovijedi, njegove zakone  i njegove uredbe, živjet ćeš i razmnožit će te Jahve, Bog tvoj, i blagoslovit će te u zemlji u koju ulaziš da je zaposjedneš. </p>
<p id="v17"><sup><small>17</small></sup>  Ali ako se srce tvoje odvrati i ne poslušaš, nego zastraniš  i budeš se klanjao drugim bogovima i njima iskazivao štovanje, </p>
<p id="v18"><sup><small>18</small></sup>  ja vam danas izjavljujem da ćete zaista propasti; nećete  dugo živjeti na zemlji u koju ćete, prešavši Jordan, ući da je  zaposjednete. </p>
<p id="v19"><sup><small>19</small></sup>  Uzimam danas za svjedoke protiv vas nebo i  zemlju da pred vas stavljam: život i smrt, blagoslov i prokletstvo.  Život, dakle, biraj, </p>
<p id="v20"><sup><small>20</small></sup>  ljubeći Jahvu, Boga svoga, slušajući  njegov glas, prianjajući uz njega, da živiš ti i tvoje potomstvo.  TÓa on je život tvoj, tvoj dugi vijek, da bi mirno mogao boraviti  na zemlji za koju se Jahve zakle ocima tvojim Abrahamu, Izaku  i Jakovu da će im je dati." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/29">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 29</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/31">
          <span class="pr-2">Ponovljeni zakon - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 30:2-3 <i>Pokajte se za oproštenje (Stari zavjet)</i>: <a href="/hr/The_Urantia_Book/159#p5_13">KU 159:5.13</a>. </li>
  <li id="fn2"><a href="#cite2">↑</a> 30:6,16,20 <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>.  <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>.  <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>. </li>
  <li id="fn3"><a href="#cite3">↑</a> 30:6.16.20 <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn4"><a href="#cite4">↑</a> 30:7 <i>Proklinjali su svoje neprijatelje</i>: <a href="/hr/The_Urantia_Book/96#p5_7">KU 96:5.7</a>. </li>
  <li id="fn5"><a href="#cite5">↑</a> 30:11-14 <i>Zapovijed nije skrivena</i>: <a href="/hr/The_Urantia_Book/150#p8_8">KU 150:8.8</a>. </li>
  <li id="fn6"><a href="#cite6">↑</a> 30:15-19 <i>Široki i uski putovi</i>: <a href="/hr/The_Urantia_Book/166#p3_3">KU 166:3.3</a>. </li>
</ol>
</div>
