<!--
title: "Ponovljeni zakon - Poglavlje 20"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/19">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 19</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/21">
          <span class="pr-2">Ponovljeni zakon - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ako pođeš u rat na svoje neprijatelje te vidiš konje, kola  i narod brojniji od sebe, ne boj ih se! TÓa s tobom je Jahve, Bog tvoj, koji te izveo iz zemlje egipatske. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Prije boja neka  svećenik istupi i govori narodu. </p>
<p id="v3"><sup><small>3</small></sup>  Neka im kaže: 'Čuj, Izraele!  Danas polazite u boj na neprijatelje svoje. Neka vam srca ne  klonu! Ne plašite se! Ne bojte se! Ne dršćite pred njima! </p>
<p id="v4"><sup><small>4</small></sup>  TÓa  Jahve, Bog vaš, ide s vama da se bori za vas protiv vaših neprijatelja  i da vas spasi.' </p>
<p id="v5"><sup><small>5</small></sup>  Potom neka narodu progovore nadglednici: 'Ima li koga da je sagradio novu kuću a nije se u nju uselio?  Neka se vrati kući svojoj da ne pogine u boju pa da se tko drugi  u nju ne useli. </p>
<p id="v6"><sup><small>6</small></sup>  Ima li koga da je zasadio vinograd a još ga  nije brao? Neka se vrati domu svome da u boju ne pogine te da  mu drugi roda ne obere. </p>
<p id="v7"><sup><small>7</small></sup>  Ima li koga da se zaručio a nije se  oženio? Neka se vrati domu svome da u boju ne pogine te da mu  tko drugi zaručnice ne odvede.' </p>
<p id="v8"><sup><small>8</small></sup>  Neka nadglednici nastave te  narodu kažu: 'Tko se boji i kome srce trne, neka se vrati domu  svome da ne trne srce njegovoj braći kao njemu.' </p>
<p id="v9"><sup><small>9</small></sup>  Kad nadglednici završe govor narodu, neka vojni zapovjednici  stanu na čelo naroda. </p>
<p id="v10"><sup><small>10</small></sup>  Kada dođeš pod koji grad da na nj navališ, najprije mu  ponudi mir. </p>
<p id="v11"><sup><small>11</small></sup>  Ako ti odgovori mirom i otvori ti vrata svoja, sav narod što se nađe u njemu podvrgni tlaki neka za te radi. </p>
<p id="v12"><sup><small>12</small></sup>  Ali ako odbije tvoj mir i zarati s tobom, opsjedni ga. </p>
<p id="v13"><sup><small>13</small></sup>  Kad  ti ga Jahve, Bog tvoj, preda u ruke, sve njegove muškarce pobij  oštrim mačem! </p>
<p id="v14"><sup><small>14</small></sup>  A žene, djecu, stoku, sve što bude u gradu  - sav plijen - uzmi sebi i uživaj plijen od svojih neprijatelja  što ti ga daje Jahve, Bog tvoj. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Tako čini sa svim gradovima  koji budu vrlo daleko od tebe, koji ne budu gradovi ovih naroda  odavde. </p>
<p id="v16"><sup><small>16</small></sup>  U gradovima onih naroda koje ti Jahve, Bog tvoj,  preda u baštinu ništa ne ostavljaj na životu <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  nego ih udari  'heremom' - kletim uništenjem: Hetite i Amorejce, Kanaance i  Perižane, Hivijce i Jebusejce, kako ti je Jahve, Bog tvoj, naredio, <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  tako da vas ne nauče činiti sve one odvratnosti što ih čine  svojim bogovima te da ne sagriješite protiv Jahve, Boga svoga. </p>
<p id="v19"><sup><small>19</small></sup>  Kad navališ na kakav grad pa ga moradneš dugo opsjedati  da ga osvojiš, nemoj uništavati njegovih stabala zasijecajući  u njih sjekirom. Možeš im jesti plod, a nemoj ih sjeći. Jer poljska  stabla nisu ljudi da bi ispred tebe mogla bježati u utvrdu. </p>
<p id="v20"><sup><small>20</small></sup>  Jedino  stabla za koja znaš da nisu voćke možeš ništiti; njih možeš sjeći  i od njih praviti naprave za opsadu grada koji je u ratu protiv  tebe dok ne padne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/19">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 19</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/21">
          <span class="pr-2">Ponovljeni zakon - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 20:1 <i>U ime Gospodina Boga Izraelova</i>: <a href="/hr/The_Urantia_Book/70#p1_15">KU 70:1.15</a>. </li>
  <li id="fn2"><a href="#cite2">↑</a> 20:1-4 <i>Bog bitaka</i>: <a href="/hr/The_Urantia_Book/70#p1_15">KU 70:1.15</a>.  <i>Bog bitaka</i>: <a href="/hr/The_Urantia_Book/89#p6_3">KU 89:6.3</a>. </li>
  <li id="fn3"><a href="#cite3">↑</a> 20:14 <i>Hvatanje ženki</i>: <a href="/hr/The_Urantia_Book/69#p8_4">KU 69:8.4</a>. </li>
  <li id="fn4"><a href="#cite4">↑</a> 20:16-18 <i>Bog nije rekao „pobijte sve neprijatelje“</i>: <a href="/hr/The_Urantia_Book/159#p4_5">KU 159:4.5</a>. </li>
  <li id="fn5"><a href="#cite5">↑</a> 20:17 <i>Hebrejima „potpuno uništiti“</i>: <a href="/hr/The_Urantia_Book/69#p8_3">KU 69:8.3</a>. </li>
</ol>
</div>
