<!--
title: "Ponovljeni zakon - Poglavlje 2"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/1">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 1</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/3">
          <span class="pr-2">Ponovljeni zakon - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Onda se okrenusmo i pođosmo u pustinju prema Crvenome moru, kako mi je Jahve naredio. Dugo smo se vrtjeli oko gore Seira. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  I reče mi Jahve: </p>
<p id="v3"><sup><small>3</small></sup>  'Dosta ste se vrtjeli oko ovoga brda.  Okrenite prema sjeveru!' </p>
<p id="v4"><sup><small>4</small></sup>  I narodu naloži ovako: 'Sad ćete  proći preko područja svoje braće, potomaka Ezavovih, koji žive  u Seiru. Oni se vas boje, ali vi dobro pripazite; </p>
<p id="v5"><sup><small>5</small></sup>  s njima  ne zamećite boja jer vam neću dati ni stope njihove zemlje: goru  Seir predao sam Ezavu u vlasništvo. </p>
<p id="v6"><sup><small>6</small></sup>  Hranu od njih kupujte  za novac da imate što jesti; i vodu za piće kupujte od njih za  novac.' </p>
<p id="v7"><sup><small>7</small></sup>  Ta Jahve te, Bog tvoj, blagoslovio u svim djelima  tvojih ruku; on je bdio nad tvojim putovanjem onom velikom pustinjom;  ovih četrdeset godina Jahve, Bog tvoj, bijaše s tobom i ništa  ti nije nedostajalo. </p>
<p id="v8"><sup><small>8</small></sup>  Tako smo svoju braću, potomke Ezavove što žive u Seiru, zaobišli putem što vodi u Arabu, Elat i Esjon Geber, a onda  udarismo prema Moapskoj pustinji. </p>
<p id="v9"><sup><small>9</small></sup>  Tada mi zapovjedi Jahve:  'Nemoj uznemirivati Moapce niti s njima zameći boja, jer ništa  od njihove zemlje neću dati u tvoje vlasništvo: Lotovim sinovima  predao sam Ar u posjed.' </p>
<p id="v10"><sup><small>10</small></sup>  Prije su ondje živjeli Emijci. Bio  je to moćan narod i brojan; krupna stasa kao i Anakovci. </p>
<p id="v11"><sup><small>11</small></sup>  Poput  Anakovaca, i njih smatraju Refaimcima, ali ih Moapci nazivaju  Emijcima. </p>
<p id="v12"><sup><small>12</small></sup>  Isto su tako u Seiru živjeli prije Horijci, ali  su ih Ezavovi potomci izvlastili, istrijebili ih i naselili se  na njihovo, kako je, uostalom, učinio Izrael sa zemljom - baštinom  svojom - koju mu je Jahve predao. </p>
<p id="v13"><sup><small>13</small></sup>  'A sada ustanite i prijeđite  preko potoka Zereda!' I prijeđosmo potok Zered. </p>
<p id="v14"><sup><small>14</small></sup>  Vrijeme što smo išli od Kadeš  Barnee pa dok smo prešli preko potoka Zereda iznosilo je trideset  i osam godina - sve dok nije izumro iz tabora sav onaj naraštaj  ljudi sposobnih za borbu, kako im se Jahve i zakleo. </p>
<p id="v15"><sup><small>15</small></sup>  I zbilja!  Ruka Jahvina bila je protiv njih: istrebljivala ih je isred tabora  dok ih nije nestalo. </p>
<p id="v16"><sup><small>16</small></sup>  I tako, kad je smrt istrijebila iz naroda sve ljude sposobne  za borbu, </p>
<p id="v17"><sup><small>17</small></sup>  reče mi Jahve: </p>
<p id="v18"><sup><small>18</small></sup>  'Danas prelaziš moapsku zemlju Ar. </p>
<p id="v19"><sup><small>19</small></sup>  A onda ćeš se  približiti Amoncima. Nemoj ih uznemirivati niti s njima zameći  boja. Ništa, naime, od zemlje Amonaca neću ustupiti tebi u vlasništvo  jer sam je već predao u posjed Lotovim potomcima.' </p>
<p id="v20"><sup><small>20</small></sup>  I nju  smatraju refaimskom zemljom. U njoj su prije živjeli Refaimci, koje Amonci zovu Zamzumijcima. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Bio je to narod moćan i brojan;  krupna stasa kao i Anakovci. No Jahve ih uništi pred Amoncima  - koji ih izvlastiše i naseliše se na njihovo, </p>
<p id="v22"><sup><small>22</small></sup>  kako je, uostalom, učinio i potomcima Ezavovim, koji su nastanjeni u Seiru, kad  je pred njima uništio Horijce, koje su oni otjerali s posjeda  i do danas žive na njihovim mjestima. </p>
<p id="v23"><sup><small>23</small></sup>  I Avijce, koji su živjeli  po zaseocima sve do Gaze, istrijebiše Kaftorci koji su došli  iz Kaftora te se naseliše na njihovo mjesto. </p>
<p id="v24"><sup><small>24</small></sup>  'Ustajte! Na  put krenite i prijeđite preko potoka Arnona. U ruke ti, eto,  predajem Amorejca Sihona, kralja hešbonskoga, i njegovu zemlju.  Počni s osvajanjem; izazovi ga na boj! </p>
<p id="v25"><sup><small>25</small></sup>  Od danas počinjem  ugoniti strah i trepet pred tobom u narode koji su pod svim nebesima, tako da će strepiti i tresti se pred tobom kad god čuju glas  o tebi.' </p>
<p id="v26"><sup><small>26</small></sup>  Tada sam iz pustinje Kedmot uputio glasnike kralju hešbonskom  Sihonu s miroljubivim riječima: </p>
<p id="v27"><sup><small>27</small></sup>  'Pusti da prođem preko tvoje  zemlje. Samo ću proći putem, ne skrećući ni desno ni lijevo. </p>
<p id="v28"><sup><small>28</small></sup>  Hranu mi prodavaj za novac da mogu jesti; i vodu za piće  davaj mi za novac. Pusti me samo da pješice prođem, </p>
<p id="v29"><sup><small>29</small></sup>  da prijeđem  preko Jordana u zemlju koju nam daje Jahve, Bog naš - kao što  su mi dopustili potomci Ezavovi, nastanjeni u Seiru, i Moapci, što žive u Aru.' </p>
<p id="v30"><sup><small>30</small></sup>  Ali hešbonski kralj Sihon ne htjede nas pustiti preko  svoga; jer Jahve, Bog tvoj, duh mu zaslijepi a srce otvrdnu,  da ga preda u tvoje šake, gdje je i danas. </p>
<p id="v31"><sup><small>31</small></sup>  Tada mi reče Jahve:  'Eto sam počeo da ti izručujem Sihona i njegovu zemlju. Počni  osvajanje da mu zemljom zagospodariš.' </p>
<p id="v32"><sup><small>32</small></sup>  Kod Jahasa presrete nas Sihon. </p>
<p id="v33"><sup><small>33</small></sup>  Navali on i sav njegov  narod. Ali Jahve, Bog naš, predade nam ga, tako da potukosmo  njega, njegove sinove i sav njegov narod. </p>
<p id="v34"><sup><small>34</small></sup>  Tada osvojismo  sve njegove gradove i prokletstvom udarismo sve gradove s ljudima, ženama i djecom, ništa ne štedeći, </p>
<p id="v35"><sup><small>35</small></sup>  izuzev stoke, koju uzesmo  kao plijen, skupa s plijenom iz gradova što smo ih osvojili. </p>
<p id="v36"><sup><small>36</small></sup>  Od Aroera, koji se nalazi na obali potoka Arnona, i od grada  koji je u njegovoj dolini pa do Gileada nije bilo grada koji  bi nam odolio: sve nam ih je Jahve, Bog naš, predao. </p>
<p id="v37"><sup><small>37</small></sup>  Jedino  se nisi primicao zemlji Amonaca, kraju uz potok Jabok, i gradovima  u pogorju, kako je Jahve, Bog naš, odredio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/1">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 1</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/3">
          <span class="pr-2">Ponovljeni zakon - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:1-7 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn2"><a href="#cite2">↑</a> 2:20 <i>Zemlja divova</i>: <a href="/hr/The_Urantia_Book/77#p2_3">KU 77:2.3</a>. </li>
</ol>
</div>
