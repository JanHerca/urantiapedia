<!--
title: "Ponovljeni zakon - Poglavlje 27"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/26">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 26</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/28">
          <span class="pr-2">Ponovljeni zakon - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potom Mojsije i starješine izraelske nalože narodu: "Vršite  sve zapovijedi što vam ih danas naređujem. </p>
<p id="v2"><sup><small>2</small></sup>  Onog dana kad prijeđete  preko Jordana u zemlju što ti je daje Jahve, Bog tvoj, podigni  sebi veliko kamenje; krečom ga okreči </p>
<p id="v3"><sup><small>3</small></sup>  i na njemu ispiši sve  riječi ovoga Zakona u trenutku kad budeš ulazio u zemlju što  ti je daje Jahve, Bog tvoj, u zemlju kojom teče med i mlijeko, kako ti je rekao Jahve, Bog otaca tvojih. </p>
<p id="v4"><sup><small>4</small></sup>  Kada, dakle, prijeđeš  preko Jordana, onda to kamenje, kako ti danas zapovijedam, podigni  na brdu Ebalu i okreči ga krečom. </p>
<p id="v5"><sup><small>5</small></sup>  Ondje sagradi i žrtvenik  Jahvi, Bogu svome - žrtvenik od kamenja na koje nisi spuštao  gvožđa. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Žrtvenik Jahvi, Bogu svome, sagradi od neklesana kamena.  Na njemu prinosi paljenice Jahvi, Bogu svome. </p>
<p id="v7"><sup><small>7</small></sup>  Prinosi i pričesnice  i ondje ih blaguj, radujući se pred Jahvom, Bogom svojim. </p>
<p id="v8"><sup><small>8</small></sup>  Ispiši  na tom kamenju sve riječi ovoga Zakona: ureži ih dobro." </p>
<p id="v9"><sup><small>9</small></sup>  Zatim Mojsije i levitski svećenici rekoše svemu Izraelu:  "Pozor, Izraele, i slušaj! Danas si postao narodom Jahve, Boga  svoga. </p>
<p id="v10"><sup><small>10</small></sup>  Zato slušaj glas Jahve, Boga svoga, i vrši zapovijedi  njegove i zakone njegove koje ti danas naređujem." </p>
<p id="v11"><sup><small>11</small></sup>  Onoga dana naredi Mojsije narodu: </p>
<p id="v12"><sup><small>12</small></sup>  "Kad prijeđete  preko Jordana, neka ova plemena: Šimun, Levi, Juda, Jisakar,  Josip i Benjamin stanu na brdu Gerizimu da blagoslivljaju narod. </p>
<p id="v13"><sup><small>13</small></sup>  A ova neka stanu na brdu Ebalu da proklinju: Ruben, Gad,  Ašer, Zebulun, Dan i Naftali. </p>
<p id="v14"><sup><small>14</small></sup>  Neka onda Levijevci preuzmu  riječ i jakim glasom reknu svim Izraelcima: </p>
<p id="v15"><sup><small>15</small></sup>  'Proklet bio tko načini kumira, klesana ili livena -  zazor Jahvi, djelo rukotvorca, sve ako ga stavi i na potajno  mjesto.' - I sav narod neka odgovori: 'Amen!' </p>
<p id="v16"><sup><small>16</small></sup>  'Proklet bio koji vrijeđa oca svoga i majku svoju!' -  I sav narod neka reče: 'Amen!' </p>
<p id="v17"><sup><small>17</small></sup>  'Proklet bio koji pomakne međaš susjedov!' - I sav narod  neka reče: 'Amen!' <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  'Proklet bio koji slijepca zavede na stranputicu!' -  I sav narod neka reče: 'Amen!' </p>
<p id="v19"><sup><small>19</small></sup>  'Proklet bio koji krnji prava došljaka, sirote i udovice!'  - I sav narod neka reče: 'Amen!' </p>
<p id="v20"><sup><small>20</small></sup>  'Proklet bio koji legne sa ženom oca svoga, jer je razgrnuo  pokrivač oca svoga!'- I sav narod neka reče: 'Amen!' </p>
<p id="v21"><sup><small>21</small></sup>  'Proklet bio koji legne s bilo kakvom životinjom!' -  I sav narod neka reče: 'Amen!' </p>
<p id="v22"><sup><small>22</small></sup>  'Proklet bio koji legne sa svojom sestrom, bila ona kći  njegova oca ili kći njegove majke.' - I sav narod neka reče:  'Amen!' </p>
<p id="v23"><sup><small>23</small></sup>  'Proklet bio koji legne s punicom svojom!' - I sav narod  neka reče: 'Amen!' </p>
<p id="v24"><sup><small>24</small></sup>  'Proklet bio koji ubije bližnjega svoga iz potaje!' -  I sav narod neka reče: 'Amen!' </p>
<p id="v25"><sup><small>25</small></sup>  'Proklet bio koji primi mito da smrt donese nevinome!'  - I sav narod neka reče: 'Amen!' </p>
<p id="v26"><sup><small>26</small></sup>  'Proklet bio koji ne bude držao riječi ovoga Zakona i  vršio ih!' - I sav narod neka reče: 'Amen!' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/26">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 26</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/28">
          <span class="pr-2">Ponovljeni zakon - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 27:5-6 <i>Oltar od neklesanog kamena</i>: <a href="/hr/The_Urantia_Book/92#p2_2">KU 92:2.2</a>. </li>
  <li id="fn2"><a href="#cite2">↑</a> 27:17 <i>Proklinje ako uništi znamenitost</i>: <a href="/hr/The_Urantia_Book/69#p9_13">KU 69:9.13</a>. </li>
</ol>
</div>
