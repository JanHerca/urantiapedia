<!--
title: "Ponovljeni zakon - Poglavlje 6"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/5">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 5</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/7">
          <span class="pr-2">Ponovljeni zakon - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su zapovijedi, zakoni i uredbe koje mi Jahve, Bog vaš,  zapovjedi da vas u njima poučim, kako biste ih vršili u zemlji  u koju odlazite da je zaposjednete; </p>
<p id="v2"><sup><small>2</small></sup>  da se svega svog vijeka  bojiš Jahve, Boga svoga, ti, sin tvoj i sin tvoga sina, vršeći  sve zakone njegove i sve zapovijedi njegove što ti ih danas propisujem, pa da imaš dug život. </p>
<p id="v3"><sup><small>3</small></sup>  Slušaj, Izraele, drži ih i vrši da  ti dobro bude i da se razmnožiš u zemlji kojom teče med i mlijeko, kao što ti je obećao Jahve, Bog otaca tvojih. </p>
<p id="v4"><sup><small>4</small></sup>  Čuj, Izraele! Jahve je Bog naš, Jahve je jedan! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Zato  ljubi Jahvu, Boga svoga, svim srcem svojim, svom dušom svojom  i svom snagom svojom! </p>
<p id="v6"><sup><small>6</small></sup>  Riječi ove što ti ih danas naređujem  neka ti se urežu u srce. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Napominji ih svojim sinovima. Govori  im o njima kad sjediš u svojoj kući i kad ideš putem; kad liježeš  i kad ustaješ. </p>
<p id="v8"><sup><small>8</small></sup>  Priveži ih na svoju ruku za znak i neka ti  budu kao zapis među očima! </p>
<p id="v9"><sup><small>9</small></sup>  Ispiši ih na dovratnicima kuće  svoje i na vratima svojim! </p>
<p id="v10"><sup><small>10</small></sup>  A kad te Jahve, Bog tvoj, dovede u zemlju za koju se  zakleo tvojim ocima, Abrahamu, Izaku i Jakovu, da će je tebi  dati - u velike i lijepe gradove kojih nisi zidao; </p>
<p id="v11"><sup><small>11</small></sup>  u kuće  pune svakog dobra kojih nisi punio; na iskopane čatrnje kojih  nisi kopao; u vinograde i maslinike kojih nisi sadio - i sit  se najedeš: </p>
<p id="v12"><sup><small>12</small></sup>  pazi da ne zaboraviš Jahvu koji te izveo iz zemlje  egipatske, iz kuće ropstva. </p>
<p id="v13"><sup><small>13</small></sup>  Boj se Jahve, Boga svoga; njemu  iskazuj štovanje; njegovim imenom polaži prisegu. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Ne idite  za drugim bogovima između bogova drugih naroda što su oko vas. </p>
<p id="v15"><sup><small>15</small></sup>  Jer je Jahve, Bog tvoj, što stoji u sredini tvojoj, ljubomoran  Bog; gnjev bi Jahve, Boga tvoga, usplamtio protiv tebe i istrijebio  te sa zemlje. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ne iskušavajte Jahvu, Boga svoga, kao što ste  ga iskušavali kod Mase. </p>
<p id="v17"><sup><small>17</small></sup>  Točno vršite zapovijedi Jahve, Boga  svoga, upute njegove i zakone njegove koje je izdao. </p>
<p id="v18"><sup><small>18</small></sup>  Čini  što je pravo i dobro u očima Jahve da ti dobro bude i da se domogneš  dobre zemlje za koju se Jahve zakleo tvojim ocima </p>
<p id="v19"><sup><small>19</small></sup>  da će iz  nje protjerati sve tvoje neprijatelje ispred tebe; tako je obećao  Jahve. </p>
<p id="v20"><sup><small>20</small></sup>  A kad te sutra zapita tvoj sin: što su te upute, zakoni  i uredbe što ih je Jahve, Bog naš, vama propisao - </p>
<p id="v21"><sup><small>21</small></sup>  kaži svome  sinu: 'Bili smo faraonovi robovi u Egiptu, ali nas je Jahve izveo  iz Egipta jakom rukom. </p>
<p id="v22"><sup><small>22</small></sup>  Na naše je oči Jahve učinio velike  i strašne znakove i čudesa protiv Egipta, protiv faraona i protiv  svega doma njegova, </p>
<p id="v23"><sup><small>23</small></sup>  a nas je odande izveo da nas dovede i  dade nam zemlju koju je zakletvom obećao ocima našim. </p>
<p id="v24"><sup><small>24</small></sup>  I naredio  nam je Jahve da sve ove naredbe vršimo u strahopoštovanju prema  Jahvi, Bogu svome, da bismo uvijek bili sretni i da živimo kao  što je to danas.' </p>
<p id="v25"><sup><small>25</small></sup>  Naša će, dakle, pravednost biti: držati i vršiti sve  ove zapovijedi pred Jahvom, Bogom našim, kako nam je naredio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/5">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 5</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/7">
          <span class="pr-2">Ponovljeni zakon - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:4 <i>Čuj, Izraele, jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Dio 1: Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>. </li>
  <li id="fn2"><a href="#cite2">↑</a> 6:4-5 <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>.  <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>.  <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>.  <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>.  <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Šema</i>: <a href="/hr/The_Urantia_Book/174#p4_2">KU 174:4.2</a>. </li>
  <li id="fn3"><a href="#cite3">↑</a> 6:6-9 <i>Isus dovodi u pitanje običaje</i>: <a href="/hr/The_Urantia_Book/124#p4_7">KU 124:4.7</a>. </li>
  <li id="fn4"><a href="#cite4">↑</a> 6:13-14 <i>Služi samo Gospodinu Bogu</i>: <a href="/hr/The_Urantia_Book/136#p9_3">KU 136:9.3</a>. </li>
  <li id="fn5"><a href="#cite5">↑</a> 6:15 <i>Ljubomorni Bog</i>: <a href="/hr/The_Urantia_Book/96#p4_6">KU 96:4.6</a>.  <i>Bog je rekao da je ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>Mojsije je rekao da je Bog ljubomoran</i>: <a href="/hr/The_Urantia_Book/142#p2_1">KU 142:2.1</a>. </li>
</ol>
</div>
