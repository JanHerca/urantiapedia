<!--
title: "Ponovljeni zakon - Poglavlje 4"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/3">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 3</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/5">
          <span class="pr-2">Ponovljeni zakon - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "A sada, Izraele, poslušaj zakone i uredbe kojima vas učim  da biste ih vršili i tako poživjeli te unišli i zaposjeli zemlju  koju vam daje Jahve, Bog otaca vaših. </p>
<p id="v2"><sup><small>2</small></sup>  Niti što nadodajite  onome što vam zapovijedam niti što od toga oduzimljite; vršite  zapovijedi Jahve, Boga svoga, što vam ih dajem. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Vidjeli ste  svojim očima što je Jahve učinio s Baal Peorom: jer Jahve, Bog  tvoj, iskorijenio je iz tvoje sredine svakoga koji je slijedio  Baal Peora. </p>
<p id="v4"><sup><small>4</small></sup>  A svi vi koji se čvrsto držite Jahve, Boga svoga, živi ste i danas. </p>
<p id="v5"><sup><small>5</small></sup>  Ja sam vas, eto, poučio o zakonima i uredbama, kako mi je Jahve, Bog moj, naredio da ih vršite u zemlji u koju  idete da je zaposjednete. </p>
<p id="v6"><sup><small>6</small></sup>  Držite ih i vršite: to će u očima  naroda biti vaša mudrost i vaša razboritost. Kad oni čuju za  sve ove zakone, reći će: 'Samo je jedan narod mudar i pametan, a to je ovaj veliki narod.' </p>
<p id="v7"><sup><small>7</small></sup>  Jer koji je to narod tako velik  da bi mu bogovi bili tako blizu kao što je Jahve, Bog naš, nama  kad god ga zazovemo? </p>
<p id="v8"><sup><small>8</small></sup>  Koji je to narod tako velik da bi imao  zakone i uredbe pravedne kao što je sav ovaj Zakon koji vam ja  danas iznosim? </p>
<p id="v9"><sup><small>9</small></sup>  Zato pazi i dobro se čuvaj da ne zaboraviš događaje što  si ih svojim očima vidio; neka ti ne iščeznu iz srca ni jednoga  dana tvoga života; naprotiv, pouči o njima svoje sinove i sinove  svojih sinova. </p>
<p id="v10"><sup><small>10</small></sup>  Onog dana kad si stajao na Horebu pred Jahvom, Bogom  svojim, Jahve mi je rekao: 'Skupi mi narod! Hoću da čuju moje  riječi, da me se nauče bojati sve vrijeme što budu živjeli na  zemlji te da o njima pouče i svoju djecu.' </p>
<p id="v11"><sup><small>11</small></sup>  Vi ste se onda primakli i stali pod brdo. S usplamtjeloga  brda plamen je sukljao do sred neba zamračena tmastim oblakom. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Isred ognja Jahve je govorio vama; čuli ste zvuk riječi,  ali lika niste nazreli - ništa osim glasa. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Objavio vam je  svoj Savez i naložio vam da ga vršite - Deset zapovijedi, što  ih ispisa na dvije kamene ploče. </p>
<p id="v14"><sup><small>14</small></sup>  A meni je Jahve naredio  da vas poučim o zakonima i uredbama što ćete ih vršiti u zemlji  u koju odlazite da je zaposjednete. </p>
<p id="v15"><sup><small>15</small></sup>  Pazite dobro! Onoga dana kad vam je Jahve, Bog vaš, govorio  isred ognja na Horebu, niste vidjeli nikakva lika, <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  da se  ne biste pokvarili te da ne biste pravili sebi kakva klesana  lika, kipa muškoga ili ženskoga obličja, </p>
<p id="v17"><sup><small>17</small></sup>  ni obličja kakve  životinje što je na zemlji, ni obličja kakve ptice što pod nebom  lijeta, </p>
<p id="v18"><sup><small>18</small></sup>  ni obličja bilo čega što po zemlji gmiže, ni obličja  kakve ribe što je u vodi pod zemljom </p>
<p id="v19"><sup><small>19</small></sup>  i da se ne bi, kad digneš  svoje oči prema nebu te vidiš sunce, mjesec i zvijezde - svu  nebesku vojsku - dao zavesti da im se klanjaš i da im iskazuješ  štovanje. Njih je Jahve, Bog tvoj, dao svim narodima, svugdje  pod nebom. </p>
<p id="v20"><sup><small>20</small></sup>  A vas je uzeo Jahve i izveo vas iz Egipta - iz  one peći ražarene - da postanete narod njegove baštine, to što  ste danas. </p>
<p id="v21"><sup><small>21</small></sup>  Ali se zbog vas Jahve na me razljutio i zakleo da ja  neću prijeći preko Jordana i unići u blaženu zemlju koju ti Jahve, Bog tvoj, daje u baštinu. </p>
<p id="v22"><sup><small>22</small></sup>  Tako, ja ću umrijeti u ovoj zemlji;  ja preko Jordana neću prijeći. A vi ćete prijeći i zaposjesti  onu krasnu zemlju. </p>
<p id="v23"><sup><small>23</small></sup>  Zato pazite da ne zaboravljate Saveza  što ga je Jahve, Bog vaš, sklopio s vama te sebi ne pravite klesanih  likova bilo čega što je Jahve, Bog tvoj, zabranio. </p>
<p id="v24"><sup><small>24</small></sup>  Jer Jahve, Bog tvoj, oganj je što proždire; on je Bog ljubomoran. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Kad budete izrodili djecu i unučad i budete dulje u onoj  zemlji proboravili, a pokvarite se praveći sebi bilo kakve klesane  likove i čineći zlo u očima Jahve, Boga svojega, tako da ga na  srdžbu izazovete, <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  znajte - uzimam za svjedoke protiv vas  nebesa i zemlju - da će vas brzo nestati sa zemlje u koju idete  preko Jordana da je zaposjednete: nećete dugo u njoj živjeti  nego ćete biti iskorijenjeni. </p>
<p id="v27"><sup><small>27</small></sup>  Jahve će vas raspršiti po narodima  i ostat će vas samo malen broj među narodima među koje vas Jahve  odvede. </p>
<p id="v28"><sup><small>28</small></sup>  Ondje ćete se klanjati bogovima što su ih ljudske  ruke načinile od drveta i kamena, bogovima koji ne mogu ni vidjeti  ni čuti, ni jesti ni mirisati. </p>
<p id="v29"><sup><small>29</small></sup>  Ondje ćeš tražiti Jahvu, Boga svoga. I naći ćeš ga ako  ga budeš tražio svim srcem svojim i svom dušom svojom. </p>
<p id="v30"><sup><small>30</small></sup>  U  nevolji tvojoj snaći će te sve to, ali u posljednje vrijeme ti  ćeš se obratiti Jahvi, Bogu svomu, i poslušati njegov glas. </p>
<p id="v31"><sup><small>31</small></sup>  TÓa  Jahve, Bog tvoj, Bog je milosrdan; neće te on zapustiti ni upropastiti  niti će zaboraviti Saveza što ga je pod zakletvom sklopio s ocima  tvojim. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Ispitaj samo prijašnja vremena što su protekla prije  tebe, sve otkad je Bog stvorio čovjeka na zemlji: je li ikad, s jednoga kraja nebesa do drugoga, bilo ovako veličanstvena  događaja? Je li se što takvo čulo? <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Je li ikad koji narod  čuo glas Boga gdje govori isred ognja kao što si ti čuo i na  životu ostao? </p>
<p id="v34"><sup><small>34</small></sup>  Ili, pokuša li koji bog da ode i uzme sebi  jedan narod isred drugog naroda kušnjama, znakovima, čudesima  i ratom, jakom rukom i ispruženom mišicom, uza silne strahote, kao što je sve to, na vaše oči, učinio za vas Jahve, Bog vaš, u Egiptu? </p>
<p id="v35"><sup><small>35</small></sup>  Tebi je to pokazano da znaš da je Jahve pravi Bog i da  nema drugoga uz njega. <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  S neba ti se oglasio svojim glasom  da te pouči; dopustio ti je da vidiš njegov veliki oganj na zemlji;  i isred ognja čuo si njegove riječi. </p>
<p id="v37"><sup><small>37</small></sup>  Zbog toga što je ljubio  očeve tvoje, izabrao je poslije njih njihovo potomstvo; on, glavom, izveo te iz Egipta svojom silnom moći; </p>
<p id="v38"><sup><small>38</small></sup>  ispred tebe rastjerao  je narode, i brojnije i jače od tebe, da te dovede u njihovu  zemlju i preda je tebi u baštinu, kao što je i danas. </p>
<p id="v39"><sup><small>39</small></sup>  Danas, dakle, spoznaj i zasadi u svoje srce: Jahve je Bog gore na nebu  i ovdje na zemlji - drugoga nema. <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  Drži njegove zakone i njegove  zapovijedi koje ti dajem danas da dobro bude tebi i tvojoj djeci  poslije tebe; da dugo poživiš na zemlji koju ti Jahve, Bog tvoj, daje zauvijek." </p>
<p id="v41"><sup><small>41</small></sup>  Tada Mojsije izabra tri grada preko Jordana, na istočnoj  strani, </p>
<p id="v42"><sup><small>42</small></sup>  kamo će se moći skloniti ubojica koji nehotice ubije  svoga bližnjega a da prije nije imao mržnje prema njemu: da bi, bježeći u koji od ovih gradova, mogao spasiti svoj život. </p>
<p id="v43"><sup><small>43</small></sup>  To  su: Bezer u pustinji, u zemlji Mišoru, za Rubenovce; Ramot u  Gileadu za Gadovce, i Golan u Bašanu za Manašeovce. </p>
<p id="v44"><sup><small>44</small></sup>  Ovo je Zakon što ga je Mojsije postavio pred Izraelce; </p>
<p id="v45"><sup><small>45</small></sup>  ovo su upute, zakoni i uredbe što ih je Mojsije dao Izraelcima  kad su izišli iz Egipta, </p>
<p id="v46"><sup><small>46</small></sup>  s one strane Jordana, u dolini nasuprot  Bet Peoru, u zemlji amorejskoga kralja Sihona, koji je živio  u Hešbonu i koga su potukli Mojsije i Izraelci pošto iziđoše  iz Egipta. </p>
<p id="v47"><sup><small>47</small></sup>  Njegovu su zemlju zauzeli i zemlju bašanskoga  kralja Oga, dvaju amorejskih kraljeva koji su živjeli preko Jordana  na istoku, </p>
<p id="v48"><sup><small>48</small></sup>  od Aroera, koji se nalazi na obali potoka Arnona, do brda Sirjona, to jest Hermona, </p>
<p id="v49"><sup><small>49</small></sup>  i svu Arabu preko Jordana, s istoka do mora u Arabi, pod obroncima Pisge. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/3">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 3</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/5">
          <span class="pr-2">Ponovljeni zakon - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:2 <i>Sveto pismo nije nepogrešivo (Contra)</i>: <a href="/hr/The_Urantia_Book/159#p4_6">KU 159:4.6</a>. </li>
  <li id="fn2"><a href="#cite2">↑</a> 4:11 <i>Bog prebiva u gustoj tami</i>: <a href="/hr/The_Urantia_Book/2#p1_1">KU 2:1.1</a>. </li>
  <li id="fn3"><a href="#cite3">↑</a> 4:12 <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
  <li id="fn4"><a href="#cite4">↑</a> 4:15 <i>Nisi vidio sličnosti tog dana</i>: <a href="/hr/The_Urantia_Book/96#p5_5">KU 96:5.5</a>. </li>
  <li id="fn5"><a href="#cite5">↑</a> 4:24 <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>.  <i>Bog je rekao da je ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>El</i>: <a href="/hr/The_Urantia_Book/96#p1_7">KU 96:1.7</a>. </li>
  <li id="fn6"><a href="#cite6">↑</a> 4:25 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
  <li id="fn7"><a href="#cite7">↑</a> 4:31 <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>On neće napustiti</i>: <a href="/hr/The_Urantia_Book/3#p1_4">KU 3:1.4</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Bog neće ostaviti niti uništiti</i>: <a href="/hr/The_Urantia_Book/96#p4_6">KU 96:4.6</a>. </li>
  <li id="fn8"><a href="#cite8">↑</a> 4:32 <i>Stvaranje čovječanstva</i>: <a href="/hr/The_Urantia_Book/74#p0_1">KU 74:0.1</a>. </li>
  <li id="fn9"><a href="#cite9">↑</a> 4:35,39 <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Gospodin je Bog, nema osim njega</i>: <a href="/hr/The_Urantia_Book/92#p5_8">KU 92:5.8</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Jedan Bog, nema nikoga osim Njega</i>: <a href="/hr/The_Urantia_Book/131#p2_2">KU 131:2.2</a>.  <i>Dio 2: Nema nikoga osim</i>: <a href="/hr/The_Urantia_Book/96#p5_5">KU 96:5.5</a>. </li>
  <li id="fn10"><a href="#cite10">↑</a> 4:39 <i>Gore na nebu, dolje na zemlji</i>: <a href="/hr/The_Urantia_Book/3#p1_1">KU 3:1.1</a>.  <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
</ol>
</div>
