<!--
title: "Ponovljeni zakon - Poglavlje 3"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/2">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 2</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/4">
          <span class="pr-2">Ponovljeni zakon - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada se okrenusmo i pođosmo prema Bašanu. Presrete nas bašanski  kralj Og sa svim svojim narodom i nametnu nam boj kod Edreja. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tada mi Jahve reče: 'Ne boj ga se! TÓa u tvoje sam ruke predao  njega, sav njegov narod i njegovu zemlju. Učini s njim kako si  učinio sa Sihonom, kraljem amorejskim, koji je živio u Hešbonu.' </p>
<p id="v3"><sup><small>3</small></sup>  Tako je Jahve, Bog naš, u ruke naše predao i bašanskoga kralja  Oga sa svim njegovim narodom. Tukli smo ga tako da mu nitko na  životu nije ostao. </p>
<p id="v4"><sup><small>4</small></sup>  Osvojili smo tada sve njegove gradove.  Nije bilo grada koji im nismo oteli - šezdeset gradova, zapravo  svu argopsku krajinu, Ogovo kraljevstvo u Bašanu. </p>
<p id="v5"><sup><small>5</small></sup>  Svi su oni  gradovi bili utvrđeni visokim zidinama, vratima i prijevornicama.  Uz njih je bilo veoma mnogo otvorenih zaselaka. </p>
<p id="v6"><sup><small>6</small></sup>  Udarismo ih  prokletstvom - kako smo učinili i sa Sihonom, kraljem hešbonskim  - zatrvši svaki grad, ljude, žene i djecu. </p>
<p id="v7"><sup><small>7</small></sup>  A svu stoku i plijen  po tim gradovima zadržasmo za se. </p>
<p id="v8"><sup><small>8</small></sup>  Tako smo u ono vrijeme iz ruku dvaju amorejskih kraljeva  uzeli zemlju što se nalazi s onu stranu Jordana, od potoka Arnona  do brda Hermona ( </p>
<p id="v9"><sup><small>9</small></sup>  Sidonci zovu Hermon Sirjon, a Amorejci ga  zovu Senir): </p>
<p id="v10"><sup><small>10</small></sup>  sve gradove po Visoravni, sav Gilead i sav Bašan, sve do Salke i Edreja - gradove Ogova kraljevstva u Bašanu.  ( </p>
<p id="v11"><sup><small>11</small></sup>  Bašanski kralj Og jedini je od preostalih Refaimovaca. Krevet  njegov, odar od željeza, još se nalazi u Rabi, gradu sinova Amonovih:  deset je lakata - običnih lakata - dug, a četiri lakta širok.) </p>
<p id="v12"><sup><small>12</small></sup>  To je, dakle, bila zemlja koju smo zauzeli u ono vrijeme, počev od Aroera, koji je na potoku Arnonu. Polovicu gileadskog  pogorja s njegovim gradovima dao sam Rubenovcima i Gadovcima. </p>
<p id="v13"><sup><small>13</small></sup>  Ostatak Gileada i sav Bašan, Ogovo kraljevstvo, dodijelio  sam polovini Manašeova plemena. (Sva argopska krajina i sav Bašan  zove se zemlja refaimska. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Manašeov sin Jair zauzeo je svu  argopsku krajinu do međe Gešurovaca i Maakinovaca. On ta mjesta  bašanska nazva svojim imenom, pa se još i danas zovu Jairova  Sela.) </p>
<p id="v15"><sup><small>15</small></sup>  Makiru sam dodijelio Gilead. </p>
<p id="v16"><sup><small>16</small></sup>  Rubenovcima i Gadovcima  dao sam od Gileada do potoka Arnona - sredina potoka jest međa  - i do potoka Jaboka, amonske granice. </p>
<p id="v17"><sup><small>17</small></sup>  A granicom su služile  Araba i Jordan od Kinereta do mora uz Arabu - Slanog mora - na  podnožju obronaka Pisge prema istoku. </p>
<p id="v18"><sup><small>18</small></sup>  U ono vam vrijeme naredih: 'Jahve, Bog vaš, daje vam  ovu zemlju u posjed. Svi vi koji ste od boja pođite naoružani  pred svojom braćom Izraelcima. </p>
<p id="v19"><sup><small>19</small></sup>  Jedino žene vaše, djeca vaša  i stoka vaša - znam da imate mnogo stoke - neka ostanu u vašim  gradovima što vam ih dodijelih </p>
<p id="v20"><sup><small>20</small></sup>  dokle Jahve ne dadne miran  boravak i vašoj braći kao i vama; tako da i oni zauzmu zemlju  što im je Jahve, Bog vaš, daje s onu stranu Jordana. Istom onda  neka se svaki od vas vrati na posjed što sam vam ga dodijelio.' </p>
<p id="v21"><sup><small>21</small></sup>  U ono sam vrijeme naredio Jošui: 'Svojim si očima vidio što  je sve Jahve, Bog vaš, učinio onoj dvojici kraljeva. Tako će  Jahve učiniti sa svim kraljevstvima preko kojih budeš prelazio. </p>
<p id="v22"><sup><small>22</small></sup>  Ne bojte se njih! TÓa Jahve, Bog vaš, bori se za vas.' </p>
<p id="v23"><sup><small>23</small></sup>  Tada zamolih milost u Jahve: </p>
<p id="v24"><sup><small>24</small></sup>  'Gospodine moj, Jahve!  Ti si počeo pokazivati svome sluzi svoju veličajnost i svoju  moć. TÓa koji bog, na nebu ili na zemlji, može izvesti takva  djela i čudesa kao što su tvoja! <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Dopusti mi da odem onamo  i pogledam onu blaženu zemlju preko Jordana, onaj krasni gorski  kraj i Libanon!' </p>
<p id="v26"><sup><small>26</small></sup>  Ali je Jahve, zbog vas, bio na me ljut,  pa me nije uslišao. 'Dosta', reče mi Jahve, 'ne govori mi više  o tom! </p>
<p id="v27"><sup><small>27</small></sup>  Popni se na vrhunac Pisge i upri oči svoje na zapad, sjever, jug i istok. Razmotri dobro očima svojim, jer preko  Jordana nećeš prijeći. </p>
<p id="v28"><sup><small>28</small></sup>  Uputi Jošuu, osokoli ga i ohrabri!  On neka ide na čelu ovoga naroda; neka ih on uvede u posjed zemlje  koju vidiš.' </p>
<p id="v29"><sup><small>29</small></sup>  Tako smo ostali u toj dolini kraj Bet Peora." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/2">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 2</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/4">
          <span class="pr-2">Ponovljeni zakon - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:1-7 <i>Napad na Oga</i>: <a href="/hr/The_Urantia_Book/69#p8_3">KU 69:8.3</a>. </li>
  <li id="fn2"><a href="#cite2">↑</a> 3:13 <i>Zemlja divova</i>: <a href="/hr/The_Urantia_Book/77#p2_3">KU 77:2.3</a>. </li>
  <li id="fn3"><a href="#cite3">↑</a> 3:24 <i>Gore na nebu, dolje na zemlji</i>: <a href="/hr/The_Urantia_Book/3#p1_1">KU 3:1.1</a>. </li>
</ol>
</div>
