<!--
title: "Ponovljeni zakon - Poglavlje 18"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/17">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 17</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/19">
          <span class="pr-2">Ponovljeni zakon - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Svećenici Levijevci - sve pleme Levijevo - neka nemaju udjela  ni baštine s Izraelom; neka žive od žrtava paljenih Jahvi i od  njegove baštine. </p>
<p id="v2"><sup><small>2</small></sup>  Neka, dakle, nemaju baštine među svojom braćom:  Jahve je njihova baština, kako im je i rekao. </p>
<p id="v3"><sup><small>3</small></sup>  Ovo neka bude svećenička pristojba od naroda - od onih  koji žrtve prinose, bilo to goveče ili što od sitne stoke: svećeniku  treba dati pleće, vilice i želudac. </p>
<p id="v4"><sup><small>4</small></sup>  Davaj mu i prvine od svoga  žita, od svoga vina, od svoga ulja i prvine od vune svojih ovaca, </p>
<p id="v5"><sup><small>5</small></sup>  jer je njega odabrao Jahve, Bog tvoj, od svih tvojih plemena;  njega i njegove sinove, da zauvijek stoje pred Jahvom, Bogom  tvojim, te da obavljaju službu i blagoslivljaju u ime Jahve. </p>
<p id="v6"><sup><small>6</small></sup>  Ako bi koji levit što boravi u nekom tvome gradu, bilo  gdje u Izraelu, svom dušom zaželio da dođe u mjesto što ga Jahve  odabere, </p>
<p id="v7"><sup><small>7</small></sup>  može tu službovati u ime Jahve, Boga svoga, kao i  druga njegova braća Levijevci koji stoje ondje pred Jahvom. </p>
<p id="v8"><sup><small>8</small></sup>  Neka  jede jednak dio kao i drugi, bez obzira na prodanu očevinu. </p>
<p id="v9"><sup><small>9</small></sup>  Kad uđeš u zemlju koju ti daje Jahve, Bog tvoj, nemoj  se priučavati na odvratne čine onih naroda. </p>
<p id="v10"><sup><small>10</small></sup>  Neka se kod tebe  ne nađe nitko tko bi kroz oganj gonio svoga sina ili svoju kćer;  tko bi se bavio gatanjem, čaranjem, vračanjem i čarobnjaštvom; <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  nitko tko bi bajao, zazivao duhove i duše predaka ili se  obraćao na pokojnike. </p>
<p id="v12"><sup><small>12</small></sup>  Jer tko god takvo što čini gadi se  Jahvi; zbog takvih odvratnosti njih i goni ispred tebe Jahve, Bog tvoj. </p>
<p id="v13"><sup><small>13</small></sup>  Budi posve vjeran Jahvi, Bogu svome. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Narodi  koje ćeš naskoro otjerati s posjeda slušaju vračare i gatare, ali tebi to Jahve, Bog tvoj, ne dopušta. </p>
<p id="v15"><sup><small>15</small></sup>  Proroka kao što sam ja, iz tvoje sredine, od tvoje braće, podignut će ti Jahve, Bog tvoj: njega slušajte! </p>
<p id="v16"><sup><small>16</small></sup>  Posve onako  kako si i tražio od Jahve, Boga svoga, na Horebu, na dan zbora, kada si govorio: 'Neću više da slušam glas Jahve, Boga svoga, niti želim više gledati taj silni oganj da ne poginem!' </p>
<p id="v17"><sup><small>17</small></sup>  Nato  mi reče Jahve: 'Pravo su rekli. </p>
<p id="v18"><sup><small>18</small></sup>  Podignut ću im proroka između  njihove braće, kao što si ti. Stavit ću svoje riječi u njegova  usta da im kaže sve što mu zapovjedim. </p>
<p id="v19"><sup><small>19</small></sup>  A ne bude li tko poslušao  mojih riječi što ih prorok bude govorio u moje ime, taj će odgovarati  preda mnom. </p>
<p id="v20"><sup><small>20</small></sup>  A prorok koji bi se usuđivao govoriti što u moje  ime što ja ne budem zapovjedio da govori i koji bi govorio u  ime drugih bogova, takav prorok neka se pogubi.' </p>
<p id="v21"><sup><small>21</small></sup>  Možda ćeš  reći u svome srcu: 'Kako ćemo raspoznati riječ koju Jahve nije  izrekao?' </p>
<p id="v22"><sup><small>22</small></sup>  Kad prorok govori u ime Jahve pa to ne bude i riječ  se ne ispuni, onda je to riječ koje Jahve nije kazao. U drskosti  je taj prorok govorio. Nemoj od njega strahovati. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/17">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 17</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/19">
          <span class="pr-2">Ponovljeni zakon - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:10-12 <i>Vještičarstvo</i>: <a href="/hr/The_Urantia_Book/90#p2_3">KU 90:2.3</a>. </li>
  <li id="fn2"><a href="#cite2">↑</a> 18:13 <i>Duhovno usavršavanje</i>: <a href="/hr/The_Urantia_Book/181#p2_25">KU 181:2.25</a>.  <i>Budi savršen/a</i>: <a href="/hr/The_Urantia_Book/161#p1_10">KU 161:1.10</a>.  <i>Budi savršen/a</i>: <a href="/hr/The_Urantia_Book/137#p8_13">KU 137:8.13</a>.  <i>Budi savršen/a</i>: <a href="/hr/The_Urantia_Book/26#p4_5">KU 26:4.5</a>.  <i>Budi savršen</i>: <a href="/hr/The_Urantia_Book/7#p4_7">KU 7:4.7</a>.  <i>Budi savršen/savršena</i>: <a href="/hr/The_Urantia_Book/140#p5_15">KU 140:5.15</a>.  <i>Budi savršen/a</i>: <a href="/hr/The_Urantia_Book/26#p11_4">KU 26:11.4</a>.  <i>Budi savršen/a</i>: <a href="/hr/The_Urantia_Book/140#p8_32">KU 140:8.32</a>.  <i>Budi savršen/a</i>: <a href="/hr/The_Urantia_Book/142#p7_13">KU 142:7.13</a>.  <i>Budi savršen/a</i>: <a href="/hr/The_Urantia_Book/140#p4_11">KU 140:4.11</a>.  <i>Budi savršen/a</i>: <a href="/hr/The_Urantia_Book/26#p9_3">KU 26:9.3</a>.  <i>Težiti savršenstvu</i>: <a href="/hr/The_Urantia_Book/143#p2_6">KU 143:2.6</a>.  <i>Budi savršen/savršena</i>: <a href="/hr/The_Urantia_Book/99#p5_3">KU 99:5.3</a>.  <i>Budi savršen/a</i>: <a href="/hr/The_Urantia_Book/140#p3_16">KU 140:3.16</a>.  <i>Budi savršen/a</i>: <a href="/hr/The_Urantia_Book/140#p10_1">KU 140:10.1</a>.  <i>Budi savršen/a</i>: <a href="/hr/The_Urantia_Book/107#p0_3">KU 107:0.3</a>.  <i>Budi savršen/a</i>: <a href="/hr/The_Urantia_Book/131#p2_6">KU 131:2.6</a>.  <i>Budi savršen/a</i>: <a href="/hr/The_Urantia_Book/37#p5_3">KU 37:5.3</a>.  <i>Budi savršen/a</i>: <a href="/hr/The_Urantia_Book/106#p2_6">KU 106:2.6</a>.  <i>Budi savršen/a</i>: <a href="/hr/The_Urantia_Book/1#p0_6">KU 1:0.6</a>.  <i>Budi poput Boga i živi</i>: <a href="/hr/The_Urantia_Book/131#p2_13">KU 131:2.13</a>.  <i>Budi savršen/a</i>: <a href="/hr/The_Urantia_Book/40#p7_4">KU 40:7.4</a>.  <i>Postanite duhovno savršeni</i>: <a href="/hr/The_Urantia_Book/181#p1_2">KU 181:1.2</a>.  <i>Budi savršen/a</i>: <a href="/hr/The_Urantia_Book/7#p5_1">KU 7:5.1</a>.  <i>Budi savršen/a</i>: <a href="/hr/The_Urantia_Book/1#p0_3">KU 1:0.3</a>.  <i>Postati savršen</i>: <a href="/hr/The_Urantia_Book/13#p2_8">KU 13:2.8</a>.  <i>Budi savršen/a, kao što sam ja</i>: <a href="/hr/The_Urantia_Book/56#p0_1">KU 56:0.1</a>.  <i>Budi savršen/a</i>: <a href="/hr/The_Urantia_Book/31#p3_6">KU 31:3.6</a>. </li>
</ol>
</div>
