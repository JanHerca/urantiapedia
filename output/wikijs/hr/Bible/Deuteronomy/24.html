<!--
title: "Ponovljeni zakon - Poglavlje 24"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/23">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 23</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/25">
          <span class="pr-2">Ponovljeni zakon - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kada tko uzme ženu i s njome postupi kao muž, a potom na njoj  otkrije što ružno te ona više ne nalazi milosti u njegovim očima  i on joj napiše otpusno pismo, uruči joj ga i potjera je iz svoje  kuće, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  a ona izađe iz njegove kuće, ode i pođe za drugoga </p>
<p id="v3"><sup><small>3</small></sup>  pa  omrzne i tome drugomu te joj i on napiše otpusno pismo, uruči  joj ga i otjera je iz svoje kuće - ili pak umre taj koji ju je  drugi uzeo - </p>
<p id="v4"><sup><small>4</small></sup>  tada je, pošto se tako oskvrnula, ne može opet  uzeti za ženu onaj prvi muž koji je bijaše otpustio. Bilo bi  to odvratno pred Jahvom; ne smiješ uvaljivati u grijeh zemlju  koju ti Jahve, Bog tvoj, daje u baštinu. </p>
<p id="v5"><sup><small>5</small></sup>  Kad se tko netom oženi, neka ne ide u vojsku; neka mu  se ne dodjeljuje nikakva služba, nego, oslobođen, neka ostane  kod kuće godinu dana da razveseljuje ženu koju je doveo. </p>
<p id="v6"><sup><small>6</small></sup>  Neka se ne uzima u zalog žrvanj, ni gornji ni donji: tÓa  time bi se u zalog uzimao sam život. </p>
<p id="v7"><sup><small>7</small></sup>  Ako se nađe tko da otme  koga između svoje braće Izraelaca te postupi s njim kao s robom  ili ga proda, taj otmičar neka se smakne! Tako ćeš iskorijeniti  zlo iz svoje sredine. </p>
<p id="v8"><sup><small>8</small></sup>  Javi li se guba, pazi da brižno držiš i vršiš sve što  vas pouče levitski svećenici. Držite i vršite što njima naredim. </p>
<p id="v9"><sup><small>9</small></sup>  Sjećaj se što je Jahve, Bog tvoj, učinio Mirjami na putu kad  ste izišli iz Egipta. </p>
<p id="v10"><sup><small>10</small></sup>  Kada bližnjemu svome daješ bilo kakav zajam, nemoj ulaziti  u njegovu kuću da mu uzmeš zalog. </p>
<p id="v11"><sup><small>11</small></sup>  Stoj vani, a čovjek komu  si dao zajam neka ti iznese zalog van. </p>
<p id="v12"><sup><small>12</small></sup>  A ako on bude siromah, nemoj lijegati s njegovim zalogom; </p>
<p id="v13"><sup><small>13</small></sup>  o zalasku sunca moraš  mu vratiti zalog da on mogne spavati u svome ogrtaču i tebe blagoslivljati.  To će ti biti dobro djelo pred Jahvom, Bogom tvojim. </p>
<p id="v14"><sup><small>14</small></sup>  Nemoj zakidati jadnoga i bijednog najamnika, bio on tvoj  sunarodnjak ili došljak iz kojega grada u tvojoj zemlji. </p>
<p id="v15"><sup><small>15</small></sup>  Svaki  dan daj mu zaradu prije nego sunce zađe, jer je siromah i za  njom uzdiše. Tako neće na te vapiti Jahvi i nećeš sagriješiti. </p>
<p id="v16"><sup><small>16</small></sup>  Neka se očevi ne osuđuju na smrt zbog sinova ni sinovi  zbog očeva; neka svatko za svoj grijeh gine. </p>
<p id="v17"><sup><small>17</small></sup>  Ne izvrći pravice došljaku ni siroti i ne uzimaj u zalog  haljine udovici. </p>
<p id="v18"><sup><small>18</small></sup>  Sjećaj se da si bio rob u Egiptu i da te  odande izbavio Jahve, Bog tvoj; zato ti nalažem da ovu zapovijed  vršiš. </p>
<p id="v19"><sup><small>19</small></sup>  Kad žanješ žito na svojoj njivi pa zaboraviš koji snop  na njivi, ne vraćaj se po nj; neka ostane došljaku, siroti i  udovici da te Jahve, Bog tvoj, blagoslovi u svakom pothvatu ruku  tvojih. </p>
<p id="v20"><sup><small>20</small></sup>  Kad jednom omlatiš svoje masline, više iza sebe ne pretražuj;  neka to ostane došljaku, siroti i udovici. </p>
<p id="v21"><sup><small>21</small></sup>  Kad obereš svoj  vinograd, ne paljetkuj iza sebe; neka to bude za došljaka, sirotu  i udovicu. </p>
<p id="v22"><sup><small>22</small></sup>  Sjećaj se kako si bio rob u zemlji egipatskoj;  zato ti naređujem da ovu zapovijed vršiš. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/23">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 23</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/25">
          <span class="pr-2">Ponovljeni zakon - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:1 <i>Razvod</i>: <a href="/hr/The_Urantia_Book/83#p5_1">KU 83:5.1</a>. </li>
</ol>
</div>
