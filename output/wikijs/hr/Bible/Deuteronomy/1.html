<!--
title: "Ponovljeni zakon - Poglavlje 1"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/2">
          <span class="pr-2">Ponovljeni zakon - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su riječi što ih je Mojsije upravio svemu Izraelu s onu  stranu Jordana - u pustinji, u Arabi nasuprot Sufu, između Parana  i Tofela, Labana, Hazerota i Di Zahaba - </p>
<p id="v2"><sup><small>2</small></sup>  od Horeba do Kadeš  Barnee, Seirskom gorom, jedanaest dana hoda. </p>
<p id="v3"><sup><small>3</small></sup>  Bilo je to godine  četrdesete, prvog dana mjeseca jedanaestoga, kad Mojsije reče  Izraelcima sve što mu je Jahve za njih naređivao. </p>
<p id="v4"><sup><small>4</small></sup>  Pošto je  porazio amorejskoga kralja Sihona, koji je živio u Hešbonu, i  bašanskoga kralja Oga, koji je živio u Aštarotu i Edreju, </p>
<p id="v5"><sup><small>5</small></sup>  dakle  s onu stranu Jordana, u zemlji moapskoj, poče Mojsije razlagati  ovaj Zakon. Govoraše on: </p>
<p id="v6"><sup><small>6</small></sup>  "Jahve, Bog naš, reče nam na Horebu: 'Dosta ste boravili  na ovome brdu. </p>
<p id="v7"><sup><small>7</small></sup>  Krenite na put! Idite u gorski kraj Amorejaca  i svih njihovih susjeda, u Arabu, u Gorje, u Šefelu i u Negeb, na morsku obalu, u zemlju kanaansku i u Libanon, sve do Velike  rijeke, rijeke Eufrata. </p>
<p id="v8"><sup><small>8</small></sup>  Eto, pred vas stavljam ovu zemlju.  Idite, dakle, i zauzmite zemlju za koju se Jahve zakle ocima  vašim, Abrahamu, Izaku i Jakovu, da će je dati njima i njihovu  potomstvu poslije njih.' </p>
<p id="v9"><sup><small>9</small></sup>  Tada sam vam rekao: 'Ne mogu vas voditi sam. </p>
<p id="v10"><sup><small>10</small></sup>  Jahve, Bog vaš, toliko vas je razmnožio da vas danas ima kao zvijezda  na nebu. </p>
<p id="v11"><sup><small>11</small></sup>  Neka vas Jahve, Bog vaših otaca, umnoži još tisuću  puta! Neka vas blagoslivlja kako vam je obećao! </p>
<p id="v12"><sup><small>12</small></sup>  Ali kako  bih ja sam mogao nositi vaš teret, vaše breme i vaše sporove? </p>
<p id="v13"><sup><small>13</small></sup>  Izaberite stoga iz svojih plemena ljude pametne, iskusne  i ugledne da vam ih postavim za poglavare.' </p>
<p id="v14"><sup><small>14</small></sup>  Vi ste mi odgovorili:  'Dobro je što predlažeš.' </p>
<p id="v15"><sup><small>15</small></sup>  Zato sam uzeo prvake iz vaših plemena, ljude pametne i ugledne, te ih postavio za poglavare: tisućnike, stotnike, pedesetnike, desetnike i vaše plemenske nadglednike. </p>
<p id="v16"><sup><small>16</small></sup>  U to isto vrijeme naložio sam i vašim sucima: 'Saslušajte  svoju braću; sudite pravedno između čovjeka i njegova brata ili  pridošlice. </p>
<p id="v17"><sup><small>17</small></sup>  U suđenju nemojte biti pristrani; saslušavajte  maloga kao i velikoga. Ne bojte se nikoga! TÓa sud je Božji!  Ako vam koji slučaj bude pretežak, iznesite ga meni, da ga ja  razvidim.' <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Tako sam vam onda naložio sve što vam je činiti. </p>
<p id="v19"><sup><small>19</small></sup>  Krenusmo iz Horeba i, na putu u gorske krajeve Amorejaca, kako nam je naredio Jahve, Bog naš, prijeđosmo svu onu veliku  i strašnu pustinju koju ste vidjeli. Stigosmo u Kadeš Barneu. </p>
<p id="v20"><sup><small>20</small></sup>  Tada vam rekoh: 'Došli ste u gorski kraj Amorejaca, koji  nam Jahve, Bog naš, daje. </p>
<p id="v21"><sup><small>21</small></sup>  Eto, Jahve, Bog tvoj, stavio je  preda te tu zemlju. Ustaj! Zaposjedni je, kako ti je rekao Jahve, Bog otaca tvojih. Ne boj se! Ne strahuj!' </p>
<p id="v22"><sup><small>22</small></sup>  Svi ste onda došli  k meni i rekli: 'Pošaljimo pred sobom ljude da izvide zemlju  i jave nam o putu kojim ćemo ići i o gradovima u koje ćemo doći.' </p>
<p id="v23"><sup><small>23</small></sup>  Svidje mi se što rekoste. Zato uzeh dvanaest ljudi između  vas, po jednoga iz svakog plemena. </p>
<p id="v24"><sup><small>24</small></sup>  Krenuli su na pogorje, stigli do Eškolske doline te izvidjeli kraj. </p>
<p id="v25"><sup><small>25</small></sup>  I nabraše plodova  one zemlje, donesoše ih k nama i javiše: 'Zemlja koju nam daje  Jahve, Bog naš, dobra je.' </p>
<p id="v26"><sup><small>26</small></sup>  Ali vi niste htjeli onamo; pobunili  ste se protiv naredbe Jahve, Boga svoga. </p>
<p id="v27"><sup><small>27</small></sup>  Rogoborili ste u  svojim šatorima i govorili: 'U svojoj mržnji na nas Jahve nas  je izveo iz zemlje egipatske da nas preda u ruke Amorejaca, kako  bi nas posve uništili. </p>
<p id="v28"><sup><small>28</small></sup>  Kamo da idemo? Naša su braća ubila  u nama srčanost kad rekoše: Narod je i veći i jači nego mi; gradovi  su veliki, i zidine im sežu do nebesa. A vidjeli smo ondje i  Anakovce.' </p>
<p id="v29"><sup><small>29</small></sup>  'Ne bojte se!' - rekoh vam. - 'Ne plašite ih se! </p>
<p id="v30"><sup><small>30</small></sup>  Jahve, Bog vaš, koji ide pred vama, borit će se za vas kako  je to učinio na vaše oči u Egiptu.' </p>
<p id="v31"><sup><small>31</small></sup>  A vidio si, uostalom, i u pustinji, gdje te Jahve, Bog tvoj, cijeloga puta što ste  ga prevalili dok ste stigli do ovoga mjesta, nosio kao što čovjek  nosi svoga sinčića. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Ali, unatoč tome, vi niste imali pouzdanja  u Jahvu, Boga svoga, </p>
<p id="v33"><sup><small>33</small></sup>  u onoga koji je na putu išao pred vama  da vam potraži mjesto za taborovanje - u ognju obnoć da vam osvijetli  put kojim ćete ići, a obdan u oblaku. </p>
<p id="v34"><sup><small>34</small></sup>  Jahve ču graju vašu  i zakle se u svojoj srdžbi: </p>
<p id="v35"><sup><small>35</small></sup>  'Ni jedan jedini od ovih ljudi, od ovoga opakog naraštaja, neće vidjeti ove dobre zemlje za  koju sam se zakleo da ću je dati vašim ocima. </p>
<p id="v36"><sup><small>36</small></sup>  Izuzimam Kaleba, sina Jefuneova. On će je vidjeti; njemu i njegovim potomcima  dat ću zemlju kojom je išao, jer je vjerno slijedio Jahvu.' </p>
<p id="v37"><sup><small>37</small></sup>  Zbog vas se Jahve i na mene razljutio te mi rekao: 'Ni  ti onamo nećeš ući. </p>
<p id="v38"><sup><small>38</small></sup>  Ući će onamo Jošua, sin Nunov, koji te  služi. Njega ti osokoli, jer će on uvesti Izraela u posjed. </p>
<p id="v39"><sup><small>39</small></sup>  A  i vaši mališani, o kojima rekoste da će postati roblje, sinovi  vaši koji još ne znaju razlikovati dobro i zlo, oni će u nju  ući; njima ću je u posjed dati. </p>
<p id="v40"><sup><small>40</small></sup>  A vi se okrenite i zaputite  u pustinju, prema Crvenome moru!' </p>
<p id="v41"><sup><small>41</small></sup>  Vi ste mi tada odgovorili riječima: 'Sagriješili smo  protiv Jahve. Poći ćemo gore i boriti se kako nam je Jahve, Bog  naš, zapovjedio.' Svaki od vas dohvati svoje oružje i nepromišljeno  pođe gore u brda. </p>
<p id="v42"><sup><small>42</small></sup>  Onda mi Jahve reče: 'Kaži im: Ne idite gore i ne stupajte  u borbu da vas ne poraze vaši neprijatelji jer ja nisam među  vama.' </p>
<p id="v43"><sup><small>43</small></sup>  Tako sam vam i govorio, ali niste poslušali. Oprli ste  se zapovijedi Jahvinoj i, puni drskosti, krenuli u brda. </p>
<p id="v44"><sup><small>44</small></sup>  Ali  Amorejci, koji žive u onome gorju, udariše na vas, pognaše vas, za vama se natisnuše kao pčele te su vas tukli od Seira do Horme. </p>
<p id="v45"><sup><small>45</small></sup>  Vrativši se, plakali ste pred Jahvom, ali Jahve nije slušao  vašega jauka niti je okrenuo svoga uha k vama. </p>
<p id="v46"><sup><small>46</small></sup>  U Kadešu vam  valjade ostati dugo vremena, onoliko koliko ste već ostali. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/2">
          <span class="pr-2">Ponovljeni zakon - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:17 <i>Bog suda</i>: <a href="/hr/The_Urantia_Book/96#p6_3">KU 96:6.3</a>. </li>
  <li id="fn2"><a href="#cite2">↑</a> 1:31 <i>Pojam „oca“</i>: <a href="/hr/The_Urantia_Book/196#p0_2">KU 196:0.2</a>. </li>
</ol>
</div>
