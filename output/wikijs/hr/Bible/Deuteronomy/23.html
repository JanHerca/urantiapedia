<!--
title: "Ponovljeni zakon - Poglavlje 23"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/22">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 22</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/24">
          <span class="pr-2">Ponovljeni zakon - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (23:2) Neka se u Jahvinu zajednicu ne prima onaj komu je stučena  mošnjica ili odrezano udo. </p>
<p id="v2"><sup><small>2</small></sup>  (23:3) Ni mješanac neka se ne prima u  Jahvinu zajednicu; neka se njegovi ne primaju u zajednicu Jahvinu  ni do desetog koljena. </p>
<p id="v3"><sup><small>3</small></sup>  (23:4) Neka ne ulazi u Jahvinu zajednicu ni  Amonac ni Moabac; nitko od njihovih, čak ni u deseto koljeno, ne smije nikad u zajednicu Jahvinu. </p>
<p id="v4"><sup><small>4</small></sup>  (23:5) A sve zato što nisu izašli  pred vas s kruhom i vodom kad bijaste na putu izišavši iz Egipta;  i što su za novce najmili sina Beorova, Bileama iz Petora u Aram  Naharajimu, da te prokune. </p>
<p id="v5"><sup><small>5</small></sup>  (23:6) Ali Jahve, Bog tvoj, ne htjede  uslišati Bileama nego ti Jahve, Bog tvoj, prometnu prokletstvo  u blagoslov jer te ljubi Jahve, Bog tvoj. </p>
<p id="v6"><sup><small>6</small></sup>  (23:7) Nikad ne promiči  njihovo blagostanje i njihovo dobro u sve dane svoje dovijeka. </p>
<p id="v7"><sup><small>7</small></sup>  (23:8) Nemoj prezirati Edomca, jer je on brat tvoj. Ne preziri ni  Egipćanina, jer si bio došljak u zemlji njegovoj. </p>
<p id="v8"><sup><small>8</small></sup>  (23:9) Njihovi  potomci u trećem naraštaju mogu se primiti u Jahvinu zajednicu. </p>
<p id="v9"><sup><small>9</small></sup>  (23:10) Kad pođeš s taborom na svoje neprijatelje, čuvaj se od  svakoga zla. </p>
<p id="v10"><sup><small>10</small></sup>  (23:11) Ako je među tvojima tko postao nečist zbog noćnog  izljeva, neka iziđe iz tabora i neka se ne vraća u nj. </p>
<p id="v11"><sup><small>11</small></sup>  (23:12) A  predvečer neka se u vodi opere te u smiraje može opet u tabor. </p>
<p id="v12"><sup><small>12</small></sup>  (23:13) Imaj izvan tabora mjesto gdje ćeš ići napolje. </p>
<p id="v13"><sup><small>13</small></sup>  (23:14) Sa svojom  opremom nosi i lopaticu: njome ćeš, kad ideš napolje, iskopati  rupu i poslije zatrpati svoju nečist. </p>
<p id="v14"><sup><small>14</small></sup>  (23:15) TÓa Jahve, Bog tvoj, ide posred tvoga tabora da te štiti i da ti predaje neprijatelje.  Stoga i tvoj tabor treba da bude svet: neka Jahve ne zapazi u  tebe ništa nedolično, da se ne bi odvratio od tebe. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  (23:16) Ne smiješ gospodaru izručivati roba koji je od svoga  gospodara utekao k tebi. </p>
<p id="v16"><sup><small>16</small></sup>  (23:17) Neka boravi s tobom u tvojoj sredini, u mjestu što ga odabere u jednome od tvojih gradova gdje mu  se svidi. Nemoj s njime loše postupati. </p>
<p id="v17"><sup><small>17</small></sup>  (23:18) Neka ne bude svetišne bludnice među izraelskim kćerima  i neka ne bude svetišnog bludnika među izraelskim sinovima! </p>
<p id="v18"><sup><small>18</small></sup>  (23:19) Ne  donosi u Dom Jahve, Boga svoga, ni za kakav zavjet bludničine  plaće ni pasjeg novca, jer je oboje odvratno Jahvi, Bogu tvome. </p>
<p id="v19"><sup><small>19</small></sup>  (23:20) Ne traži kamata od svoga brata, niti kamata za novac, niti kamata na jestvine, niti kamata na bilo što gdje se obično  traže. </p>
<p id="v20"><sup><small>20</small></sup>  (23:21) Od tuđinca možeš tražiti kamate, ali ih od svoga brata  nemoj tražiti, da ti Jahve, Bog tvoj, udijeli blagoslov u svakom  pothvatu tvoje ruke u zemlji u koju ideš da je zaposjedneš. </p>
<p id="v21"><sup><small>21</small></sup>  (23:22) Kad zavjetuješ kakav zavjet Jahvi, Bogu svome, ne oklijevaj  da ga ispuniš. Zacijelo će ga Jahve, Bog tvoj, od tebe tražiti;  i bio bi ti grijeh. </p>
<p id="v22"><sup><small>22</small></sup>  (23:23) Ako se ne zavjetuješ, neće ti biti grijeh. </p>
<p id="v23"><sup><small>23</small></sup>  (23:24) Ali ispuni ono što prijeđe preko tvojih usana, zavjet koji  si svojim ustima slobodno učinio Jahvi, Bogu svome. </p>
<p id="v24"><sup><small>24</small></sup>  (23:25) Ako uđeš u vinograd svoga susjeda, slobodno ti je zobati  grožđa do mile volje, ali u svoj sud ne smiješ stavljati. </p>
<p id="v25"><sup><small>25</small></sup>  (23:26) Ako  uđeš u žito svoga susjeda, možeš kidati klasove rukom, ali ne  smiješ prinositi srpa susjedovu žitu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/22">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 22</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/24">
          <span class="pr-2">Ponovljeni zakon - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:14 <i>Šetnje usred kampa</i>: <a href="/hr/The_Urantia_Book/96#p5_7">KU 96:5.7</a>. </li>
</ol>
</div>
