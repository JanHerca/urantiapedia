<!--
title: "Ponovljeni zakon - Poglavlje 25"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/24">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 24</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/26">
          <span class="pr-2">Ponovljeni zakon - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad nastane svađa među ljudima i dođu na sud da im se sudi, neka se dade pravo onome koji je prav, a krivac neka se osudi. </p>
<p id="v2"><sup><small>2</small></sup>  Ako krivac zasluži da bude išiban, neka mu sudac naredi da  legne i tu pred njim neka mu odbroje onoliko udaraca koliko odgovara  njegovoj krivnji. </p>
<p id="v3"><sup><small>3</small></sup>  Do četrdeset udaraca može mu se dati, ali  ne više, da modrica ne bi bila prevelika te se ne bi ponizio  tvoj brat pred tobom kad bi mu udarali više udaraca. </p>
<p id="v4"><sup><small>4</small></sup>  Ne zavezuj usta volu kad vrše. </p>
<p id="v5"><sup><small>5</small></sup>  Kad braća stanuju zajedno pa jedan od njih umre a da nije  imao sina, žena pokojnoga neka se ne preudaje izvan kuće, nego  neka k njoj pristupi njezin djever i uzme je sebi za ženu te  izvrši djeversku dužnost. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  A prvi sin koga ona rodi neka ostane  na ime njegova pokojnoga brata da njegovo ime ne izumre u Izraelu. </p>
<p id="v7"><sup><small>7</small></sup>  Ako, međutim, onaj čovjek ne želi da se oženi svojom snahom, onda njegova snaha neka dođe na vrata pred starješine i kaže:  'Neće djever moj da sačuva ime bratu svome u Izraelu; neće da  mi učini djeversku dužnost.' </p>
<p id="v8"><sup><small>8</small></sup>  Neka ga pozovu starješine njegova  grada i pitaju. Bude li uporan i kaže: 'Ne želim se njom ženiti', </p>
<p id="v9"><sup><small>9</small></sup>  neka njegova snaha k njemu pristupi na oči starješine pa  mu skine s noge sandalu, pljune mu u lice i kaže ove riječi:  'Ovako se radi čovjeku koji neće da podigne doma svome bratu!' </p>
<p id="v10"><sup><small>10</small></sup>  Taj neka se prozove u Izraelu 'Dom bosoga'. </p>
<p id="v11"><sup><small>11</small></sup>  Ako se dvojica potuku, pa žena jednoga pođe da izbavi  svoga muža iz šaka onoga koji ga tuče i pruži ona svoju ruku  i onoga uhvati za sram, </p>
<p id="v12"><sup><small>12</small></sup>  odsijeci joj ruku i neka je ne sažaljuje  oko tvoje. </p>
<p id="v13"><sup><small>13</small></sup>  U torbi nemoj nositi dvojak uteg, veći i manji. </p>
<p id="v14"><sup><small>14</small></sup>  U  svojoj kući opet nemoj držati dvojaku efu: veću i manju. </p>
<p id="v15"><sup><small>15</small></sup>  Neka  ti je uteg potpun i točan i neka ti je efa potpuna i točna, da  dugo živiš na zemlji koju ti daje Jahve, Bog tvoj. </p>
<p id="v16"><sup><small>16</small></sup>  TÓa Jahvi  je, Bogu tvome, odvratan tko to čini, tko god čini nepravdu. </p>
<p id="v17"><sup><small>17</small></sup>  Sjećaj se onoga što ti je učinio Amalek dok ste bili  na putu pošto ste izišli iz Egipta; </p>
<p id="v18"><sup><small>18</small></sup>  kako te dočeka na putu  i pobi u tvom zaleđu sve nemoćne kad si bio umoran i iscrpljen  jer se nije Boga bojao. </p>
<p id="v19"><sup><small>19</small></sup>  I zato kad te Jahve, Bog tvoj, smiri  od svih tvojih neprijatelja naokolo u zemlji koju ti Jahve, Bog  tvoj, daje u baštinu, izbriši pod nebom spomen na Amaleka. Ne  zaboravi! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/24">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 24</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/26">
          <span class="pr-2">Ponovljeni zakon - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 25:5-6 <i>Neplodne udovice</i>: <a href="/hr/The_Urantia_Book/82#p5_5">KU 82:5.5</a>.  <i>Opunomoćeni muževi</i>: <a href="/hr/The_Urantia_Book/83#p5_4">KU 83:5.4</a>.  <i>Mojsijevo učenje o seksu</i>: <a href="/hr/The_Urantia_Book/174#p3_1">KU 174:3.1</a>. </li>
</ol>
</div>
