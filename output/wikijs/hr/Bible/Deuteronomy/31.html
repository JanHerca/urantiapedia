<!--
title: "Ponovljeni zakon - Poglavlje 31"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 30</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/32">
          <span class="pr-2">Ponovljeni zakon - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mojsije dođe da upravi ove riječi svemu Izraelu: </p>
<p id="v2"><sup><small>2</small></sup>  "Meni  je danas sto dvadeset godina", - reče im. "Ne mogu više izlaziti  i ulaziti. A Jahve mi je rekao: 'Nećeš prijeći ovog Jordana!' </p>
<p id="v3"><sup><small>3</small></sup>  Sam Jahve, Bog tvoj, pred tobom će prijeći; on će pred tobom  potući one narode da ih otjerate s posjeda. Jošua će pred tobom  ići, kako je Jahve rekao. </p>
<p id="v4"><sup><small>4</small></sup>  Jahve će postupiti s njima kako  je postupio sa Sihonom i Ogom, amorejskim kraljevima, i njihovom  zemljom kad ih uništi. </p>
<p id="v5"><sup><small>5</small></sup>  Pred vas će ih Jahve položiti, a vi  ćete s njima postupati prema svim naredbama koje sam vam dao. </p>
<p id="v6"><sup><small>6</small></sup>  Ohrabrite se i budite odlučni! Ne bojte se i nemojte prÓedati  pred njima. TÓa sam Jahve, Bog tvoj, ide s tobom; neće te zapustiti  niti će te ostaviti." <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Tada Mojsije zovnu Jošuu pa mu reče pred svim Izraelom:  "Ohrabri se i budi odlučan! Jer ti ćeš ići s ovim narodom u zemlju  za koju se Jahve zakle ocima njihovim da će im je dati; ti ćeš  im je predavati u baštinu. </p>
<p id="v8"><sup><small>8</small></sup>  Sam Jahve ide pred tobom; on će  s tobom biti; neće te zapustiti niti će te ostaviti. Ne boj se  i ne dršći!" </p>
<p id="v9"><sup><small>9</small></sup>  Mojsije napisa ovaj Zakon i predade ga svećenicima, sinovima  Levijevim, koji su nosili Kovčeg saveza Jahvina, i svim izraelskim  starješinama. </p>
<p id="v10"><sup><small>10</small></sup>  Mojsije im naredi: "Svake sedme godine - godine  oprosne - na Blagdan sjenica, </p>
<p id="v11"><sup><small>11</small></sup>  kad dođe sav Izrael da vidi  lice Jahve, Boga tvoga, na mjestu koje on odabere, pročitaj ovaj  Zakon u nazočnosti svega Izraela. </p>
<p id="v12"><sup><small>12</small></sup>  Saberi narod - ljude, žene, djecu i došljaka što bude u tvojim gradovima - da čuju i da  nauče bojati se Jahve, Boga vašega, pa da drže i vrše sve riječi  ovog Zakona. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Sinovi njihovi, koji to još ne znaju, čut će  i naučit će bojati se Jahve, Boga vašega, sve vrijeme dok budete  živjeli na zemlji što ćete je, prešavši Jordan, zaposjesti." </p>
<p id="v14"><sup><small>14</small></sup>  Jahve reče Mojsiju: "Evo se bliži vrijeme tvoje smrti.  Zovni Jošuu i nađite se u Šatoru sastanka da mu dam zapovijedi." Mojsije i Jošua dođu u Šator sastanka. </p>
<p id="v15"><sup><small>15</small></sup>  U Šatoru pokaže  se Jahve u stupu od oblaka. Stup od oblaka stajao je na ulazu  u Šator. </p>
<p id="v16"><sup><small>16</small></sup>  Jahve reče Mojsiju: "Evo ćeš naskoro počinuti sa svojim  ocima. A narod će se ovaj dići da čini blud idući za tuđim bogovima  one zemlje u koju će naskoro ući; mene će napustiti i prekršit  će moj Savez što ga s njim sklopih. </p>
<p id="v17"><sup><small>17</small></sup>  I onda će se izliti moj  gnjev na nj. Ostavit ću ih tada i sakriti od njih svoje lice  da budu proždirani. Snaći će ih mnoga zla i nevolje i onda će  reći: 'Zar me ne snalaze ove nevolje zbog toga što Bog moj nije  u mojoj sredini?' </p>
<p id="v18"><sup><small>18</small></sup>  A ja ću sasvim sakriti svoje lice u taj  dan, zbog svega zla što ga budu činili okrećući se drugim bogovima. </p>
<p id="v19"><sup><small>19</small></sup>  Pišite sada sebi ovu pjesmu. Neka je nauče Izraelci!  Stavi je u njihova usta da mi ova pjesma bude svjedokom protiv  Izraelaca. </p>
<p id="v20"><sup><small>20</small></sup>  Kad ih dovedem u zemlju kojom teče med i mlijeko  i za koju se zakleh ocima njihovim i kad se najedu, nasite i  ugoje, okrenut će se oni drugim bogovima i njima će iskazivati  štovanje; mene će prezreti i prekršiti moj Savez. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  A kad ih  snađu mnoge nesreće i nevolje, ova pjesma, jer je njihovo potomstvo  neće nikada zaboraviti, pružit će svjedočanstvo protiv njih.  Jer znam ja njihove osnove i što već danas snuju, prije nego  sam ih i doveo u zemlju koju im pod zakletvom obećah." </p>
<p id="v22"><sup><small>22</small></sup>  Toga dana napisa Mojsije ovu pjesmu i nauči Izraelce  pjesmi. </p>
<p id="v23"><sup><small>23</small></sup>  Nunovu sinu Jošui naloži: "Ohrabri se i budi odlučan!  Jer ti ćeš uvesti Izraelce u zemlju za koju sam im se zakleo.  I ja ću biti s tobom." </p>
<p id="v24"><sup><small>24</small></sup>  Kad Mojsije napisa riječi ovoga Zakona u knjigu, </p>
<p id="v25"><sup><small>25</small></sup>  tada  naredi Levijevcima, koji su nosili Kovčeg saveza Jahvina: </p>
<p id="v26"><sup><small>26</small></sup>  "Uzmite  knjigu ovoga Zakona i položite je uz Kovčeg saveza Jahvina. Neka  ondje bude svjedokom protiv tebe! </p>
<p id="v27"><sup><small>27</small></sup>  TÓa znam ja tvoju buntovnost  i tvoju tvrdu šiju. Evo i danas, dok još s vama živim, bunite  se protiv Jahve. A kako li nećete kad ja umrem! </p>
<p id="v28"><sup><small>28</small></sup>  Saberite k meni sve starješine svojih plemena i svoje  nadglednike da na njihove uši kažem ove riječi te da protiv njih  uzmem za svjedoke nebo i zemlju. </p>
<p id="v29"><sup><small>29</small></sup>  Jer znam ja da ćete se nakon  moje smrti izopačiti i skrenuti s puta koji sam vam odredio;  nesreća će vas snaći u budućim vremenima kad budete činili što  je Jahvi nemilo i gnjevili ga djelima ruku svojih." </p>
<p id="v30"><sup><small>30</small></sup>  A onda, na uši sve zajednice izraelske, Mojsije izgovori  do kraja riječi ove pjesme: </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 30</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/32">
          <span class="pr-2">Ponovljeni zakon - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:6 <i>Bog nikada neće ostaviti Isusa samog</i>: <a href="/hr/The_Urantia_Book/157#p6_13">KU 157:6.13</a>. </li>
  <li id="fn2"><a href="#cite2">↑</a> 31:6,8 <i>On neće napustiti</i>: <a href="/hr/The_Urantia_Book/3#p1_4">KU 3:1.4</a>. </li>
  <li id="fn3"><a href="#cite3">↑</a> 31:12 <i>Stranci unutar vrata</i>: <a href="/hr/The_Urantia_Book/27#p4_3">KU 27:4.3</a>. </li>
  <li id="fn4"><a href="#cite4">↑</a> 31:20 <i>Jeli su i debljali se</i>: <a href="/hr/The_Urantia_Book/165#p4_8">KU 165:4.8</a>. </li>
</ol>
</div>
