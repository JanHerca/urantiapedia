<!--
title: "Ponovljeni zakon - Poglavlje 15"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/14">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 14</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/16">
          <span class="pr-2">Ponovljeni zakon - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Na završetku sedme godine opraštaj dugove. </p>
<p id="v2"><sup><small>2</small></sup>  Ovako neka bude  opraštanje: neka svatko oprosti dužniku svoje potraživanje; neka  ne utjeruje duga od svoga bližnjega ni od svoga brata kad se  jednom proglasi Jahvino otpuštanje dugova. </p>
<p id="v3"><sup><small>3</small></sup>  Možeš tražiti od  tuđina, ali ono što se tvoga nađe kod tvoga brata treba da otpustiš, </p>
<p id="v4"><sup><small>4</small></sup>  da ne bude siromaha kod tebe. TÓa Jahve će te obilno blagoslivljati  u zemlji koju ti Jahve, Bog tvoj, daje u baštinu da je zaposjedneš, </p>
<p id="v5"><sup><small>5</small></sup>  samo ako budeš dobro slušao glas Jahve, Boga svoga, držeći  i vršeći sve ove zapovijedi što ti ih danas naređujem. </p>
<p id="v6"><sup><small>6</small></sup>  Jahve, Bog tvoj, blagoslivljat će te kako ti je obećao te ćeš moći  zajmove davati mnogim narodima, a sam ih nećeš morati uzimati;  i nad mnogim ćeš narodima vladati, dok oni nad tobom neće gospodariti. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Nađe li se kod tebe kakav siromah, netko od tvoje braće  u kojem god gradu u zemlji što ti je Jahve, Bog tvoj, dadne,  ne budi tvrda srca niti zatvaraj svoje ruke prema svome siromašnome  bratu, </p>
<p id="v8"><sup><small>8</small></sup>  nego mu širom rastvori svoju ruku i spremno mu daj  što mu nedostaje. </p>
<p id="v9"><sup><small>9</small></sup>  Čuvaj se da ti se u srcu ne porodi opaka  misao te rekneš: 'Sedma se godina, godina otpuštanja dugova,  već približuje' - i da prijekim okom pogledaš svoga siromašnog  brata i ništa mu ne dadneš. On bi zazvao Jahvu protiv tebe i  grijeh bi bio na tebi. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Daj mu rado, a ne da ti srce bude  zlovoljno kad mu daješ, jer će te zbog toga blagoslivljati Jahve, Bog tvoj, u svakom poslu tvome i u svakom pothvatu ruku tvojih. </p>
<p id="v11"><sup><small>11</small></sup>  Kako siromaha nikad neće nestati iz zemlje, zapovijedam ti:  širom otvaraj svoju ruku svome bratu, svome siromahu i potrebitu  u zemlji svojoj. </p>
<p id="v12"><sup><small>12</small></sup>  Ako se tebi proda brat tvoj - Hebrejac ili Hebrejka -  neka ti služi šest godina, a sedme ga godine otpusti od sebe  slobodna. </p>
<p id="v13"><sup><small>13</small></sup>  Kad ga slobodna od sebe otpustiš, ne šalji ga praznih  ruku. </p>
<p id="v14"><sup><small>14</small></sup>  Daruj ga čime između stoke svoje, s gumna svoga i iz  badnja svoga; čime te već Jahve, Bog tvoj, blagoslovio, od toga  i njemu daj. </p>
<p id="v15"><sup><small>15</small></sup>  Sjećaj se kako si bio rob u zemlji egipatskoj  i kako te Jahve, Bog tvoj, otkupio. Zato ti ovo zapovijedam danas. </p>
<p id="v16"><sup><small>16</small></sup>  Ali ako ti on kaže: 'Neću da odlazim od tebe', jer voli  tebe i dom tvoj i jer mu je kod tebe bilo dobro - </p>
<p id="v17"><sup><small>17</small></sup>  uzmi tada  šilo i probuši mu uho na vratima, i neka ti bude robom zauvijek!  Tako isto učini i sa svojom sluškinjom. </p>
<p id="v18"><sup><small>18</small></sup>  Kad ga budeš otpuštao od sebe slobodna, neka ti ne bude  teško, jer je zavrijedio dvostruku najamničku plaću za šest godina  što ti je služio. Zato će te Jahve, Bog tvoj, blagosloviti u  svemu što budeš radio. </p>
<p id="v19"><sup><small>19</small></sup>  Sve muške prvine što ih omladi tvoja krupna i sitna stoka  posveti Jahvi, Bogu svome! Stoga vola prvenca nemoj uprezati  niti strići prvenca od svoje sitne stoke. </p>
<p id="v20"><sup><small>20</small></sup>  Blaguj ga ti i  tvoj dom svake godine u nazočnosti Jahve, Boga svoga, u mjestu  što ga odabere Jahve. </p>
<p id="v21"><sup><small>21</small></sup>  Ali ako bi imali kakvu manu, ako bi bili hromi ili slijepi  ili imali kakvu god ružnu manu, nemoj ih žrtvovati Jahvi, Bogu  svomu! </p>
<p id="v22"><sup><small>22</small></sup>  Pojedi ih u svojoj kući. I nečist i čist mogu ih jesti, kao srnu i jelena. </p>
<p id="v23"><sup><small>23</small></sup>  Jedino krvi njihove ne smiješ jesti!  Istoči je na zemlju kao vodu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/14">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 14</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/16">
          <span class="pr-2">Ponovljeni zakon - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:6 <i>Posuđivati ​​mnogim narodima</i>: <a href="/hr/The_Urantia_Book/96#p5_4">KU 96:5.4</a>. </li>
  <li id="fn2"><a href="#cite2">↑</a> 15:9 <i>Urokljivo oko</i>: <a href="/hr/The_Urantia_Book/87#p5_4">KU 87:5.4</a>. </li>
</ol>
</div>
