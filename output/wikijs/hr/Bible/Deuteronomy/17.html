<!--
title: "Ponovljeni zakon - Poglavlje 17"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/16">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 16</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/18">
          <span class="pr-2">Ponovljeni zakon - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ne žrtvuj Jahvi, Bogu svome, ni vola ni ovna koji bi na sebi  imao manu ili kakvo zlo, jer bi to bilo ružno pred Jahvom, Bogom  tvojim. </p>
<p id="v2"><sup><small>2</small></sup>  Ako se u tvojoj sredini - u bilo kojem tvojem gradu što  ti ga dade Jahve, Bog tvoj - nađe čovjek ili žena da učini što  je zlo u očima Jahve, Boga tvoga, i krši njegov Savez: </p>
<p id="v3"><sup><small>3</small></sup>  otišavši  da iskazuje štovanje drugim bogovima te se pokloni njima, suncu, mjesecu ili bilo čemu od nebeske vojske, a što sam ja zabranio, </p>
<p id="v4"><sup><small>4</small></sup>  i tebi se to javi i ti to čuješ, onda pomno istraži; i bude  li istina i doista se ta grozota učinila u Izraelu, </p>
<p id="v5"><sup><small>5</small></sup>  onda toga  čovjeka ili tu ženu koji učiniše takvu opačinu izvedi na gradska  vrata te ih kamenuj da poginu. </p>
<p id="v6"><sup><small>6</small></sup>  Na smrt osuđeni neka se pogubi  na iskaz dvojice ili trojice svjedoka. Na riječ jednoga svjedoka  ne smije se pogubiti. </p>
<p id="v7"><sup><small>7</small></sup>  Neka najprije svjedoci dignu ruku na  nj da ga smaknu, a poslije toga neka je digne sav narod. Tako  ćeš iskorijeniti zlo iz svoje sredine. </p>
<p id="v8"><sup><small>8</small></sup>  Bude li ti preteško štogod rasuditi: ubojstvo, sukob o  pravima, kakvu ozljedu ili svađu u tvome gradu, tada ustani i  pođi u mjesto što ga odabere Jahve, Bog tvoj. </p>
<p id="v9"><sup><small>9</small></sup>  Obrati se svećenicima, levitima i sucu koji bude za ono vrijeme. Njih pitaj, oni će  ti rasuditi. </p>
<p id="v10"><sup><small>10</small></sup>  I učini onako kako ti budu kazali u mjestu koje  Jahve odabere. Pazi: sve učini kako te upute. </p>
<p id="v11"><sup><small>11</small></sup>  Uradi prema  uputi koju ti dadnu i prema presudi koju donesu. Od presude koju  ti kažu ne odstupaj ni desno ni lijevo. </p>
<p id="v12"><sup><small>12</small></sup>  Ako bi se tko drsko  odupro i ne bi poslušao ni svećenika koji ondje stoji da služi  Jahvi, Bogu tvome, ni suca, neka se taj čovjek pogubi. Tako ćeš  iskorijeniti zlo iz Izraela, </p>
<p id="v13"><sup><small>13</small></sup>  a sav će se narod, kad sazna, bojati i više se neće drsko odupirati. </p>
<p id="v14"><sup><small>14</small></sup>  Kad stigneš u zemlju koju ti Jahve, Bog tvoj, daje; kad  je zaposjedneš i u njoj se nastaniš, pa onda kažeš: 'Želim da  nad sobom postavim kralja, kako ga imaju svi drugi narodi oko  mene' - </p>
<p id="v15"><sup><small>15</small></sup>  tada ćeš onoga koga Jahve, Bog tvoj, odabere, sebi  postaviti za kralja. Nekoga od svoje braće postavi sebi za kralja, a ne smiješ postavljati nad sobom tuđina koji ti nije brat. </p>
<p id="v16"><sup><small>16</small></sup>  Samo neka ne drži mnogo konja i ne šalje naroda u Egipat  da poveća broj konja. Jer vam je Jahve rekao: 'Ovim se putem  nikada više ne vraćajte!' </p>
<p id="v17"><sup><small>17</small></sup>  I neka nema mnogo žena da mu srce  ne pođe stranputicom; i neka sebi ne gomila srebra ni zlata! </p>
<p id="v18"><sup><small>18</small></sup>  A kad sjedne na kraljevsko prijestolje, neka sebi na  svitak prepiše ovaj Zakon od svećenika Levijevaca. </p>
<p id="v19"><sup><small>19</small></sup>  Neka ga  drži uza se; neka ga čita sve vrijeme svoga života da nauči bojati  se Jahve, Boga svoga, držati sve riječi ovoga Zakona i vršiti  ove odredbe; </p>
<p id="v20"><sup><small>20</small></sup>  da se svojim srcem ne uzdigne iznad svoje braće  i da ne skrene od ove zapovijedi ni desno ni lijevo, kako bi  dugo kraljevao, on i sinovi njegovi, u Izraelu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/16">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 16</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/18">
          <span class="pr-2">Ponovljeni zakon - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
