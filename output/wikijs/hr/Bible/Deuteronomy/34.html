<!--
title: "Ponovljeni zakon - Poglavlje 34"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/33">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 33</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga ode Mojsije s Moapskih poljana na brdo Nebo,  na vrhunac Pisge nasuprot Jerihonu, gdje mu Jahve pokaza svu  zemlju: Gilead do Dana, </p>
<p id="v2"><sup><small>2</small></sup>  sav Naftali, kraj Efrajimov i Manašeov, svu Judinu krajinu do Zapadnog mora; </p>
<p id="v3"><sup><small>3</small></sup>  zatim Negeb, područje  doline Jerihona - grada palmi - do Soara. </p>
<p id="v4"><sup><small>4</small></sup>  Potom mu reče Jahve:  "Ovo je zemlja za koju sam se zakleo Abrahamu, Izaku i Jakovu  da ću je dati tvome potomstvu. Dopustio sam da je pogledaš svojim  očima, ali ti onamo nećeš prijeći." </p>
<p id="v5"><sup><small>5</small></sup>  I Mojsije, sluga Jahvin, umrije ondje u zemlji moapskoj  po Jahvinoj zapovijedi. </p>
<p id="v6"><sup><small>6</small></sup>  I ukopa ga on u dolini u zemlji nasuprot  Bet Peoru. Do dana današnjega nitko nije doznao za njegov grob. </p>
<p id="v7"><sup><small>7</small></sup>  Mojsiju bijaše sto dvadeset godina kad umrije. Oko mu nije  oslabilo niti mu je snaga popustila. </p>
<p id="v8"><sup><small>8</small></sup>  Izraelci oplakivahu Mojsija  na Moapskim poljanama trideset dana. Potom prođoše i dani oplakivanja  - tugovanja za Mojsijem. </p>
<p id="v9"><sup><small>9</small></sup>  A Jošua, sin Nunov, bio je ispunjen  duhom mudrosti jer Mojsije bijaše na nj položio svoje ruke. Njega  su Izraelci slušali i činili kako je Jahve naredio Mojsiju. </p>
<p id="v10"><sup><small>10</small></sup>  Ne pojavi se više prorok u Izraelu ravan Mojsiju - njega  je Jahve poznavao licem u lice! - </p>
<p id="v11"><sup><small>11</small></sup>  po svim onim znakovima  i čudesima u zemlji egipatskoj za koja ga je Jahve slao da ih  učini na faraonu, na svim službenicima njegovim i na svoj zemlji  njegovoj, </p>
<p id="v12"><sup><small>12</small></sup>  po onoj moćnoj ruci njegovoj i po svim onim velikim  zastrašnim djelima koja učini na oči svega Izraela. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/33">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 33</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
