<!--
title: "Ponovljeni zakon - Poglavlje 7"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/6">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 6</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/8">
          <span class="pr-2">Ponovljeni zakon - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad te Jahve, Bog tvoj, uvede u zemlju u koju ideš da je zaposjedneš  i kad ispred tebe otjera mnoge narode: Hetite, Girgašane, Amorejce, Kanaance, Perižane, Hivijce i Jebusejce - sedam naroda brojnijih  i jačih od tebe - </p>
<p id="v2"><sup><small>2</small></sup>  te kad ih Jahve, Bog tvoj, preda tebi i  ti ih poraziš, udari ih prokletstvom; nemoj sklapati s njima  saveza niti im iskazuj milosti. </p>
<p id="v3"><sup><small>3</small></sup>  Ne sklapaj ženidbe s njima, ne udavaj svoje kćeri za njihova sina niti ženi svoga sina njihovom  kćeri; </p>
<p id="v4"><sup><small>4</small></sup>  jer bi ona odvratila od mene sina tvoga; drugim bi  bogovima on služio; Jahve bi se razgnjevio protiv vas i brzo  bi te istrijebio. </p>
<p id="v5"><sup><small>5</small></sup>  Nego ovako učinite prema njima: porušite  njihove žrtvenike, porazbijajte njihove stupove, njihove ašere  počupajte a njihove kumire spalite. </p>
<p id="v6"><sup><small>6</small></sup>  TÓa ti si narod posvećen Jahvi, Bogu svome; tebe je Jahve, Bog tvoj, izabrao da među svim narodima koji su na zemlji budeš  njegov predragi vlastiti narod. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Nije vas Jahve odabrao i prihvatio zato što biste vi bili  brojniji od svih naroda - vi ste zapravo najmanji - </p>
<p id="v8"><sup><small>8</small></sup>  nego zato  što vas Jahve ljubi i drži zakletvu kojom se zakleo vašim ocima.  Stoga vas je Jahve izveo jakom rukom i oslobodio vas iz kuće  ropstva, ispod vlasti faraona, kralja egipatskoga. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Zato znaj da je Jahve, Bog tvoj, pravi Bog, Bog vjeran, koji drži svoj Savez i milost svoju iskazuje do tisuću koljena  onima koji ga ljube i drže njegove zapovijedi. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  A onima koji  ga mrze uzvraća izravno njima samima; uništava bez odgađanja  onoga koji ga mrzi: uzvraća izravno njemu samomu. </p>
<p id="v11"><sup><small>11</small></sup>  Stoga drži  zapovijedi, zakone i uredbe koje ti danas nalažem da ih vršiš. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  A za nagradu - budeš li slušao ove naloge, držao ih te  izvršavao - Jahve, Bog tvoj, držat će ti Savez svoj i milost  za koje se zakleo tvojim ocima. </p>
<p id="v13"><sup><small>13</small></sup>  Ljubit će te, blagoslivljati  i razmnažati; blagoslivljat će plod utrobe tvoje i rod zemlje  tvoje: žito tvoje, vino tvoje, ulje tvoje, mlad krava tvojih  i prirast stoke tvoje u zemlji za koju se zakleo ocima tvojim  da će je tebi dati. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Bit ćeš blagoslovljen nad sve narode;  neće u tebe biti ni neplodna ni neplodne, ni među tvojom čeljadi  ni među stokom tvojom. </p>
<p id="v15"><sup><small>15</small></sup>  Jahve će od tebe maknuti svaku bolest;  neće na te pustiti ni jedno od strašnih zala egipatskih za koja  znaš nego će njima pritiskati one koji te mrze. </p>
<p id="v16"><sup><small>16</small></sup>  Uništavaj sve narode koje ti Jahve, Bog tvoj, bude predavao.  Neka ih ne sažaljuje oko tvoje. Nemoj se klanjati njihovim kumirima, jer bi ti to bilo zamkom. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Možda ćeš u svome srcu reći: 'Oni su narodi brojniji  od mene, kako ću ih onda protjerati?' </p>
<p id="v18"><sup><small>18</small></sup>  Ne boj ih se! Sjeti  se što je Jahve, Bog tvoj, učinio faraonu i svemu Egiptu! </p>
<p id="v19"><sup><small>19</small></sup>  Pomisli  na velike kušnje što si ih vidio na svoje oči; na one znakove  i čudesa pa na jaku ruku i ispruženu mišicu kojima te Jahve,  Bog tvoj, izveo. Tako će Jahve, Bog tvoj, učiniti sa svim narodima  kojih se plašiš. </p>
<p id="v20"><sup><small>20</small></sup>  Povrh toga, među njih će Jahve, Bog tvoj, slati stršljene dok ne izginu koji bi preostali i sakrili se  pred tobom. </p>
<p id="v21"><sup><small>21</small></sup>  Ne strepi, dakle, pred njima! TÓa Jahve, Bog  tvoj, u sredini je tvojoj, Bog silan i strahovit. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  Malo će pomalo Jahve, Bog tvoj, ispred tebe uništiti  one narode; i nećeš ih moći ujedanput sve istrijebiti da se zvijeri  ne bi protiv tebe razmnožile. </p>
<p id="v23"><sup><small>23</small></sup>  Ali Jahve, Bog tvoj, tebi će  ih predati i među njih unositi stravu dok ne budu uništeni. </p>
<p id="v24"><sup><small>24</small></sup>  I  njihove će kraljeve predati u tvoje ruke da zatreš ime njihovo  pod nebom. Nijedan se neće održati pred tobom dok ih ne uništiš. </p>
<p id="v25"><sup><small>25</small></sup>  Likove njihovih kumira spali! Ne hlepi za srebrom i zlatom  što je na njima; ne uzimlji ga da ne budeš njime zaveden; jer  bi to bilo gadno Jahvi, Bogu tvome. </p>
<p id="v26"><sup><small>26</small></sup>  Ne unosi gnusobe u svoju  kuću da ne budeš udaren prokletstvom kao i ona; duboko je prezri  i grozi se od nje jer je prokleta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/6">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 6</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/8">
          <span class="pr-2">Ponovljeni zakon - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:6 <i>Odabrani ljudi</i>: <a href="/hr/The_Urantia_Book/93#p5_1">KU 93:5.1</a>.  <i>Odabrani ljudi</i>: <a href="/hr/The_Urantia_Book/97#p4_2">KU 97:4.2</a>.  <i>Izabrani Božji narod</i>: <a href="/hr/The_Urantia_Book/96#p5_6">KU 96:5.6</a>.  <i>Odabrani ljudi</i>: <a href="/hr/The_Urantia_Book/121#p2_8">KU 121:2.8</a>.  <i>Odabrani ljudi</i>: <a href="/hr/The_Urantia_Book/97#p10_1">KU 97:10.1</a>.  <i>Odabrani ljudi</i>: <a href="/hr/The_Urantia_Book/96#p2_3">KU 96:2.3</a>. </li>
  <li id="fn2"><a href="#cite2">↑</a> 7:6-15 <i>Božje obećanje odabranom narodu</i>: <a href="/hr/The_Urantia_Book/97#p8_3">KU 97:8.3</a>. </li>
  <li id="fn3"><a href="#cite3">↑</a> 7:8 <i>Ne zaboravi savez</i>: <a href="/hr/The_Urantia_Book/96#p4_6">KU 96:4.6</a>. </li>
  <li id="fn4"><a href="#cite4">↑</a> 7:9 <i>Gospodin je vjeran</i>: <a href="/hr/The_Urantia_Book/131#p2_8">KU 131:2.8</a>.  <i>#1 Bog je vjeran</i>: <a href="/hr/The_Urantia_Book/4#p1_3">KU 4:1.3</a>. </li>
  <li id="fn5"><a href="#cite5">↑</a> 7:11 <i>Drži sve zapovijedi</i>: <a href="/hr/The_Urantia_Book/96#p5_6">KU 96:5.6</a>. </li>
  <li id="fn6"><a href="#cite6">↑</a> 7:13-15 <i>Voljet će te, blagoslovit će te</i>: <a href="/hr/The_Urantia_Book/96#p5_4">KU 96:5.4</a>. </li>
  <li id="fn7"><a href="#cite7">↑</a> 7:16-24 <i>U ime Gospodina Boga Izraelova</i>: <a href="/hr/The_Urantia_Book/70#p1_15">KU 70:1.15</a>. </li>
  <li id="fn8"><a href="#cite8">↑</a> 7:21 <i>Moćan, strašan</i>: <a href="/hr/The_Urantia_Book/96#p4_5">KU 96:4.5</a>. </li>
  <li id="fn9"><a href="#cite9">↑</a> 7:21-23 <i>Bog bitaka</i>: <a href="/hr/The_Urantia_Book/89#p6_3">KU 89:6.3</a>.  <i>Bog bitaka</i>: <a href="/hr/The_Urantia_Book/70#p1_15">KU 70:1.15</a>. </li>
</ol>
</div>
