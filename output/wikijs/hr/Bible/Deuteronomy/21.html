<!--
title: "Ponovljeni zakon - Poglavlje 21"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/20">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 20</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/22">
          <span class="pr-2">Ponovljeni zakon - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ako se u zemlji koju ti Jahve, Bog tvoj, daje da je zaposjedneš  nađe tko ubijen gdje u polju leži - a ne zna se tko ga je ubio  - </p>
<p id="v2"><sup><small>2</small></sup>  onda neka odu tvoje starješine i suci te izmjere udaljenost  od ubijenoga do okolnih gradova. </p>
<p id="v3"><sup><small>3</small></sup>  Tako će ustanoviti koji je  grad najbliže ubijenom. Starješine toga grada neka tada uzmu  junicu što još nije radila: što još pod jarmom nije vukla. </p>
<p id="v4"><sup><small>4</small></sup>  Neka  zatim starješine onoga grada stjeraju junicu u kakav nepresušni  potok, na mjesto koje se ne obrađuje i ne zasijava, i ondje,  na potoku, neka junicu zakolju. </p>
<p id="v5"><sup><small>5</small></sup>  Zatim neka dođu svećenici, potomci Levijevi. Jer njih je odabrao Jahve, Bog tvoj, da mu  služe i da u ime Jahvino blagoslivljaju; na njihovu se riječ  rješava svaki spor i svako nasilje. </p>
<p id="v6"><sup><small>6</small></sup>  Zatim sve starješine iz  onoga grada koji bude najbliži ubijenome neka operu ruke u potoku  nad zaklanom junicom. </p>
<p id="v7"><sup><small>7</small></sup>  Potom neka izjave: 'Naše ruke nisu prolile  ove krvi niti smo svojim očima išta vidjeli. </p>
<p id="v8"><sup><small>8</small></sup>  Zakrili, Jahve, svoj narod Izrael koji si oslobodio; ne dopusti da se prolijeva  nedužna krv u tvome izraelskom narodu!' Tako će biti zaštićeni  od krvi. </p>
<p id="v9"><sup><small>9</small></sup>  A ti ćeš ukloniti prolijevanje nedužne krvi iz svoje  sredine ako učiniš što je pravo u Jahvinim očima. </p>
<p id="v10"><sup><small>10</small></sup>  Kad odeš u rat na svoje neprijatelje pa ih Jahve, Bog  tvoj, preda u ruke tvoje te ih zarobiš, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ako među zarobljenicima  opaziš lijepu ženu i u nju se zagledaš, možeš je uzeti za ženu. </p>
<p id="v12"><sup><small>12</small></sup>  Dovedi je svojoj kući pa neka obrije glavu, obreže nokte </p>
<p id="v13"><sup><small>13</small></sup>  i odbaci haljine u kojima je zarobljena. Neka provede mjesec  dana u tvome domu oplakujući svoga oca i svoju majku. Poslije  toga možeš joj pristupiti kao muž i neka ti postane ženom. </p>
<p id="v14"><sup><small>14</small></sup>  Ako  ti poslije ne bi bila po volji, pusti je kuda joj drago. Za novac  je ne smiješ prodati niti s njom postupiti kao s ropkinjom jer  ti je bila žena. </p>
<p id="v15"><sup><small>15</small></sup>  Ako koji čovjek imadne dvije žene: jednu koja mu je draga, a drugu koja mu je mrska, te mu i draga i mrska rode sinove, ali prvorođenac bude od one koja mu je mrska, </p>
<p id="v16"><sup><small>16</small></sup>  onda, kad  dođe dan da podijeli svoju imovinu među svoje sinove, ne smije  postupiti prema prvorođencu od drage na štetu sina od mrske,  koji je prvenac, </p>
<p id="v17"><sup><small>17</small></sup>  nego mora za prvorođenca priznati sina od  mrske i njemu dati dvostruk dio od svega što ima. Jer on je prvina  njegove snage - njemu pripada pravo prvorodstva. </p>
<p id="v18"><sup><small>18</small></sup>  Ako tko imadne opaka i nepokorna sina koji neće da sluša  ni oca ni majke - pa ni onda pošto ga kazne - </p>
<p id="v19"><sup><small>19</small></sup>  neka ga njegov  otac i njegova mati odvedu starješinama svoga grada, na vrata  svoga mjesta, </p>
<p id="v20"><sup><small>20</small></sup>  i neka kažu gradskim starješinama: 'Ovaj naš  sin opak je i nepokoran; neće da nas sluša; ništarija je i pijanica.' </p>
<p id="v21"><sup><small>21</small></sup>  Potom neka ga svi ljudi, njegovi sugrađani, kamenjem zasiplju  dok ne pogine. Tako ćeš iskorijeniti zlo iz svoje sredine: sav  će Izrael to čuti i bojat će se. </p>
<p id="v22"><sup><small>22</small></sup>  Ako tko učini grijeh koji zaslužuje smrt te bude pogubljen  vješanjem o stablo, </p>
<p id="v23"><sup><small>23</small></sup>  njegovo mrtvo tijelo neka ne ostane na  stablu preko noći nego ga pokopaj istoga dana, jer je obješeni  prokletstvo Božje. Tako nećeš okaljati svoje zemlje, koju ti  Jahve, Bog tvoj, daje u baštinu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/20">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 20</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/22">
          <span class="pr-2">Ponovljeni zakon - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:10-14 <i>Pravila za zarobljene supruge</i>: <a href="/hr/The_Urantia_Book/69#p8_4">KU 69:8.4</a>. </li>
</ol>
</div>
