<!--
title: "Ponovljeni zakon - Poglavlje 29"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/28">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 28</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/30">
          <span class="pr-2">Ponovljeni zakon - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (28:69) To su riječi Saveza što ga propisa Jahve Mojsiju da ga  sklopi s Izraelcima u zemlji moapskoj, povrh Saveza što ga je  s njima sklopio na Horebu. </p>
<p id="v2"><sup><small>2</small></sup>  (29:1) Mojsije sazva sav Izrael pa im reče: "Vidjeli ste na rođene oči sve što je Jahve učinio u zemlji  egipatskoj faraonu, svim službenicima njegovim i svoj zemlji  njegovoj: </p>
<p id="v3"><sup><small>3</small></sup>  (29:2) velike kušnje što su ih vidjele tvoje oči, silne  znakove i čudesa! </p>
<p id="v4"><sup><small>4</small></sup>  (29:3) Ali vam ne dade Jahve do danas razuma da  shvatite, očiju da vidite ni ušiju da čujete. </p>
<p id="v5"><sup><small>5</small></sup>  (29:4) Vodio sam vas pustinjom četrdeset godina; odjeća se na  vama nije izderala niti su se sandale na vašim nogama raskidale. </p>
<p id="v6"><sup><small>6</small></sup>  (29:5) Kruha niste jeli; vina ni drugoga opojnog pića niste pili, da biste znali da sam ja Jahve, Bog vaš. </p>
<p id="v7"><sup><small>7</small></sup>  (29:6) Kad stigoste na novo mjesto, Sihon, kralj hešbonski, i  Og, kralj bašanski, iziđoše pred nas u boj, ali smo ih potukli. </p>
<p id="v8"><sup><small>8</small></sup>  (29:7) Zauzeli smo njihovu zemlju te je predali u baštinu Rubenovcima, Gadovcima i polovini plemena Manašeova. </p>
<p id="v9"><sup><small>9</small></sup>  (29:8) Držite i vršite riječi ovog Saveza da uspijevate u svemu  što poduzmete. </p>
<p id="v10"><sup><small>10</small></sup>  (29:9) Danas stojite svi pred Jahvom, Bogom svojim: vaši plemenski  glavari, vaše starješine i vaši nadglednici, svi muževi Izraela, </p>
<p id="v11"><sup><small>11</small></sup>  (29:10) djeca vaša, žene vaše i došljak koji je u tvome taboru -  od onoga koji ti siječe drva do onoga koji ti nosi vodu - </p>
<p id="v12"><sup><small>12</small></sup>  (29:11) da  stupite u Savez s Jahvom, Bogom svojim, u Savez zakletvom potvrđen, što ga Jahve, Bog tvoj, danas s tobom sklapa <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  (29:12) da danas od  tebe učini svoj narod i da ti on bude Bog, kako ti je rekao i  kako se zakleo tvojim ocima: Abrahamu, Izaku i Jakovu. </p>
<p id="v14"><sup><small>14</small></sup>  (29:13) I  ne sklapam danas ovaj Savez sa zakletvom samo s vama </p>
<p id="v15"><sup><small>15</small></sup>  (29:14) nego  i sa svakim koji danas stoji ovdje s nama pred Jahvom, Bogom  našim, i sa svakim koji danas nije ovdje s nama. </p>
<p id="v16"><sup><small>16</small></sup>  (29:15) Sami znate kako smo boravili u zemlji egipatskoj i kako  smo prošli posred naroda kroz koje ste morali proći. </p>
<p id="v17"><sup><small>17</small></sup>  (29:16) Vidjeli  ste njihove rugobe, njihove kumire od drveta i kamena, srebra  i zlata što ih imaju. </p>
<p id="v18"><sup><small>18</small></sup>  (29:17) Neka ne bude među vama čovjeka ni žene, roda ni plemena  kojemu bi se srce danas odvratilo od Jahve, Boga našega, pa da  ide iskazivati štovanje bogovima onih naroda. Neka ne bude među  vama korijena koji rađa otrovom i pelinom. </p>
<p id="v19"><sup><small>19</small></sup>  (29:18) Neka se nitko, čuvši riječi ovog prokletstva, ne nada blagoslovu kazujući u  svome srcu: 'Bit će mi dobro ako poživim i po prohtjevima srca  svoga. Nek' povodanj utaži žeđ!' </p>
<p id="v20"><sup><small>20</small></sup>  (29:19) Takvome neće Jahve nikad oprostiti, nego će se gnjev  i ljubomornost Jahvina izliti na tog čovjeka, tako da će se sve  prokletstvo zapisano u ovoj knjizi na nj oboriti te će Jahve  izbrisati ime njegovo pod nebom. </p>
<p id="v21"><sup><small>21</small></sup>  (29:20) Prema svim prokletstvima ovog Saveza, zapisanima u knjizi  ovoga Zakona, Jahve će ga odstraniti, na njegovu propast, od  svih plemena izraelskih. </p>
<p id="v22"><sup><small>22</small></sup>  (29:21) Kasniji naraštaj, sinovi vaši poslije vas, i stranci  koji dođu iz daleke zemlje, kad vide zla ove zemlje i bolesti  što će ih Jahve pustiti na nju, reći će: </p>
<p id="v23"><sup><small>23</small></sup>  (29:22) 'Sva je zemlja njegova  samo sumpor i sol; niti se što sije niti što klija; nikakva travka  na njoj ne raste; jednaka je srušenoj Sodomi i Gomori, Admi i  Sebojimu, što ih Jahve sruši u svojoj ljutini i gnjevu.' </p>
<p id="v24"><sup><small>24</small></sup>  (29:23) I  svi će narodi pitati: 'Zašto učini Jahve ovako ovoj zemlji? Kakva  je morala biti žestina toga silnoga gnjeva?' </p>
<p id="v25"><sup><small>25</small></sup>  (29:24) Onda će im se  reći: 'Jer su ostavili Savez što ga je Jahve, Bog otaca njihovih, bio sklopio s njima kad ih je izveo iz zemlje egipatske; </p>
<p id="v26"><sup><small>26</small></sup>  (29:25) i  jer su otišli da iskazuju štovanje drugim bogovima i njima se  klanjali, bogovima kojih nisu poznavali i kojih im on nije odredio. </p>
<p id="v27"><sup><small>27</small></sup>  (29:26) Zato se Jahvin gnjev izlio na ovu zemlju i palo na nju sve  prokletstvo zapisano u ovoj knjizi. </p>
<p id="v28"><sup><small>28</small></sup>  (29:27) Jahve ih je iščupao iz  njihove zemlje u ljutini, srdžbi i velikom gnjevu te ih bacio  u drugu zemlju. Tako je i danas.' </p>
<p id="v29"><sup><small>29</small></sup>  (29:28) Što je sakriveno, pripada Jahvi, Bogu našemu, a objava  nama i sinovima našim zauvijek da vršimo sve riječi ovoga Zakona. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/28">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 28</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/30">
          <span class="pr-2">Ponovljeni zakon - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 29:12-15 <i>Sveti zavjeti i prisege</i>: <a href="/hr/The_Urantia_Book/87#p6_9">KU 87:6.9</a>. </li>
</ol>
</div>
