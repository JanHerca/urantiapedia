<!--
title: "Ponovljeni zakon - Poglavlje 16"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/15">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 15</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/17">
          <span class="pr-2">Ponovljeni zakon - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Drži mjesec Abib i slavi Pashu u čast Jahvi, Bogu svome, jer  te Jahve, Bog tvoj, u mjesecu Abibu izveo noću iz Egipta. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kao  pashu u čast Jahvi, Bogu svome, žrtvuj ovce i goveda u mjestu  koje Jahve odabere da u njemu nastani ime svoje. </p>
<p id="v3"><sup><small>3</small></sup>  Ništa ukvasano  nemoj s njome jesti; nego sedam dana jedi beskvasan kruh - kruh  nevoljnički - budući da si u žurbi izišao iz zemlje egipatske:  da se svega svog vijeka sjećaš dana kad si izišao iz zemlje egipatske. </p>
<p id="v4"><sup><small>4</small></sup>  Neka se sedam dana u tebe ne vidi kvasac na svemu tvome području  i ništa od mesa žrtve što je zakolješ navečer prvoga dana ne  smije ostati preko noći do jutra. </p>
<p id="v5"><sup><small>5</small></sup>  Nije ti dopušteno žrtvovati pashu u bilo kojem gradu što  ti ga dadne Jahve, Bog tvoj, </p>
<p id="v6"><sup><small>6</small></sup>  nego u mjestu koje odabere Jahve, Bog tvoj, da ondje nastani ime svoje; samo tu žrtvuj pashu u  predvečerje, o zalasku sunca, jer u to si vrijeme izišao iz Egipta. </p>
<p id="v7"><sup><small>7</small></sup>  Skuhaj je i pojedi na mjestu koje odabere Jahve, Bog tvoj.  Ujutro se onda okreni i zaputi svojim šatorima. </p>
<p id="v8"><sup><small>8</small></sup>  Šest dana  jedi beskvasan kruh, a sedmoga dana neka bude svečani zbor u  čast Jahvi, Bogu tvome. Posla nikakva ne radi! </p>
<p id="v9"><sup><small>9</small></sup>  Nabroj sedam tjedana; a tih sedam tjedana uzmi brojiti  kad srp počne žeti klasje. </p>
<p id="v10"><sup><small>10</small></sup>  Tada drži Blagdan sedmica u čast  Jahvi, Bogu svome, prinoseći dragovoljni prinos iz svoje ruke, kako te već Jahve, Bog tvoj, bude blagoslovio. </p>
<p id="v11"><sup><small>11</small></sup>  I proveseli  se tada u nazočnosti Jahve, Boga svoga - na mjestu što ga Jahve, Bog tvoj, odabere da ondje nastani ime svoje - ti, sin tvoj  i kći tvoja, sluga tvoj i sluškinja tvoja, levit koji bude u  tvome gradu, došljak, sirota i udovica što budu kod tebe. </p>
<p id="v12"><sup><small>12</small></sup>  Sjećaj  se da si i sam bio rob u Egiptu. Zato drži i vrši ove uredbe. </p>
<p id="v13"><sup><small>13</small></sup>  Blagdan sjenica slavi sedam dana pošto pokupiš plodove  sa svoga gumna i iz svoga badnja. </p>
<p id="v14"><sup><small>14</small></sup>  Proveseli se na svoj blagdan  ti, sin tvoj, kći tvoja, sluga tvoj, sluškinja tvoja, levit i  došljak, sirota i udovica što se nađe u tvome gradu. </p>
<p id="v15"><sup><small>15</small></sup>  Svetkuj  u čast Jahvi, Bogu svome, sedam dana na mjestu koje odabere Jahve, jer će te Jahve, Bog tvoj, blagoslovom obasipati u svim tvojim  žetvama, u svakom poslu ruku tvojih, da budeš potpuno veseo. </p>
<p id="v16"><sup><small>16</small></sup>  Triput u godini neka se pokažu svi tvoji muškarci pred  Jahvom, Bogom tvojim, na mjestu koje on odabere: na Blagdan beskvasnog  kruha, na Blagdan sedmica i na Blagdan sjenica. Ali neka nitko  ne dođe pred Jahvu praznih ruku, </p>
<p id="v17"><sup><small>17</small></sup>  nego neka svatko prinese  što može, prema blagoslovu koji ti je udijelio Jahve, Bog tvoj. </p>
<p id="v18"><sup><small>18</small></sup>  U svakom gradu koji ti dade Jahve, Bog tvoj, postavi  suce i nadglednike za svoja plemena da narodom pravedno upravljaju. </p>
<p id="v19"><sup><small>19</small></sup>  Ne iskrivljuj pravde; ne budi pristran; ne primaj mita, jer  mito zasljepljuje oči mudrih, a ugrožava stvar pravednih. </p>
<p id="v20"><sup><small>20</small></sup>  Teži  za samom pravdom, da dugo živiš i zaposjedneš zemlju koju ti  Jahve, Bog tvoj, daje. </p>
<p id="v21"><sup><small>21</small></sup>  Ne postavljaj ašere ni od kakva drveta oko žrtvenika  Jahve, Boga svoga, koji podigneš; <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  i ne podiži stupova, jer  su na zazor Jahvi, Bogu tvome. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/15">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 15</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/17">
          <span class="pr-2">Ponovljeni zakon - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:1-4 <i>Čuvajte beskvasni kruh</i>: <a href="/hr/The_Urantia_Book/142#p3_13">KU 142:3.13</a>. </li>
  <li id="fn2"><a href="#cite2">↑</a> 16:21 <i>Sveti gajevi</i>: <a href="/hr/The_Urantia_Book/85#p2_4">KU 85:2.4</a>. </li>
</ol>
</div>
