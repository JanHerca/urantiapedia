<!--
title: "Ponovljeni zakon - Poglavlje 8"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/7">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 7</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/9">
          <span class="pr-2">Ponovljeni zakon - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Držite i vršite sve zapovijedi koje vam danas naređujem da  biste živjeli i raznmožili se i da biste ušli i zaposjeli zemlju  koju je Jahve pod zakletvom obećao ocima vašim. </p>
<p id="v2"><sup><small>2</small></sup>  Sjećaj se  svega puta kojim te Jahve, Bog tvoj, vodio po pustinji ovih četrdeset  godina da te ponizi, iskuša i dozna što ti je u srcu: hoćeš li  držati zapovijedi njegove ili nećeš. </p>
<p id="v3"><sup><small>3</small></sup>  Ponižavao te i glađu  morio, a onda te hranio manom - za koju nisi znao ni ti ni tvoji  oci -  da ti pokaže kako čovjek ne živi samo o kruhu nego da  čovjek živi o svemu što izlazi iz usta Jahvinih. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Tvoja se  odjeća na tebi nije izderala niti su ti noge oticale ovih četrdeset  godina. </p>
<p id="v5"><sup><small>5</small></sup>  Priznaj onda u svome srcu da te Jahve, Bog tvoj, odgaja  i popravlja, kao što čovjek odgaja sina svoga. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  I drži zapovijedi  Jahve, Boga svoga, hodeći putovima njegovim i bojeći se njega! </p>
<p id="v7"><sup><small>7</small></sup>  TÓa Jahve, Bog tvoj, vodi te u dobru zemlju: zemlju potoka  i vrela, dubinskih voda što izviru u dolinama i bregovima; </p>
<p id="v8"><sup><small>8</small></sup>  zemlju  pšenice i ječma, loze, smokava i šipaka, zemlju meda i maslina; </p>
<p id="v9"><sup><small>9</small></sup>  zemlju u kojoj nećeš sirotinjski jesti kruha i gdje ti ništa  neće nedostajati; zemlju gdje kamenje ima željeza i gdje ćeš  iz njezinih brdina vaditi mjed. </p>
<p id="v10"><sup><small>10</small></sup>  Do sita ćeš jesti i blagoslivljati  Jahvu, Boga svoga, zbog dobre zemlje koju ti je dao. </p>
<p id="v11"><sup><small>11</small></sup>  Čuvaj se da ne zaboraviš Jahvu, Boga svoga, zanemarujući  njegove zapovijedi, njegove uredbe i njegove zakone koje ti danas  dajem. </p>
<p id="v12"><sup><small>12</small></sup>  I pošto se najedeš do sitosti, posagradiš lijepe kuće  i u njima se nastaniš; </p>
<p id="v13"><sup><small>13</small></sup>  kad ti se krupna i sitna stoka namnoži;  kad se nakupiš srebra i zlata i kada sve tvoje uznapreduje, </p>
<p id="v14"><sup><small>14</small></sup>  nemoj  da se uznese srce tvoje i da zaboraviš Jahvu, Boga svoga, koji  te izveo iz zemlje egipatske, iz kuće ropstva; </p>
<p id="v15"><sup><small>15</small></sup>  koji te proveo  kroz onu veliku i strašnu pustinju, kroz zemlju plamenih zmija  i štipavaca, suhim i bezvodnim krajem; koji ti je izveo vodu  iz stijene tvrde kao kremen; </p>
<p id="v16"><sup><small>16</small></sup>  koji te u pustinji hranio manom, nepoznatom tvojim ocima, da te ponizi i da te iskuša te da na  kraju budeš sretan. </p>
<p id="v17"><sup><small>17</small></sup>  Ne reci tada u svome srcu: svojom sam  moći i snagom svojih ruku sebi namakao ovo bogatstvo. </p>
<p id="v18"><sup><small>18</small></sup>  Sjeti  se Jahve, Boga svoga! TÓa on ti je dao snagu da stječeš bogatstvo  da tako ispuni - kao što je danas - svoj Savez za koji se zakleo  tvojim ocima. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ako li zaboraviš Jahvu, Boga svoga, i pođeš za drugim  bogovima te njima budeš iskazivao štovanje, njima se klanjao, kunem vam se danas da ćete zacijelo izginuti; <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  poput naroda  koje će Jahve pogubiti pred vama, tako će i vas nestati jer niste  poslušali glasa Jahve, Boga svoga. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/7">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 7</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/9">
          <span class="pr-2">Ponovljeni zakon - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:3 <i>Čovjek ne živi samo o kruhu</i>: <a href="/hr/The_Urantia_Book/136#p6_4">KU 136:6.4</a>.  <i>Čovjek ne može živjeti samo o kruhu</i>: <a href="/hr/The_Urantia_Book/160#p3_1">KU 160:3.1</a>. </li>
  <li id="fn2"><a href="#cite2">↑</a> 8:5 <i>Pojam „oca“</i>: <a href="/hr/The_Urantia_Book/196#p0_2">KU 196:0.2</a>. </li>
  <li id="fn3"><a href="#cite3">↑</a> 8:18 <i>Sjeti se Gospodina, Boga svoga</i>: <a href="/hr/The_Urantia_Book/96#p5_4">KU 96:5.4</a>. </li>
  <li id="fn4"><a href="#cite4">↑</a> 8:19 <i>Jedan Bog i lažni bogovi</i>: <a href="/hr/The_Urantia_Book/160#p5_9">KU 160:5.9</a>. </li>
</ol>
</div>
