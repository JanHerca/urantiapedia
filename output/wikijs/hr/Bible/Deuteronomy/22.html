<!--
title: "Ponovljeni zakon - Poglavlje 22"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/21">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 21</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/23">
          <span class="pr-2">Ponovljeni zakon - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad vidiš kako luta vol ili ovca tvoga brata, nemoj proći  mimo njih nego ih otjeraj svome bratu. </p>
<p id="v2"><sup><small>2</small></sup>  Ako ti brat nije blizu  ili ga ne znaš, kući ih svojoj dotjeraj pa neka ostanu kod tebe  dokle brat tvoj ne dođe po njih. Tada mu ih vrati. </p>
<p id="v3"><sup><small>3</small></sup>  Tako čini  s njegovim magarcem, s njegovim ogrtačem i sa svime što brat  tvoj izgubi, a ti nađeš. Nije ti dopušteno prolaziti mimo njegovo. </p>
<p id="v4"><sup><small>4</small></sup>  Kad opaziš kako se magarac tvoga brata ili njegov vol  svalio na putu, ne kloni se nego mu pomozi da ih podigne. </p>
<p id="v5"><sup><small>5</small></sup>  Žena ne smije na se stavljati muške odjeće, a muškarac  se ne smije oblačiti u ženske haljine. Tko bi to činio bio bi  odvratan Jahvi, Bogu svome. </p>
<p id="v6"><sup><small>6</small></sup>  Ako putem naiđeš na ptičje gnijezdo sa ptićima ili s jajima, na stablu ili na zemlji, a majka bude ležala sa ptićima ili  na jajima, nemoj uzimati majke sa ptićima: </p>
<p id="v7"><sup><small>7</small></sup>  pusti majku na  slobodu, a ptiće uzmi. Tako ćeš imati sreću i dug život. </p>
<p id="v8"><sup><small>8</small></sup>  Kad gradiš novu kuću, na krovu načini ogradu da svoju  kuću, kad bi tko s nje pao, ne okaljaš krvlju. </p>
<p id="v9"><sup><small>9</small></sup>  Po svome vinogradu nemoj sijati drugog usjeva da ne bi  bila posvećena čitava ljetina: i plod sjemena i rod vinograda. </p>
<p id="v10"><sup><small>10</small></sup>  Ne upreži u plug vola i magarca zajedno. </p>
<p id="v11"><sup><small>11</small></sup>  Ne oblači se u tkaninu otkanu od vune i lana zajedno. </p>
<p id="v12"><sup><small>12</small></sup>  Na četiri roglja ogrtača kojim se zaogrćeš napravi rese. </p>
<p id="v13"><sup><small>13</small></sup>  Ako koji čovjek uzme ženu i uđe k njoj, ali je potom  zamrzi, </p>
<p id="v14"><sup><small>14</small></sup>  pripiše joj ružnoće i ozloglasi je govoreći: 'Oženih  se njome, ali kad joj priđoh, ne nađoh u nje znakova djevičanstva'  - </p>
<p id="v15"><sup><small>15</small></sup>  neka tada djevojčin otac i majka uzmu dokaz djevojčina  djevičanstva te ga iznesu pred gradske starješine na vrata. </p>
<p id="v16"><sup><small>16</small></sup>  Potom  neka progovori starješinama djevojčin otac: 'Ovome sam čovjeku  dao svoju kćer za ženu, ali mu je omrzla. </p>
<p id="v17"><sup><small>17</small></sup>  Stoga joj pripisuje  svašta ružno i tvrdi: nisam u tvoje kćeri našao znakove djevičanstva.  Ali evo djevičanskih znakova moje kćeri!' I neka razastru plahtu  pred gradskim starješinama. </p>
<p id="v18"><sup><small>18</small></sup>  Neka tada starješine onoga grada  uzmu muža pa ga kazne; </p>
<p id="v19"><sup><small>19</small></sup>  neka ga, zato što je pronio ružan  glas o jednoj izraelskoj djevici, udare globom od stotinu srebrnika  pa ih dadnu ocu mlade žene. I neka mu ona i dalje bude ženom  da je ne može pustiti dok je živ. </p>
<p id="v20"><sup><small>20</small></sup>  Ali ako optužba - da se na mladoj ženi nije našlo djevičanstvo  - bude istinita, </p>
<p id="v21"><sup><small>21</small></sup>  neka djevojku izvedu na kućna vrata njezina  oca pa neka je ljudi njezina grada kamenjem zasiplju dok ne umre, jer je počinila besramnost u Izraelu odajući se bludu u očevu  domu. Tako ćeš iskorijeniti zlo iz svoje sredine. </p>
<p id="v22"><sup><small>22</small></sup>  Ako se koji čovjek zateče gdje leži sa ženom udatom za  drugoga, neka oboje - i čovjek koji je ležao sa ženom i sama  žena - budu smaknuti. Tako ćeš iskorijeniti zlo iz Izraela. </p>
<p id="v23"><sup><small>23</small></sup>  Ako  mladu djevicu zaručenu za nekoga u gradu sretne drugi čovjek  i s njom legne, </p>
<p id="v24"><sup><small>24</small></sup>  oboje ih dovedite vratima toga grada pa ih  kamenjem zasipljite dok ne umru: djevojku što nije zvala u pomoć  u gradu, a čovjeka što je oskvrnuo ženu bližnjega svoga. Tako  ćeš iskorijeniti zlo iz svoje sredine. </p>
<p id="v25"><sup><small>25</small></sup>  Ako čovjek u polju naiđe na zaručenu djevojku i silom  legne s njom, onda neka se pogubi samo taj što je s njom legao; </p>
<p id="v26"><sup><small>26</small></sup>  a djevojci nemoj ništa: nema na njoj krivnje kojom bi zasluživala  smrt. Jer to je kao da navali tko na bližnjega svoga i ubije  ga. </p>
<p id="v27"><sup><small>27</small></sup>  On ju je zatekao u polju; i premda je zaručena djevojka  zapomagala, nije bilo nikoga da joj priskoči u pomoć. </p>
<p id="v28"><sup><small>28</small></sup>  Ako čovjek naiđe na mladu djevicu koja nije zaručena  te je pograbi i s njom legne, pa budu uhvaćeni na djelu, </p>
<p id="v29"><sup><small>29</small></sup>  tada  čovjek koji je s njom ležao neka djevojčinu ocu dade pedeset  srebrnika. A budući da ju je oskvrnuo, neka je uzme za ženu da  je ne može pustiti dok je živ. </p>
<p id="v30"><sup><small>30</small></sup>  (23:1) Neka se nitko ne ženi ženom oca svoga i neka ne odgrće očeva  pokrivača. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/21">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 21</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/23">
          <span class="pr-2">Ponovljeni zakon - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
