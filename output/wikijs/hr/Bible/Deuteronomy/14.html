<!--
title: "Ponovljeni zakon - Poglavlje 14"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/13">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 13</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/15">
          <span class="pr-2">Ponovljeni zakon - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vi ste sinovi Jahve, Boga svoga. Nemojte na sebi praviti ureza  ni podstriga na čelu za pokojnikom. </p>
<p id="v2"><sup><small>2</small></sup>  TÓa ti si narod posvećen  Jahvi, Bogu svome; Jahve je odabrao tebe između svih naroda na  zemlji da budeš njegov narod, njegova predraga svojina. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ništa odvratno nemojte jesti. </p>
<p id="v4"><sup><small>4</small></sup>  Ovo su životinje koje  možete jesti: vol, ovca, koza, </p>
<p id="v5"><sup><small>5</small></sup>  jelen, srna, srndać, kozorog, antilopa, bivol i divokoza; </p>
<p id="v6"><sup><small>6</small></sup>  možete jesti svaku životinju  koja ima razdvojene papke - nadvoje posve razdvojene - i koja  preživa. </p>
<p id="v7"><sup><small>7</small></sup>  Samo od preživača ili od životinja s razdvojenim  čaporcima ne možete jesti ove : devu, arnebeta i svisca. Te,  naime, iako preživaju, nemaju razdvojenih papaka; neka su za  vas nečiste. </p>
<p id="v8"><sup><small>8</small></sup>  A svinja, premda ima papke razdvojene, ne preživa:  neka je za vas nečista. Njezina mesa nemojte jesti niti se njezina  strva doticati. </p>
<p id="v9"><sup><small>9</small></sup>  A od svega što u vodi živi ovo možete jesti: što god ima  ljuske i peraje, možete jesti. </p>
<p id="v10"><sup><small>10</small></sup>  A što nema ljusaka i peraja, ne smijete jesti. To neka je za vas nečisto. </p>
<p id="v11"><sup><small>11</small></sup>  Svaku čistu pticu možete jesti. </p>
<p id="v12"><sup><small>12</small></sup>  Ali ovih ne smijete  jesti: orla strvinara i jastreba, </p>
<p id="v13"><sup><small>13</small></sup>  tetrijeba, sokola bilo  koje vrste; </p>
<p id="v14"><sup><small>14</small></sup>  gavrana bilo koje vrste; </p>
<p id="v15"><sup><small>15</small></sup>  noja, kopca, galeba  ni kraguja bilo koje vrste; </p>
<p id="v16"><sup><small>16</small></sup>  sove, jejine i labuda; </p>
<p id="v17"><sup><small>17</small></sup>  pelikana, bijelog strvinara i gnjurca; </p>
<p id="v18"><sup><small>18</small></sup>  rode, čaplje bilo koje vrste;  pupavca i šišmiša. </p>
<p id="v19"><sup><small>19</small></sup>  Svi krilati kukci neka su za vas nečisti  - ne smijete ih jesti. </p>
<p id="v20"><sup><small>20</small></sup>  Sve krilato čisto možete jesti. </p>
<p id="v21"><sup><small>21</small></sup>  Ne smijete jesti ništa što crkne. Daj to pridošlici koji  boravi u tvojim gradovima neka jede ili pak prodaj tuđincu. Jer  ti si narod posvećen Jahvi, Bogu svome. Ne kuhaj kozleta u mlijeku njegove majke! <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Odvajaj desetinu dohotka svake godine od svega što tvoj  usjev u polju donese. </p>
<p id="v23"><sup><small>23</small></sup>  A onda blaguj desetine svoga žita,  svoga vina, svoga ulja i prvine svoje krupne i sitne stoke u  nazočnosti Jahve, Boga svoga, na mjestu koje on odabere da svoje  ime ondje nastani; da se tako naučiš zauvijek bojati se Jahve, Boga svoga. </p>
<p id="v24"><sup><small>24</small></sup>  Bude li ti put predug te ne mogneš donijeti  desetine - jer je mjesto što ga Jahve odabere da u njemu nastani  svoje ime previše daleko od tebe - tada, kad te Jahve, Bog tvoj, blagoslovi, </p>
<p id="v25"><sup><small>25</small></sup>  prodaj to za novac, uzmi novac u ruku pa idi  u mjesto što ga odabere Jahve, Bog tvoj. </p>
<p id="v26"><sup><small>26</small></sup>  Ondje za novac kupi  što želiš: goveče, sitno živinče, vino ili opojno piće - što  god ti duša zaželi. Ondje u nazočnosti Jahve, Boga svoga, blaguj  i veseli se ti i tvoji ukućani. </p>
<p id="v27"><sup><small>27</small></sup>  Ne zanemaruj levita koji  bude u tvojim gradovima, jer on nema udjela ni baštine s tobom. </p>
<p id="v28"><sup><small>28</small></sup>  Na kraju svake treće godine iznesi svu desetinu svoga  prihoda od te godine i položi je na svoja vrata. </p>
<p id="v29"><sup><small>29</small></sup>  Pa neka  dođe levit - jer nema udjela ni baštine s tobom - došljak, sirota  i udovica koji budu živjeli u tvom gradu i neka jedu i neka se  nasite. Tako će te blagoslivljati Jahve, Bog tvoj, u svim poslovima  što ih tvoja ruka poduzme. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/13">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 13</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/15">
          <span class="pr-2">Ponovljeni zakon - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:2 <i>Odabrani ljudi</i>: <a href="/hr/The_Urantia_Book/93#p5_1">KU 93:5.1</a>.  <i>Izabrani Božji narod</i>: <a href="/hr/The_Urantia_Book/96#p5_6">KU 96:5.6</a>.  <i>Odabrani ljudi</i>: <a href="/hr/The_Urantia_Book/97#p10_1">KU 97:10.1</a>.  <i>Odabrani ljudi</i>: <a href="/hr/The_Urantia_Book/121#p2_8">KU 121:2.8</a>.  <i>Odabrani ljudi</i>: <a href="/hr/The_Urantia_Book/96#p2_3">KU 96:2.3</a>.  <i>Odabrani ljudi</i>: <a href="/hr/The_Urantia_Book/97#p4_2">KU 97:4.2</a>. </li>
  <li id="fn2"><a href="#cite2">↑</a> 14:21 <i>Ne kuhajte dijete u majčinom mlijeku</i>: <a href="/hr/The_Urantia_Book/142#p3_20">KU 142:3.20</a>. </li>
</ol>
</div>
