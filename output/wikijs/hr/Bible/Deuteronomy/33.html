<!--
title: "Ponovljeni zakon - Poglavlje 33"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/32">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 32</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/34">
          <span class="pr-2">Ponovljeni zakon - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo je blagoslov kojim Mojsije - čovjek Božji - blagoslovi  Izraelce pred svoju smrt. </p>
<p id="v2"><sup><small>2</small></sup>  Reče on: "Dođe Jahve sa Sinaja, sa Seira im se pokaza i s gore Parana zasja. Zbog njih dođe od kadeških zborova, sa svoga juga sve do Obronaka. </p>
<p id="v3"><sup><small>3</small></sup>  Ipak ti ljubiš narode, svi sveti njihovi u tvojoj su ruci. Pred tvojim su ležali nogama, išli tobom predvođeni." </p>
<p id="v4"><sup><small>4</small></sup>  (Mojsije nam je odredio zakon.) "Zbor Jakovljev njegovom posta baštinom; </p>
<p id="v5"><sup><small>5</small></sup>  i bje kralj u Ješurunu kad se sakupiše glavari narodni, kad se sjediniše plemena Jakovljeva. </p>
<p id="v6"><sup><small>6</small></sup>  Nek' živi Ruben i nikad nek' ne izumre, nek' živi šačica njegovih! </p>
<p id="v7"><sup><small>7</small></sup>  Evo što reče za Judu: Uslišaj, Jahve, glas Judin i privedi ga k njegovu narodu. Nek mu ruke njegovo brane pravo, pomozi mu protiv dušmana njegovih. </p>
<p id="v8"><sup><small>8</small></sup>  O Leviju reče: Daj Leviju tvoje Urime i tvoje Tumime čovjeku milosti svoje, koga si u Masi iskušao, s kojim si se preo kod voda meripskih. </p>
<p id="v9"><sup><small>9</small></sup>  O ocu svome i majci reče on: Nisam ih vidio! Braće svoje ne poznaje, na svoju se djecu ne osvrće, jer tvoju riječ on je vršio i tvojega se držao Saveza. </p>
<p id="v10"><sup><small>10</small></sup>  On uči Jakova tvojim odredbama i Izraela tvojemu Zakonu. On podiže kad k tvojim nosnicama i paljenicu na žrtvenik ti stavlja. </p>
<p id="v11"><sup><small>11</small></sup>  O Jahve, snagu mu blagoslovi, milostivo primi djelo ruku njegovih. Slomi bedra njegovih neprijatelja; mrzitelji njegovi nek' više ne ustanu. </p>
<p id="v12"><sup><small>12</small></sup>  O Benjaminu reče: Jahvin je on ljubimac i u miru svagda počiva. Višnji ga štiti svih njegovih dana, između njegovih prebiva bregova. </p>
<p id="v13"><sup><small>13</small></sup>  O Josipu reče: Zemlju mu je Jahve blagoslovio; njegovo je najbolje od onog što daje rosa nebeska i što se u bezdanima dolje krije! </p>
<p id="v14"><sup><small>14</small></sup>  Najbolje od onog što daruje sunce i što mlađak novi nosi, </p>
<p id="v15"><sup><small>15</small></sup>  prvine s drevnih planina i najbolje s vječnih brežuljaka, </p>
<p id="v16"><sup><small>16</small></sup>  ponajbolji rod zemlje i svega što je na njoj i milost Onog što prebiva u grmu. Nek' sve to dođe na glavu Josipovu, na tjeme posvećenog između sve braće! </p>
<p id="v17"><sup><small>17</small></sup>  K'o prvenac bika on je veličanstven, rozi su mu rogovi bivolji, njima on nabada narode sve do krajeva zemaljskih. Takva su mnoštva Efrajimova, takve su tisuće Manašeove. </p>
<p id="v18"><sup><small>18</small></sup>  O Zebulunu reče: Bio sretan, Zebulune, u pohodima, i ti, Jisakare, u šatorima svojim! </p>
<p id="v19"><sup><small>19</small></sup>  Na brdu gdje dolaze zazivati narodi za uspjeh prinose oni prave žrtve jer sišu obilje mora i blago skriveno u pijesku. </p>
<p id="v20"><sup><small>20</small></sup>  O Gadu reče: Nek' je blagoslovljen tko Gada raširi! Poput lavice on počiva razderavši mišicu i glavu. </p>
<p id="v21"><sup><small>21</small></sup>  Prvine je tad sebi dodijelio jer vidje da mu je sačuvan dio glavarev. Na čelu svega naroda on je došao, pravdu Jahvinu izvršivši i odluke njegove s Izraelom. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  O Danu reče: Dan je lavić što skače iz Bašana. </p>
<p id="v23"><sup><small>23</small></sup>  O Naftaliju reče: Naftali, milostima nasićen, Jahvinim ispunjen blagoslovom: more i jug njegovo su vlasništvo. </p>
<p id="v24"><sup><small>24</small></sup>  O Ašeru reče: Blagoslovljen bio Ašer među sinovima! Nek' miljenik bude među braćom svojom, i nek' noge svoje u ulje umače! </p>
<p id="v25"><sup><small>25</small></sup>  Nek' ti zasuni budu od gvožđa i mjedi i nek' ti mir traje koliko i život! </p>
<p id="v26"><sup><small>26</small></sup>  Nitko nije kao Bog Ješurunov: po nebesima u pomoć ti jezdi i po oblacima u svom veličanstvu! </p>
<p id="v27"><sup><small>27</small></sup>  Bog vječni tvoje je utočište, a na zemlji drevna njegova mišica pred tobom goni neprijatelja; on dovikuje: 'Uništi!' <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  U sigurnosti prebiva Izrael, a Jakovljev je izvor na osami u zemlji žita i vina, gdje nebesa rosom dažde. </p>
<p id="v29"><sup><small>29</small></sup>  Blago tebi, Izraele! Koji narod k'o tebe Jahve spasava? On štit je tvoj što te brani i mač tvoj slavodobitni, dušmani ti se ulaguju, al' ti ćeš im gazit' po leđima." <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/32">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 32</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/34">
          <span class="pr-2">Ponovljeni zakon - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:21 <i>Bog pravde</i>: <a href="/hr/The_Urantia_Book/96#p6_3">KU 96:6.3</a>. </li>
  <li id="fn2"><a href="#cite2">↑</a> 33:27 <i>Ispod, vječne ruke</i>: <a href="/hr/The_Urantia_Book/131#p2_10">KU 131:2.10</a>.  <i>Vječni Bog, naše utočište</i>: <a href="/hr/The_Urantia_Book/4#p1_4">KU 4:1.4</a>.  <i>Vječni Bog</i>: <a href="/hr/The_Urantia_Book/0#p3_2">KU 0:3.2</a>.  <i>Vječni Bog je moje utočište</i>: <a href="/hr/The_Urantia_Book/96#p4_6">KU 96:4.6</a>.  <i>Dio 2: Bog je naše utočište</i>: <a href="/hr/The_Urantia_Book/2#p6_3">KU 2:6.3</a>.  <i>Dio 2: Bog je moje utočište</i>: <a href="/hr/The_Urantia_Book/148#p5_5">KU 148:5.5</a>. </li>
  <li id="fn3"><a href="#cite3">↑</a> 33:29 <i>Visoka mjesta</i>: <a href="/hr/The_Urantia_Book/85#p1_5">KU 85:1.5</a>. </li>
</ol>
</div>
