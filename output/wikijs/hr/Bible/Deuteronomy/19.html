<!--
title: "Ponovljeni zakon - Poglavlje 19"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/18">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 18</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/20">
          <span class="pr-2">Ponovljeni zakon - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad Jahve, Bog tvoj, istrijebi narode čiju zemlju tebi daje  te kad ih istjeraš i nastaniš se u njihovim gradovima i domovima, </p>
<p id="v2"><sup><small>2</small></sup>  u zemlji koju ti Jahve, Bog tvoj, daje u baštinu, odvoji  tri grada. </p>
<p id="v3"><sup><small>3</small></sup>  Načini put onamo, a onda područje zemlje koju ti  Jahve, Bog tvoj, daje u baštinu podijeli natroje, tako da svaki  ubojica može onamo uteći. </p>
<p id="v4"><sup><small>4</small></sup>  Ovo je slučaj u kojemu ubojica može  onamo pobjeći i spasiti svoj život: kad tko ubije svoga bližnjega  nehotice, a da ga prije nije mrzio; </p>
<p id="v5"><sup><small>5</small></sup>  primjerice, kad ode sa  svojim bližnjim u šumu da siječe drva, zamahne sjekirom u ruci  da obori drvo, gvožđe odleti s držalice i pogodi njegova druga  te on pogine: takav ubojica neka uteče u jedan od tih gradova  i spasit će život. </p>
<p id="v6"><sup><small>6</small></sup>  Inače bi krvni osvetnik, progoneći u svom  bijesu ubojicu - kad bi put bio predug - mogao gonjenoga stići  i pogubiti ga, iako taj nije zaslužio smrt budući da ubijenoga  nije otprije mrzio. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Stoga ti nalažem: tri grada odvoji! </p>
<p id="v8"><sup><small>8</small></sup>  A kad Jahve, Bog tvoj, proširi tvoje područje, kao što  se zakleo ocima tvojim, i dadne ti svu zemlju koju je obećao  tvojim ocima, </p>
<p id="v9"><sup><small>9</small></sup>  budeš li držao i vršio sve ove zapovijedi što  ti ih danas nalažem i ljubio Jahvu, Boga svoga, te hodio njegovim  putovima sve vrijeme - onda ovim gradovima dodaj još tri grada: <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  tako se neće prolijevati nedužna krv u tvojoj zemlji koju  ti Jahve daje u baštinu i nećeš se krvlju okaljati. </p>
<p id="v11"><sup><small>11</small></sup>  Ali ako tko mrzi svoga bližnjega i vreba ga, skoči na  nj i ubije ga, a zatim pobjegne u jedan od tih gradova, </p>
<p id="v12"><sup><small>12</small></sup>  onda  neka starješine onoga grada izvedu ubojicu i predaju ga u ruke  krvnom osvetniku da ga pogubi. </p>
<p id="v13"><sup><small>13</small></sup>  Neka ga oko tvoje ne sažaljuje!  Tako ćeš u Izraelu iskorijeniti prolijevanje nedužne krvi i bit  ćeš sretan. </p>
<p id="v14"><sup><small>14</small></sup>  Nemoj pomicati susjedova međaša kojim su stari razmeđašili  tvoj posjed što ćeš ga naslijediti u zemlji koju ti Jahve, Bog  tvoj, daje u baštinu. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Neka ne ustaje jedan jedini svjedok protiv čovjeka ni  za koju krivnju i ni za kakav zločin. Kakav god bio prekršaj, neka presuda počiva na iskazu dvojice ili trojice svjedoka. </p>
<p id="v16"><sup><small>16</small></sup>  Ako kakav krivi svjedok ustane protiv koga optužujući ga  za pobunu, </p>
<p id="v17"><sup><small>17</small></sup>  onda obojica koja se parbe neka stupe pred Jahvu, pred svećenika i suce koji budu vršili službu u to vrijeme. </p>
<p id="v18"><sup><small>18</small></sup>  Neka suci provedu temeljitu istragu. Bude li se pokazalo  da je svjedok lažan i da je lažno svjedočio protiv svoga brata, </p>
<p id="v19"><sup><small>19</small></sup>  učinite mu onako kako je on kanio svome bratu. Iskorijeni  zlo iz svoje sredine! </p>
<p id="v20"><sup><small>20</small></sup>  Drugi će, kad o tome čuju, pobojati  se te više neće činiti takva zla u tvojoj sredini. </p>
<p id="v21"><sup><small>21</small></sup>  Neka ti se oko ne sažaljuje! Život za život; oko za oko;  zub za zub; ruka za ruku; noga za nogu. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/18">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 18</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/20">
          <span class="pr-2">Ponovljeni zakon - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:9 <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>.  <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>.  <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>.  <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>. </li>
  <li id="fn2"><a href="#cite2">↑</a> 19:14 <i>Poštovanje znamenitosti</i>: <a href="/hr/The_Urantia_Book/69#p9_13">KU 69:9.13</a>. </li>
  <li id="fn3"><a href="#cite3">↑</a> 19:21 <i>Oko za oko, zub za zub</i>: <a href="/hr/The_Urantia_Book/140#p6_9">KU 140:6.9</a>.  <i>Oko za oko, zub za zub</i>: <a href="/hr/The_Urantia_Book/140#p8_5">KU 140:8.5</a>.  <i>Oko za oko</i>: <a href="/hr/The_Urantia_Book/159#p5_11">KU 159:5.11</a>.  <i>Oko za oko</i>: <a href="/hr/The_Urantia_Book/70#p10_9">KU 70:10.9</a>. </li>
  <li id="fn4"><a href="#cite4">↑</a> 19:6,12 <i>Krvna osveta</i>: <a href="/hr/The_Urantia_Book/70#p10_9">KU 70:10.9</a>. </li>
</ol>
</div>
