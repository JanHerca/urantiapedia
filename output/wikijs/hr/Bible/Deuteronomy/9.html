<!--
title: "Ponovljeni zakon - Poglavlje 9"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/8">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 8</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/10">
          <span class="pr-2">Ponovljeni zakon - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Slušaj, Izraele! Danas prelaziš preko Jordana da sebi podvrgneš  narode i veće i brojnije nego što si ti; velike gradove, s utvrdama  do nebesa; </p>
<p id="v2"><sup><small>2</small></sup>  narod velik i gorostasan poput Anakovaca, koje  već poznaješ i o kojima si slušao: 'Tko da odoli Anakovcima?' </p>
<p id="v3"><sup><small>3</small></sup>  Znaj dakle danas da Jahve, Bog tvoj, ide pred tobom. On je  vatra što proždire; on će ih oboriti, tebi ih podvrgnuti. A ti  ćeš ih onda rastjerati i ubrzo pobiti, kako ti je Jahve i rekao. </p>
<p id="v4"><sup><small>4</small></sup>  Pošto ih otjera ispred tebe Jahve, Bog tvoj, nemoj reći u  srcu svome: 'Jahve me uveo da zaposjednem ovu zemlju zbog moje  pravednosti.' Naprotiv, zbog opačina onih naroda Jahve ih tjera  ispred tebe. </p>
<p id="v5"><sup><small>5</small></sup>  Ne ideš ti da zaposjedneš njihovu zemlju zbog  svoje pravednosti i čestitosti svoga srca, nego zato što Jahve, Bog tvoj, zbog opačine onih naroda tjera njih ispred tebe da  tako održi riječ kojom se zakleo tvojim ocima: Abrahamu, Izaku  i Jakovu. </p>
<p id="v6"><sup><small>6</small></sup>  Znaj, dakle, da ti Jahve, Bog tvoj, ne daje ovu dobru  zemlju u posjed zbog tvoje pravednosti, jer si ti narod tvrde  šije! </p>
<p id="v7"><sup><small>7</small></sup>  Sjećaj se i ne zaboravljaj kako si u pustinji ljutio Jahvu, Boga svoga. Od dana kad ste izašli iz zemlje egipatske do dolaska  na ovo mjesto, Jahvi ste se opirali. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Na Horebu ste rasrdili  Jahvu i Jahve je na vas tako planuo da vas je htio uništiti. </p>
<p id="v9"><sup><small>9</small></sup>  Popeo sam se na brdo da primim kamene ploče, ploče Saveza  što ga s vama sklopi Jahve. Na brdu sam ostao četrdeset dana  i četrdeset noći: niti sam jeo kruha niti pio vode. </p>
<p id="v10"><sup><small>10</small></sup>  I dade  mi Jahve dvije kamene ploče, ispisane prstom Božjim, na kojima  bijahu sve riječi što vam ih je Jahve isred ognja na brdu rekao  na dan zbora. </p>
<p id="v11"><sup><small>11</small></sup>  Kad je prošlo četrdeset dana i četrdeset noći, Jahve mi dade dvije kamene ploče - ploče Saveza. </p>
<p id="v12"><sup><small>12</small></sup>  I reče  mi Jahve: 'Ustaj! Žurno siđi odavde, jer se pokvario narod tvoj  koji si izveo iz Egipta. Brzo su zašli s puta koji sam im označio:  već su sebi napravili livenog kumira.' </p>
<p id="v13"><sup><small>13</small></sup>  Još mi reče Jahve:  'Promatrao sam taj narod. Zbilja je to narod tvrde šije! </p>
<p id="v14"><sup><small>14</small></sup>  Pusti  me da ih uništim i njihovo ime izbrišem pod nebesima, a od tebe  da učinim narod i jači i brojniji nego što je ovaj!' </p>
<p id="v15"><sup><small>15</small></sup>  Okrenuh se i siđoh niz brdo, a brdo svejednako plamtjelo  u ognju. Dvije ploče Saveza bijahu mi u rukama. </p>
<p id="v16"><sup><small>16</small></sup>  Pogledah:  zbilja ste sagriješili protiv Jahve, Boga svoga. Salili ste sebi  tele od kovine. Tako ste brzo zašli s puta što vam ga Jahve bijaše  označio. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Pograbih dvije ploče te ih bacih od sebe objema  rukama - razbih ploče pred vašim očima. </p>
<p id="v18"><sup><small>18</small></sup>  Onda se ničice bacih  pred Jahvu. Četrdeset dana i četrdeset noći - kao i prije - niti  sam jeo kruha niti pio vode zbog svih grijeha koje ste počinili  radeći zlo u očima Jahve i srdeći ga. </p>
<p id="v19"><sup><small>19</small></sup>  Jer se bojah srdžbe  i gnjeva kojim je Jahve usplamtio na vas da vas zatre. Ali me  i tada Jahve usliša. </p>
<p id="v20"><sup><small>20</small></sup>  I na Arona se Jahve silno rasrdio, htio ga uništiti.  Tada se zauzeh i za Arona. </p>
<p id="v21"><sup><small>21</small></sup>  Vaš grijeh, tele što bijaste načinili, uzeh i sažegoh ga u vatri. U prah ga satrh i prah mu bacih u  potok što teče s brda. </p>
<p id="v22"><sup><small>22</small></sup>  Kod Tabere, kod Mase i Kibrot Hataave srdili ste Jahvu. </p>
<p id="v23"><sup><small>23</small></sup>  Kad vas je Jahve slao od Kadeš Barnee govoreći: 'Idite  gore i uzmite zemlju koju sam vam dao', pobunili ste se protiv  riječi Jahve, Boga svoga; u nj se niste pouzdavali niti ste slušali  njegov glas. </p>
<p id="v24"><sup><small>24</small></sup>  Nepokorni bijaste Jahvi otkad vas poznajem. </p>
<p id="v25"><sup><small>25</small></sup>  Zato sam pao ničice i ležao pred Jahvom četrdeset dana  i četrdeset noći, jer Jahve bijaše rekao da će vas uništiti. </p>
<p id="v26"><sup><small>26</small></sup>  Jahvu sam molio i rekao: 'Gospodine moj, Jahve! Ne uništavaj  naroda svoga, baštine svoje koju si izbavio u svojoj veličajnosti  i svojom moćnom rukom izveo iz Egipta. </p>
<p id="v27"><sup><small>27</small></sup>  Sjeti se slugu svojih:  Abrahama, Izaka i Jakova, a ne obaziri se na tvrdokornost ovoga  naroda, na njegovu opačinu, na grijeh njegov, </p>
<p id="v28"><sup><small>28</small></sup>  da se ne rekne  u zemlji iz koje si nas izbavio: Jahve ih nije mogao uvesti u  zemlju koju im je obećao, ili ih je mrzio pa ih je zato odveo  da ih pomori u pustinji. </p>
<p id="v29"><sup><small>29</small></sup>  A oni su tvoj narod, tvoja baština, oni koje si izveo svojom velikom moći i ispruženom mišicom.' <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/8">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 8</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/10">
          <span class="pr-2">Ponovljeni zakon - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:7-8,22 <i>Bog velikog gnjeva, žestoke ljutnje</i>: <a href="/hr/The_Urantia_Book/142#p2_1">KU 142:2.1</a>. </li>
  <li id="fn2"><a href="#cite2">↑</a> 9:16-21 <i>Aron i zlatno tele</i>: <a href="/hr/The_Urantia_Book/146#p1_1">KU 146:1.1</a>. </li>
  <li id="fn3"><a href="#cite3">↑</a> 9:29 <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Bog moći</i>: <a href="/hr/The_Urantia_Book/96#p6_3">KU 96:6.3</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>. </li>
</ol>
</div>
