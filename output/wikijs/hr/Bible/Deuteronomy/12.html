<!--
title: "Ponovljeni zakon - Poglavlje 12"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/11">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 11</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/13">
          <span class="pr-2">Ponovljeni zakon - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su zakoni i uredbe što vam ih valja držati i vršiti u  zemlji koju vam Jahve, Bog otaca vaših, daje u posjed za sve  dane što budete živjeli na zemlji. </p>
<p id="v2"><sup><small>2</small></sup>  Sravnite sa zemljom sva mjesta na kojima su narodi koje  ćete protjerati iskazivali štovanje svojim bogovima, nalazila  se ona na visokim brdima, na humovima ili pod kakvim zelenim  drvetom. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Porušite njihove žrtvenike, porazbijajte njihove  stupove, spalite im ašere; smrvite kipove njihovih bogova, zatrite  im imena s onih mjesta. </p>
<p id="v4"><sup><small>4</small></sup>  Jahvi, Bogu svome, nemojte onako iskazivati štovanje. </p>
<p id="v5"><sup><small>5</small></sup>  Jahvu, Boga svoga, tražite jedino na mjestu koje je on odabrao, sred svih vaših plemena, da ondje stavi svoje ime i da ondje  prebiva; </p>
<p id="v6"><sup><small>6</small></sup>  onamo donosite svoje paljenice i svoje klanice, svoje  desetine i darove svojih ruku, svoje zavjetne i dragovoljne prinose  i prvine od svoga krupnoga i sitnoga blaga. </p>
<p id="v7"><sup><small>7</small></sup>  Blagujte ondje, vi i vaše obitelji, u nazočnosti Jahve, Boga svoga; veselite  se svime što su vaše ruke namaknule i što vam je Jahve, Bog vaš, blagoslovom udijelio. </p>
<p id="v8"><sup><small>8</small></sup>  Nemojte raditi čak ni kako radimo ovdje danas - svatko  što se njemu čini dobro - </p>
<p id="v9"><sup><small>9</small></sup>  jer još niste stigli u Počivalište, u baštinu koju ti daje Jahve, Bog tvoj. </p>
<p id="v10"><sup><small>10</small></sup>  Ali kad prijeđete  preko Jordana i nastanite se u zemlji koju vam Jahve, Bog vaš, daje u baštinu, kad vas smiri od svih neprijatelja koji budu  oko vas te budete živjeli bez straha, </p>
<p id="v11"><sup><small>11</small></sup>  onda ćete donositi  sve što vam naređujem: svoje paljenice, svoje klanice, svoje  desetine, darove svojih ruku i sve svoje izabrane zavjetnice  koje budete zavjetovali Jahvi - na mjesto koje Jahve, Bog vaš, odabere da ondje nastani svoje ime. </p>
<p id="v12"><sup><small>12</small></sup>  Veselite se tada pred  Jahvom, Bogom svojim, vi, vaši sinovi i kćeri, vaše sluge i sluškinje  i levit koji bude u vašim gradovima, jer on nema s vama udjela  ni baštine. </p>
<p id="v13"><sup><small>13</small></sup>  Pazi da ne prinosiš svojih žrtava paljenica na bilo kojem  mjestu što ga zamijetiš, </p>
<p id="v14"><sup><small>14</small></sup>  nego samo na mjestu što ga odabere  Jahve, u jednome od tvojih plemena. Tu prinosi svoje paljenice  i tu obavljaj sve što ti naređujem. </p>
<p id="v15"><sup><small>15</small></sup>  Ali svaki put kad ti  srce zaželi, možeš zaklati i jesti mesa u svim svojim gradovima, prema blagoslovu koji ti Jahve, Bog tvoj, bude davao. I nečist  i čist može ga jesti, kao da je od srne ili jelena. </p>
<p id="v16"><sup><small>16</small></sup>  Ali krvi  nemojte blagovati; istočite je na zemlju kao vodu. </p>
<p id="v17"><sup><small>17</small></sup>  Po svojim gradovima nemojte jesti desetine svoga žita, svoga vina, svoga ulja ni prvine svoga krupnog ili sitnog blaga;  niti išta od svojih zavjetovanih i od svojih dragovoljnih prinosa, ni od prinosa svojih ruku, </p>
<p id="v18"><sup><small>18</small></sup>  nego ćeš to blagovati pred Jahvom, Bogom svojim, u mjestu koje Jahve, Bog tvoj, odabere, ti, tvoj  sin, tvoja kći, tvoj sluga, tvoja sluškinja i levit koji bude  u tvojim gradovima. Proveseli se u nazočnosti Jahve, Boga svoga, svime što ti ruka namakne. </p>
<p id="v19"><sup><small>19</small></sup>  Pazi da nikad ne zaboraviš levita  dok si na svojoj zemlji. </p>
<p id="v20"><sup><small>20</small></sup>  Kad ti Jahve, Bog tvoj, proširi tvoje područje, kao što  ti je rekao, i ti rekneš: 'Ja bih jeo mesa' - jer želiš jesti  mesa - možeš ga jesti koliko ti duša želi. </p>
<p id="v21"><sup><small>21</small></sup>  Bude li mjesto  koje Jahve, Bog tvoj, odabere da u njemu svoje ime smjesti daleko  od tebe, onda možeš zaklati bilo što od svoje krupne ili sitne  stoke što ti je Jahve dadne - kako sam ti već naredio - te jesti  u bilo kojem svome gradu koliko ti duša želi. </p>
<p id="v22"><sup><small>22</small></sup>  Jedi ga ipak  onako kako se jede srna ili jelen: neka ga jedu zajedno čisti  i nečisti. </p>
<p id="v23"><sup><small>23</small></sup>  Samo, pazi da ne jedeš krvi! Ta krv je život.  Ne smiješ jesti život s mesom. </p>
<p id="v24"><sup><small>24</small></sup>  Ne blaguj je; istoči je na  zemlju kao vodu. </p>
<p id="v25"><sup><small>25</small></sup>  Ne smiješ je jesti, da bude dobro i tebi  i tvojim sinovima poslije tebe kad činiš što je pravo u očima  Jahvinim. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Ali svoje posvećene prinose i svoje zavjetne prinose  uzmi i nosi na mjesto koje Jahve odabere. </p>
<p id="v27"><sup><small>27</small></sup>  Tu prinesi svoje  paljenice, meso i krv, na žrtveniku Jahve, Boga svoga. Ali krv  od svojih klanica istoči na žrtvenik Jahve, Boga svoga, a meso  pojedi. </p>
<p id="v28"><sup><small>28</small></sup>  Drži i vrši sve ove naredbe što ti ih propisujem, da  bude dobro zauvijek tebi i tvojim sinovima poslije tebe kad činiš  što je dobro i pravedno u očima Jahve, Boga svoga. </p>
<p id="v29"><sup><small>29</small></sup>  A kad Jahve, Bog tvoj, istrijebi narode na koje ideš  da ih otjeraš s posjeda ispred sebe i kad ih otjeraš te se u  njihovoj zemlji nastaniš, </p>
<p id="v30"><sup><small>30</small></sup>  čuvaj se da ne padneš u zamku;  ne pođi za njima pošto budu uništeni ispred tebe. Ne istražuj  o njihovim bogovima i ne govori: 'Kako su oni narodi štovali  svoje bogove, tako ću i ja.' </p>
<p id="v31"><sup><small>31</small></sup>  Nemoj onako postupati prema  Jahvi, Bogu svome. TÓa Jahvi je zazorno i mrsko sve što su oni  činili svojim bogovima. Čak su svoje sinove i kćeri spaljivali  u čast svojim bogovima. </p>
<p id="v32"><sup><small>32</small></sup>  (13:1) Sve što vam naređujem držite; tomu ništa ne domeći i ništa  ne oduzimaj. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/11">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 11</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/13">
          <span class="pr-2">Ponovljeni zakon - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:2 <i>Hebrejima „potpuno uništiti“</i>: <a href="/hr/The_Urantia_Book/69#p8_3">KU 69:8.3</a>. </li>
  <li id="fn2"><a href="#cite2">↑</a> 12:25,28,32 <i>Drži sve zapovijedi</i>: <a href="/hr/The_Urantia_Book/96#p5_6">KU 96:5.6</a>. </li>
  <li id="fn3"><a href="#cite3">↑</a> 12:32 <i>Sveto pismo nije nepogrešivo (Contra)</i>: <a href="/hr/The_Urantia_Book/159#p4_6">KU 159:4.6</a>. </li>
</ol>
</div>
