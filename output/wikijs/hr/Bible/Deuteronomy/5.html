<!--
title: "Ponovljeni zakon - Poglavlje 5"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/4">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 4</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/6">
          <span class="pr-2">Ponovljeni zakon - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mojsije sazva sav Izrael te im reče: "Čuj, Izraele, naredbe  i zapovijedi što ih danas izričem u tvoje uši! Naučite ih, držite  i vršite. </p>
<p id="v2"><sup><small>2</small></sup>  Jahve, Bog naš, sklopio je s nama Savez na Horebu. </p>
<p id="v3"><sup><small>3</small></sup>  Nije Jahve sklopio taj Savez s našim očevima, nego baš s nama  svima koji smo danas ovdje živi. </p>
<p id="v4"><sup><small>4</small></sup>  Licem je u lice Jahve govorio  s vama na brdu isred ognja. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ja sam u ono vrijeme stajao između  Jahve i vas da vam objavim Jahvine riječi, jer se vi, u strahu  od ognja, niste htjeli peti na brdo. Rekao je: </p>
<p id="v6"><sup><small>6</small></sup>  'Ja sam Jahve, Bog tvoj, koji sam te izveo iz zemlje egipatske, iz kuće ropstva. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Nemoj imati drugih bogova uz mene! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Ne pravi sebi lika ni obličja bilo čega što je gore na  nebu, ili dolje na zemlji, ili u vodama pod zemljom. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Ne klanjaj  im se niti im služi. Jer ja, Jahve, Bog tvoj, Bog sam ljubomoran.  Kažnjavam grijeh otaca - onih koji me mrze - na djeci do trećeg  i četvrtog koljena, <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  a iskazujem milosrđe tisućama koji me  ljube i vrše moje zapovijedi. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Ne uzimaj uzalud imena Jahve, Boga svoga, jer Jahve ne  oprašta onome koji uzalud izgovara ime njegovo. <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Dan subotnji obdržavaj i svetkuj, kako ti je naredio  Jahve, Bog tvoj. <sup id="cite10"><a href="#fn10">[10]</a></sup></p>
<p id="v13"><sup><small>13</small></sup>  Šest dana radi i obavljaj sav svoj posao. </p>
<p id="v14"><sup><small>14</small></sup>  A sedmoga je dana subota, počinak posvećen Jahvi, Bogu tvome.  Tada nikakva posla nemoj raditi: ni ti, ni sin tvoj, ni kći tvoja, ni sluga tvoj, ni sluškinja tvoja, ni vol tvoj, ni magarac tvoj, niti ikakvo živinče tvoje, niti došljak koji je unutar tvojih  vrata; tako da mogne otpočinuti i sluga tvoj, i sluškinja tvoja  kao i ti. <sup id="cite11"><a href="#fn11">[11]</a></sup></p>
<p id="v15"><sup><small>15</small></sup>  Sjeti se da si i ti bio rob u zemlji egipatskoj  i da te odande izbavio Jahve, Bog tvoj, rukom jakom i ispruženom  mišicom. Zato ti je zapovjedio Jahve, Bog tvoj, da držiš dan  subotnji. <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  Poštuj oca svoga i majku svoju, kako ti je Jahve, Bog  tvoj, zapovjedio, da dugo živiš i dobro ti bude na zemlji koju  ti Jahve, Bog tvoj, daje. <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Ne ubij! <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Ne učini preljuba! <sup id="cite15"><a href="#fn15">[15]</a></sup></p>
<p id="v19"><sup><small>19</small></sup>  Ne ukradi! <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Ne svjedoči lažno na bližnjega svoga! <sup id="cite17"><a href="#fn17">[17]</a></sup></p>
<p id="v21"><sup><small>21</small></sup>  Ne poželi žene bližnjega svoga! Ne poželi kuće bližnjega svoga, ni njive njegove, ni sluge  njegova, ni sluškinje njegove, ni vola njegova, ni magarca njegova, niti išta što je bližnjega tvoga.' <sup id="cite18"><a href="#fn18">[18]</a></sup></p>
<p id="v22"><sup><small>22</small></sup>  Te je riječi na brdu, isred ognja, oblaka i guste tmine, jakim glasom upravio Jahve svemu vašem zboru. Ništa nije dodavao  nego ih je ispisao na dvije kamene ploče te ih predao meni. <sup id="cite19"><a href="#fn19">[19]</a></sup> <sup id="cite20"><a href="#fn20">[20]</a></sup></p>
<p id="v23"><sup><small>23</small></sup>  A onda, kad čuste glas iz tmine, dok je brdo plamtjelo  u ognju, k meni pristupiše svi vaši plemenski glavari i vaše  starješine </p>
<p id="v24"><sup><small>24</small></sup>  pa rekoše: 'Jahve, Bog naš, očitovao nam je, eto, svoju slavu i svoju veličajnost; čuli smo njegov glas isred  ognja; danas smo vidjeli da čovjek može ostati na životu iako  mu Bog govori. </p>
<p id="v25"><sup><small>25</small></sup>  A sad, zašto da umremo? Ovaj bi nas veliki  oganj mogao proždrijeti; budemo li dalje slušali glas Jahve,  Boga svoga, mogli bismo umrijeti. </p>
<p id="v26"><sup><small>26</small></sup>  Jer, koji je smrtnik ikad  slušao glas Boga živoga kako govori isred ognja - kao mi - i  ostao na životu? <sup id="cite21"><a href="#fn21">[21]</a></sup></p>
<p id="v27"><sup><small>27</small></sup>  Ti se primakni i slušaj sve što će ti reći  Jahve, Bog naš. A onda ti nama kaži sve što tebi Jahve, Bog naš, rekne, i mi ćemo to poslušati i izvršiti.' </p>
<p id="v28"><sup><small>28</small></sup>  Jahve je čuo vaše riječi kad ste mi govorili pa mi reče:  'Čuo sam riječi što ih je taj narod tebi upravio. Sve što su  rekli dobro je. </p>
<p id="v29"><sup><small>29</small></sup>  Kad bi samo njihova srca bila takva da me  se uvijek boje i drže sve moje zapovijedi, da tako vazda budu  sretni, oni i njihovo potomstvo! </p>
<p id="v30"><sup><small>30</small></sup>  Hajde, reci im: Vratite  se u svoje šatore! </p>
<p id="v31"><sup><small>31</small></sup>  A ti ostani ovdje kod mene; kazat ću ti  sve zapovijedi, zakone i uredbe kojima ćeš ih poučiti i koje  će oni vršiti u zemlji što im je dajem u posjed.' </p>
<p id="v32"><sup><small>32</small></sup>  Pazite, dakle, da radite kako vam je Jahve, Bog vaš,  naložio! Ne skrećite ni desno ni lijevo. </p>
<p id="v33"><sup><small>33</small></sup>  Slijedite potpuno  put koji vam je Jahve, Bog vaš, označio, da tako uzmognete živjeti, imati sreću i dug život u zemlji koju ćete zaposjesti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/4">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 4</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/6">
          <span class="pr-2">Ponovljeni zakon - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 5:4-5 <i>Gora Sinaj</i>: <a href="/hr/The_Urantia_Book/142#p3_21">KU 142:3.21</a>. </li>
  <li id="fn2"><a href="#cite2">↑</a> 5:6-21 <i>Deset zapovijedi</i>: <a href="/hr/The_Urantia_Book/142#p3_21">KU 142:3.21</a>. </li>
  <li id="fn3"><a href="#cite3">↑</a> 5:7 <i>Služi samo Bogu Ocu</i>: <a href="/hr/The_Urantia_Book/66#p7_9">KU 66:7.9</a>.  <i>Jedan Bog i lažni bogovi</i>: <a href="/hr/The_Urantia_Book/160#p5_9">KU 160:5.9</a>.  <i>Ne klanjaj se drugom bogu</i>: <a href="/hr/The_Urantia_Book/142#p3_11">KU 142:3.11</a>.  <i>Obožavaj samo Boga</i>: <a href="/hr/The_Urantia_Book/133#p4_9">KU 133:4.9</a>. </li>
  <li id="fn4"><a href="#cite4">↑</a> 5:7-9a <i>Služi samo Gospodinu Bogu</i>: <a href="/hr/The_Urantia_Book/136#p9_3">KU 136:9.3</a>. </li>
  <li id="fn5"><a href="#cite5">↑</a> 5:7-21 <i>10 tabua</i>: <a href="/hr/The_Urantia_Book/89#p1_4">KU 89:1.4</a>.  <i>Držite sve zapovijedi</i>: <a href="/hr/The_Urantia_Book/163#p2_4">KU 163:2.4</a>.  <i>Deset zapovijedi</i>: <a href="/hr/The_Urantia_Book/131#p2_12">KU 131:2.12</a>. </li>
  <li id="fn6"><a href="#cite6">↑</a> 5:8 <i>Mojsije se borio protiv idolopoklonstva</i>: <a href="/hr/The_Urantia_Book/142#p4_2">KU 142:4.2</a>.  <i>Nijedna gravirana slika ičega</i>: <a href="/hr/The_Urantia_Book/88#p2_5">KU 88:2.5</a>.  <i>„Ne smiješ“</i>: <a href="/hr/The_Urantia_Book/89#p2_1">KU 89:2.1</a>.  <i>Nema rastaljenog boga</i>: <a href="/hr/The_Urantia_Book/142#p3_12">KU 142:3.12</a>. </li>
  <li id="fn7"><a href="#cite7">↑</a> 5:9 <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>.  <i>Bog je rekao da je ljubomoran na</i>: <a href="/hr/The_Urantia_Book/4#p3_1">KU 4:3.1</a>. </li>
  <li id="fn8"><a href="#cite8">↑</a> 5:10 <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>. </li>
  <li id="fn9"><a href="#cite9">↑</a> 5:11 <i>Poštuj/pokoravaj se božanstvima</i>: <a href="/hr/The_Urantia_Book/66#p7_10">KU 66:7.10</a>.  <i>Fetiš imena</i>: <a href="/hr/The_Urantia_Book/88#p5_5">KU 88:5.5</a>. </li>
  <li id="fn10"><a href="#cite10">↑</a> 5:12-15 <i>Svetkovanje subote</i>: <a href="/hr/The_Urantia_Book/95#p1_2">KU 95:1.2</a>.  <i>Tradicija subotnjeg dana</i>: <a href="/hr/The_Urantia_Book/74#p4_6">KU 74:4.6</a>.  <i>Odmor u subotu</i>: <a href="/hr/The_Urantia_Book/142#p3_15">KU 142:3.15</a>. </li>
  <li id="fn11"><a href="#cite11">↑</a> 5:14 <i>Stranci unutar vrata</i>: <a href="/hr/The_Urantia_Book/27#p4_3">KU 27:4.3</a>. </li>
  <li id="fn12"><a href="#cite12">↑</a> 5:15 <i>Oslobođenje iz Egipta</i>: <a href="/hr/The_Urantia_Book/142#p3_21">KU 142:3.21</a>. </li>
  <li id="fn13"><a href="#cite13">↑</a> 5:16 <i>Roditelji poštovanja</i>: <a href="/hr/The_Urantia_Book/153#p3_3">KU 153:3.3</a>.  <i>Poštujte roditelje / starije osobe</i>: <a href="/hr/The_Urantia_Book/66#p7_15">KU 66:7.15</a>. </li>
  <li id="fn14"><a href="#cite14">↑</a> 5:17 <i>Ne ubij</i>: <a href="/hr/The_Urantia_Book/70#p11_2">KU 70:11.2</a>.  <i>Ne ubijajte ljude</i>: <a href="/hr/The_Urantia_Book/66#p7_12">KU 66:7.12</a>.  <i>Dio 1: Ne smiješ ubiti</i>: <a href="/hr/The_Urantia_Book/140#p6_4">KU 140:6.4</a>.  <i>Ne ubij</i>: <a href="/hr/The_Urantia_Book/162#p2_1">KU 162:2.1</a>. </li>
  <li id="fn15"><a href="#cite15">↑</a> 5:18 <i>Nema preljuba</i>: <a href="/hr/The_Urantia_Book/140#p6_5">KU 140:6.5</a>. </li>
  <li id="fn16"><a href="#cite16">↑</a> 5:19 <i>Ne kradi</i>: <a href="/hr/The_Urantia_Book/66#p7_13">KU 66:7.13</a>. </li>
  <li id="fn17"><a href="#cite17">↑</a> 5:20 <i>Ne laži sucima</i>: <a href="/hr/The_Urantia_Book/66#p7_11">KU 66:7.11</a>. </li>
  <li id="fn18"><a href="#cite18">↑</a> 5:21 <i>Ne poželi</i>: <a href="/hr/The_Urantia_Book/165#p4_8">KU 165:4.8</a>.  <i>Ne diraj ženu prijatelja</i>: <a href="/hr/The_Urantia_Book/66#p7_14">KU 66:7.14</a>. </li>
  <li id="fn19"><a href="#cite19">↑</a> 5:22 <i>Grom</i>: <a href="/hr/The_Urantia_Book/85#p4_3">KU 85:4.3</a>. </li>
  <li id="fn20"><a href="#cite20">↑</a> 5:22-23 <i>Bog prebiva u gustoj tami</i>: <a href="/hr/The_Urantia_Book/2#p1_1">KU 2:1.1</a>. </li>
  <li id="fn21"><a href="#cite21">↑</a> 5:26 <i>Bog je živi Duh</i>: <a href="/hr/The_Urantia_Book/195#p10_4">KU 195:10.4</a>. </li>
</ol>
</div>
