<!--
title: "Ponovljeni zakon - Poglavlje 26"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/25">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 25</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/27">
          <span class="pr-2">Ponovljeni zakon - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad stigneš u zemlju koju ti Jahve, Bog tvoj, daje u baštinu, kad je zaposjedneš i u njoj se nastaniš, </p>
<p id="v2"><sup><small>2</small></sup>  uzmi nešto prvina  od svakoga ploda što ga budeš dobivao od zemlje koju ti Jahve, Bog tvoj, daje: stavi ih u košaru, otiđi u mjesto što ga Jahve, Bog tvoj, odabere da u njemu nastani svoje ime. </p>
<p id="v3"><sup><small>3</small></sup>  Stupi k svećeniku  koji bude tada vršio službu i reci: 'Priznajem danas pred Jahvom, Bogom svojim, da sam stigao u zemlju za koju se Jahve zakleo  našim ocima da će je nama dati.' </p>
<p id="v4"><sup><small>4</small></sup>  Zatim će svećenik uzeti iz tvoje ruke košaru i položiti  je pred žrtvenik Jahve, Boga tvoga. </p>
<p id="v5"><sup><small>5</small></sup>  Ti onda nastavi i reci pred Jahvom, Bogom svojim: 'Moj  je otac bio aramejski lutalac koji je sa malo čeljadi sišao u  Egipat da se skloni. Ali je ondje postao velikim, brojnim i moćnim  narodom. </p>
<p id="v6"><sup><small>6</small></sup>  Egipćani su s nama postupali loše; tlačili su nas  i nametnuli nam teško ropstvo. </p>
<p id="v7"><sup><small>7</small></sup>  Vapili smo Jahvi, Bogu otaca  svojih. Jahve je čuo vapaj naš; vidje naš jad, našu nevolju i  našu muku. </p>
<p id="v8"><sup><small>8</small></sup>  Iz Egipta nas izvede Jahve moćnom rukom i ispruženom  mišicom, velikom strahotom, znakovima i čudesima. </p>
<p id="v9"><sup><small>9</small></sup>  I dovede  nas na ovo mjesto i dade nam ovu zemlju, zemlju kojom teče med  i mlijeko. </p>
<p id="v10"><sup><small>10</small></sup>  I sad, evo, donosim prvine plodova sa tla što  si mi ga, Jahve, dao.' Stavi ih pred Jahvu, Boga svoga, i pred  Jahvom, Bogom svojim, duboko se nakloni. </p>
<p id="v11"><sup><small>11</small></sup>  A onda zajedno s  levitom i došljakom koji bude kod tebe uživaj sva dobra kojima  je Jahve, Bog tvoj, obasuo tebe i dom tvoj. </p>
<p id="v12"><sup><small>12</small></sup>  A kad treće godine - godine desetine - završiš odjeljivanje  sve desetine od svoga prihoda i dadeš levitu, došljaku, siroti  i udovici po tvojim gradovima da jedu do sitosti, </p>
<p id="v13"><sup><small>13</small></sup>  tada pred  Jahvom, Bogom svojim, izjavi: 'Iz kuće sam uklonio ono što je  bilo posvećeno. Dao sam još i levitu, došljaku, siroti i udovici, prema svim tvojim zapovijedima koje si mi izdao. Ni jedne tvoje  zapovijedi nisam prekršio ni zaboravio. </p>
<p id="v14"><sup><small>14</small></sup>  Od toga nisam ništa  jeo u žalosti; od toga nisam ništa žrtvovao u nečistoći, niti  sam od toga što dao mrtvacu; slušao sam glas Jahve, Boga svoga;  u svemu sam učinio kako si mi naredio. </p>
<p id="v15"><sup><small>15</small></sup>  Pogledaj s nebesa, iz svoga svetog prebivališta, i blagoslovi narod svoj izraelski  i zemlju koju si nam dao, zemlju kojom teče med i mlijeko - kako  si se zakleo ocima našim.' </p>
<p id="v16"><sup><small>16</small></sup>  Jahve, Bog tvoj, naređuje ti danas da vršiš ove zakone  i uredbe. Drži ih, dakle, i vrši svim srcem svojim i svom dušom  svojom. </p>
<p id="v17"><sup><small>17</small></sup>  Danas si ugovorio s Jahvom da će ti on biti Bog,  a ti da ćeš ići njegovim putovima, držati njegove zakone, njegove  zapovijedi i njegove uredbe i slušati njegov glas. </p>
<p id="v18"><sup><small>18</small></sup>  Danas  je Jahve ugovorio s tobom da ćeš ti biti njegov narod, njegova  predraga svojina, kako ti je obećao, i da ćeš držati sve njegove  zapovijedi. </p>
<p id="v19"><sup><small>19</small></sup>  On će te uzvisiti čašću, imenom i slavom nad  sve narode koje je stvorio; i ti ćeš biti narod posvećen Jahvi, Bogu svome, kako ti je rekao." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/25">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 25</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/27">
          <span class="pr-2">Ponovljeni zakon - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
