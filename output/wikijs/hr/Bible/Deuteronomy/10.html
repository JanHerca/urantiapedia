<!--
title: "Ponovljeni zakon - Poglavlje 10"
description: 
published: true
date: 2025-11-18T12:59:53Z
tags: bible, bible—deuteronomy
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/9">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 9</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/11">
          <span class="pr-2">Ponovljeni zakon - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U to vrijeme Jahve mi reče: 'Iskleši dvije kamene ploče kao  i prijašnje pa se popni k meni na brdo; a napravi i drveni kovčeg. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Na ploče ću napisati riječi koje su bile na prvim pločama  što si ih razbio. A onda ih položi u kovčeg.' </p>
<p id="v3"><sup><small>3</small></sup>  Načinih kovčeg od bagremovine, isklesah dvije kamene ploče  kao što bijahu prve, pa se, s dvjema pločama u ruci, popeh na  brdo. </p>
<p id="v4"><sup><small>4</small></sup>  I napisa na te ploče, kao i prije, Deset riječi koje  vam je Jahve rekao na brdu, isred ognja, na dan zbora. Onda ih  Jahve dade meni. </p>
<p id="v5"><sup><small>5</small></sup>  Okrenuh se i siđoh s brda. Položih ploče  u kovčeg koji bijah napravio. I stadoše ondje, kako mi je Jahve  naredio. </p>
<p id="v6"><sup><small>6</small></sup>  Od Beerota sinova Jaakanovih odoše Izraelci u Moseru.  Ondje umrije Aron i ondje bi pokopan. Svećenikom mjesto njega  postade njegov sin Eleazar. </p>
<p id="v7"><sup><small>7</small></sup>  Odande odoše u Gudgodu; iz Gudgode  u Jotbatu, u kraj bogat potocima. </p>
<p id="v8"><sup><small>8</small></sup>  U to vrijeme odvoji Jahve  pleme Levijevo da nosi Kovčeg saveza Jahvina; da pred Jahvom  stoji u njegovoj službi te da u njegovo ime blagoslivlja, kako  radi i danas. </p>
<p id="v9"><sup><small>9</small></sup>  Stoga Levi nema udjela ni baštine sa svojom  braćom: Jahve je njegova baština, kako mu je Jahve, Bog tvoj, i rekao. </p>
<p id="v10"><sup><small>10</small></sup>  Na brdu sam ostao, kao i prvi put, četrdeset dana i četrdeset  noći. I usliša me Jahve i taj put; nije htio da te uništi, </p>
<p id="v11"><sup><small>11</small></sup>  nego  mi Jahve reče: 'Ustaj! Idi pred ovim narodom da uđu i zaposjednu  zemlju za koju sam se zakleo njihovim ocima da ću im je dati.' </p>
<p id="v12"><sup><small>12</small></sup>  Dakle, Izraele, što od tebe traži Jahve, Bog tvoj? Samo  to da se bojiš Jahve, Boga svoga; da po svim putovima njegovim  hodiš; da ga ljubiš i služiš Jahvi, Bogu svome, svim srcem svojim  i svom dušom svojom; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  da držiš Jahvine zapovijedi i njegove  zakone što ti ih danas za tvoje dobro dajem. </p>
<p id="v14"><sup><small>14</small></sup>  Evo, Jahvi,  Bogu tvome, pripada nebo i nebo nad nebesima, zemlja i sve što  je na njoj. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Ali Jahvi samo vaši oci omilješe i poslije njih  izabrao je vas, potomke njihove, između svih naroda, kako je  i danas. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Srce svoje obrežite; šiju više ne ukrućujte! </p>
<p id="v17"><sup><small>17</small></sup>  Jer  Jahve, Bog vaš, Bog je nad bogovima, Gospodar nad gospodarima, Bog velik, jak i strašan, koji nije pristran i ne da se podmititi; <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  daje pravdu siroti i udovici; ljubi pridošlicu, daje mu hranu  i odjeću. </p>
<p id="v19"><sup><small>19</small></sup>  Ljubite i vi pridošlicu, jer ste i sami bili pridošlice  u zemlji egipatskoj. </p>
<p id="v20"><sup><small>20</small></sup>  Boj se Jahve, Boga svojeg; njemu služi; uza nj se priljubi;  njegovim imenom priseži. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  On je tvoja slava, Bog tvoj, koji  je radi tebe učinio velika i čudesna djela što su ih vidjele  tvoje oči. </p>
<p id="v22"><sup><small>22</small></sup>  Tvojih otaca, kad su se spustili u Egipat, bješe  samo sedamdeset, a sad je Jahve, Bog tvoj, učinio te vas ima  kao zvijezda na nebu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Deuteronomy/9">
          <span class="mdi mdi-arrow-left-drop-circle"></span><span class="pl-2">Ponovljeni zakon - Poglavlje 9</span>
        </a>
        </td>
        <td>
        <a href="/hr/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Deuteronomy/11">
          <span class="pr-2">Ponovljeni zakon - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:1-5 <i>Novi fetiši</i>: <a href="/hr/The_Urantia_Book/88#p2_5">KU 88:2.5</a>. </li>
  <li id="fn2"><a href="#cite2">↑</a> 10:12 <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>.  <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>.  <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>.  <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn3"><a href="#cite3">↑</a> 10:12-13 <i>Drži sve zapovijedi</i>: <a href="/hr/The_Urantia_Book/96#p5_6">KU 96:5.6</a>. </li>
  <li id="fn4"><a href="#cite4">↑</a> 10:14 <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>.  <i>Nebo nad nebesima</i>: <a href="/hr/The_Urantia_Book/3#p1_2">KU 3:1.2</a>.  <i>Nebo nad nebesima</i>: <a href="/hr/The_Urantia_Book/181#p1_2">KU 181:1.2</a>.  <i>Nebo nad nebesima</i>: <a href="/hr/The_Urantia_Book/2#p1_1">KU 2:1.1</a>.  <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>. </li>
  <li id="fn5"><a href="#cite5">↑</a> 10:15 <i>On uživa u svojoj djeci</i>: <a href="/hr/The_Urantia_Book/1#p5_4">KU 1:5.4</a>. </li>
  <li id="fn6"><a href="#cite6">↑</a> 10:17 <i>Bog nad bogovima</i>: <a href="/hr/The_Urantia_Book/45#p4_10">KU 45:4.10</a>.  <i>Moćan, strašan</i>: <a href="/hr/The_Urantia_Book/96#p4_5">KU 96:4.5</a>.  <i>Bog nad bogovima, Gospodar nad gospodarima</i>: <a href="/hr/The_Urantia_Book/96#p5_6">KU 96:5.6</a>.  <i>Bog Vrhovni</i>: <a href="/hr/The_Urantia_Book/0#p2_12">KU 0:2.12</a>. </li>
  <li id="fn7"><a href="#cite7">↑</a> 10:20 <i>Služi samo Gospodinu Bogu</i>: <a href="/hr/The_Urantia_Book/136#p9_3">KU 136:9.3</a>. </li>
</ol>
</div>
