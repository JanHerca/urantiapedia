<!--
title: "2 Ljetopisa - Poglavlje 1"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/2">
          <span class="pr-2">2 Ljetopisa - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomon, sin Davidov, bio se učvrstio na prijestolju. Jahve, Bog njegov, bijaše s njim i uzvisi ga veoma. </p>
<p id="v2"><sup><small>2</small></sup>  Salomon se tada  obrati svem Izraelu, tisućnicima, satnicima, sucima, svim knezovima  izraelskim, glavama obitelji, </p>
<p id="v3"><sup><small>3</small></sup>  te se on i s njim sav Zbor popeše  na uzvišicu koja bješe u Gibeonu, jer je ondje bio Šator sastanka  što ga u pustinji podiže Mojsije, sluga Božji. </p>
<p id="v4"><sup><small>4</small></sup>  David bijaše  prenio Kovčeg Božji iz Kirjat Jearima do mjesta koje je sam pripravio  za nj; jer je bio podigao Šator u Jeruzalemu. </p>
<p id="v5"><sup><small>5</small></sup>  Tučani žrtvenik  što ga napravi Besalel, sin Hurova sina Urija, bijaše ondje pred  Prebivalištem Jahvinim, kamo dođoše Salomon i zbor da mu se obrate. </p>
<p id="v6"><sup><small>6</small></sup>  Ondje se Salomon pred Jahvom pope na tučani žrtvenik, koji  bješe tik do Šatora sastanka, i prinese na njemu tisuću paljenica. </p>
<p id="v7"><sup><small>7</small></sup>  Iste se noći Bog ukaza Salomonu i reče mu: "Traži što  da ti dadem." </p>
<p id="v8"><sup><small>8</small></sup>  Salomon odgovori: "Veoma si naklon bio mome  ocu Davidu i zakraljio si mene na njegovo mjesto. </p>
<p id="v9"><sup><small>9</small></sup>  Bože Jahve, neka se ispuni sada obećanje što si ga dao mome ocu Davidu,  jer si me zakraljio nad narodom kojega ima mnogo kao zemaljske  prašine. </p>
<p id="v10"><sup><small>10</small></sup>  Daj mi sada mudrost i znanje da uzmognem upravljati  ovim narodom, jer tko će upravljati tolikim narodom kao što je  ovaj tvoj!" </p>
<p id="v11"><sup><small>11</small></sup>  Bog reče Salomonu: "Budući da ti je to u srcu, a nisi  iskao ni bogatstva, ni blaga, ni slave, ni smrti neprijatelja  i jer nisi tražio duga života nego mudrosti i znanja kako bi  upravljao mojim narodom nad kojim te zakraljih, </p>
<p id="v12"><sup><small>12</small></sup>  dajem ti  mudrost i znanje. Ali ti dajem i bogatstva, blaga i slave kakve  nije imao nijedan kralj što bješe prije tebe i kakve neće imati  ni oni koji dođu poslije tebe." </p>
<p id="v13"><sup><small>13</small></sup>  Salomon s uzvišice u Gibeonu ode u Jeruzalem, podalje  od Šatora sastanka, i kraljevaše nad Izraelom. </p>
<p id="v14"><sup><small>14</small></sup>  Sakupi bojnih  kola i konjanika: imao je tisuću četiri stotine kola i dvanaest  tisuća konjanika i razmjesti ih po gradovima gdje mu bijahu kola  i kod sebe u Jeruzalemu. </p>
<p id="v15"><sup><small>15</small></sup>  Salomon učini da srebra i zlata  bude u Jeruzalemu izobila kao kamenja, a cedrova mnogo kao dudova  u Šefeli. </p>
<p id="v16"><sup><small>16</small></sup>  Konji Salomonovi bili su uvezeni iz Musrija i Koe;  kraljevski dvorani kupovahu ih u Koi za srebro. </p>
<p id="v17"><sup><small>17</small></sup>  Dovozila  su se i prodavala jedna bojna kola iz Egipta po šest stotina  srebrnih šekela, a konji po sto i pedeset; to bješe isto tako  za sve hetitske i aramejske kraljeve koji su ih uvozili preko  njih. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/2">
          <span class="pr-2">2 Ljetopisa - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
