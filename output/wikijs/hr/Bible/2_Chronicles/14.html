<!--
title: "2 Ljetopisa - Poglavlje 14"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/13">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 13</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/15">
          <span class="pr-2">2 Ljetopisa - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (13:23) Potom Abija počinu kraj svojih otaca. Sahraniše  ga u Davidovu gradu; na njegovo se mjesto zakralji sin mu Asa.  Za njegovih je dana zemlja bila mirna deset godina. </p>
<p id="v2"><sup><small>2</small></sup>  (14:1) Asa je činio što je dobro i pravo u očima Jahve, njegova Boga. </p>
<p id="v3"><sup><small>3</small></sup>  (14:2) Uklonio je tuđinske žrtvenike i uzvišice, polomio stupove  i razbio ašere. </p>
<p id="v4"><sup><small>4</small></sup>  (14:3) Naredio je Judejcima da traže Jahvu, Boga  svojih otaca, da se drže zakona i zapovijedi. </p>
<p id="v5"><sup><small>5</small></sup>  (14:4) Uklonio je iz  svih judejskih gradova uzvišice i sunčane stupove, a kraljevstvo  je bilo mirno za njegova vremena. </p>
<p id="v6"><sup><small>6</small></sup>  (14:5) Sagradio je tvrde gradove  u Judeji, jer je zemlja bila mirna. Nitko se nije zaratio na  nj onih godina, jer mu je Jahve dao mir. </p>
<p id="v7"><sup><small>7</small></sup>  (14:6) Zato je Asa rekao Judejcima: "Da pogradimo ove gradove  i da ih opašemo zidom i kulama, vratima i prijevornicama; još  je zemlja pred nama naša, jer smo tražili Jahvu, svoga Boga;  tražili smo ga, i on nam je dao mir odasvud uokolo!" Tako su gradili i bili sretni. </p>
<p id="v8"><sup><small>8</small></sup>  (14:7) Asa je imao vojske trista  tisuća ljudi između Judejaca koji su nosili štit i koplje, a  od Benjaminova plemena dvjesta i osamdeset tisuća koji su nosili  štit i zapinjali luk. Svi su bili hrabri junaci. </p>
<p id="v9"><sup><small>9</small></sup>  (14:8) Izašao je na njih Etiopljanin Zerah sa tisuću tisuća vojnika  i tri stotine bojnih kola i došao do Mareše. </p>
<p id="v10"><sup><small>10</small></sup>  (14:9) Asa je izašao  preda nj; svrstali su se u bojni red u Sefatskoj dolini kod Mareše. </p>
<p id="v11"><sup><small>11</small></sup>  (14:10) Asa zavapi k Jahvi, Bogu svome: "O Jahve, tebi je ništa pomoći  silnome ili nejakome! Pomozi nam, o Jahve, Bože naš, jer se na  te oslanjamo i u tvoje smo ime izišli na ovo mnoštvo! Jahve,  ti si Bog naš, ne daj snažnu čovjeku protiv sebe!" </p>
<p id="v12"><sup><small>12</small></sup>  (14:11) Jahve razbi Etiopljane pred Asom i pred Judejcima te  Etiopljani pobjegoše. </p>
<p id="v13"><sup><small>13</small></sup>  (14:12) Asa ih je s narodom koji bijaše s njim  potjerao sve do Gerara. Etiopljani su popadali, tako da nijedan  nije ostao živ jer ih je satro Jahve i njegove čete; i one su  odnijele vrlo velik plijen. </p>
<p id="v14"><sup><small>14</small></sup>  (14:13) Osvojile su sve gradove oko Gerara  jer je Jahvin strah došao na njih; oplijenile su sve te gradove, jer je u njima bilo mnogo plijena. </p>
<p id="v15"><sup><small>15</small></sup>  (14:14) Poharale su i šatore  za stoku i zaplijenile mnoštvo sitne stoke i deva; a onda su  se vratile u Jeruzalem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/13">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 13</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/15">
          <span class="pr-2">2 Ljetopisa - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
