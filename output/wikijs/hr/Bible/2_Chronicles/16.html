<!--
title: "2 Ljetopisa - Poglavlje 16"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/15">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 15</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/17">
          <span class="pr-2">2 Ljetopisa - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Trideset i šeste godine Asina kraljevanja navali izraelski  kralj Baša na Judeju i stade utvrđivati Ramu da spriječi svako  kretanje judejskom kralju Asi. </p>
<p id="v2"><sup><small>2</small></sup>  Asa tada uze srebra i zlata  iz riznice Doma Jahvina i kraljevskoga dvora i posla aramejskome  kralju Ben-Hadadu, koji je stolovao u Damasku, i poruči mu: </p>
<p id="v3"><sup><small>3</small></sup>  "Neka  bude savez između mene i tebe i između moga i tvoga oca; evo, šaljem ti na dar srebra i zlata, hajde, raskini savez s izraelskim  kraljem Bašom da bi otišao od mene." </p>
<p id="v4"><sup><small>4</small></sup>  Ben-Hadad posluša kralja Asu i posla svoje vojskovođe  na izraelske gradove te oni pokoriše Ijon, Dan, Abel Majinu i  sve Naftalijeve gradove-skladišta. </p>
<p id="v5"><sup><small>5</small></sup>  A kada to Baša dozna, presta  utvrđivati Ramu i obustavi posao. </p>
<p id="v6"><sup><small>6</small></sup>  Tada kralj Asa sazva sve  Judejce i oni odnesoše kamenje i drvo kojima je Baša utvrđivao  Ramu, pa time utvrdiše Gebu i Mispu. </p>
<p id="v7"><sup><small>7</small></sup>  U to vrijeme dođe vidjelac Hanani k judejskom kralju Asi  i reče mu: "Budući da si se oslonio na aramejskoga kralja, a  nisi se oslonio na Jahvu, Boga svoga, vojska aramejskoga kralja  izmakla ti je iz ruke. </p>
<p id="v8"><sup><small>8</small></sup>  Nisu li Etiopljani i Libijci imali  silne čete sa vrlo mnogo bojnih kola i konjanika? Pa kad si se  oslonio na Jahvu, predao ti ih je u ruke. </p>
<p id="v9"><sup><small>9</small></sup>  Jer Jahve svojim  očima gleda po svoj zemlji da bi se ohrabrili oni kojima je srce  iskreno prema njemu. Ludo si u tome radio, zato će se od sada  dizati ratovi na te." </p>
<p id="v10"><sup><small>10</small></sup>  Tada se Asa razgnjevi na vidioca i  baci ga u tamnicu, jer se razjario na nj. U to je vrijeme Asa  potlačio i neke iz naroda. </p>
<p id="v11"><sup><small>11</small></sup>  I eto, Asina djela, od prvoga do posljednjeg, zapisana  su u Knjizi o judejskim i izraelskim kraljevima. </p>
<p id="v12"><sup><small>12</small></sup>  Razbolio  se trideset i devete godine kraljevanja, od nogu, te mu se bolest  veoma pogoršala, ali ni u bolesti nije tražio Jahvu nego liječnike. </p>
<p id="v13"><sup><small>13</small></sup>  Tako Asa počinu sa svojim ocima i umrije četrdeset i prve  godine svoga kraljevanja. </p>
<p id="v14"><sup><small>14</small></sup>  Sahranili su ga u grobnici koju  bijaše iskopao sebi u Davidovu gradu i položili ga na odar što  ga bijaše napunio miomirisima i mastima, zgotovljenima mastilačkom  vještinom, i spalili mu ih vrlo mnogo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/15">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 15</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/17">
          <span class="pr-2">2 Ljetopisa - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
