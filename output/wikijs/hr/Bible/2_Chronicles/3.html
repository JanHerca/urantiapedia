<!--
title: "2 Ljetopisa - Poglavlje 3"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/2">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 2</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/4">
          <span class="pr-2">2 Ljetopisa - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomon tada poče graditi Dom Jahvi u Jeruzalemu, na Morijskoj  gori, ondje gdje je njegov otac David imao viđenje. To je mjesto  koje je pripravio David, gumno Jebusejca Ornana. </p>
<p id="v2"><sup><small>2</small></sup>  Salomon otpoče  gradnju drugoga mjeseca četvrte godine svojega vladanja. </p>
<p id="v3"><sup><small>3</small></sup>  Ovo su temelji koje je Salomon postavio za gradnju Doma  Božjega: šezdeset lakata u duljinu - po staroj mjeri lakta -  a u širinu dvadeset lakata. </p>
<p id="v4"><sup><small>4</small></sup>  Trijem, koji je bio pred Domom, imao je, po širini ovoga potonjega, u dužinu dvadeset lakata, a visok je bio sto i dvadeset lakata. Obložio ga je iznutra  čistim zlatom. </p>
<p id="v5"><sup><small>5</small></sup>  Veliku je dvoranu obložio čempresovinom, koju  je prekrio čistim zlatom i postavio palme i cvjetne vijence. </p>
<p id="v6"><sup><small>6</small></sup>  Optočio je potom Dvoranu blistavim draguljima; zlato je bilo  zlato parvajimsko. </p>
<p id="v7"><sup><small>7</small></sup>  Prekrio je njime Dvoranu: grede, pragove, zidove i vratna krila te izrezao kerubine po zidovima. </p>
<p id="v8"><sup><small>8</small></sup>  Potom sazda dvoranu Svetinje nad svetinjama. Bila je,  prema hramskoj širini, dvadeset lakata duga i dvadeset lakata  široka i obloži je sa šest stotina talenata suhog zlata. </p>
<p id="v9"><sup><small>9</small></sup>  Za  čavle je dao na mjeru pedeset zlatnih šekela. I gornje je odaje  obložio zlatom. </p>
<p id="v10"><sup><small>10</small></sup>  U dvorani Svetinje nad svetinjama napravi  dva kerubina, liveno djelo. I njih obloži zlatom. </p>
<p id="v11"><sup><small>11</small></sup>  Krila kerubina  bila su dvadeset lakata duga: jedno krilo od pet lakata dodirivaše  hramski zid, a drugo od pet lakata doticaše krilo drugoga kerubina. </p>
<p id="v12"><sup><small>12</small></sup>  Tako je i krilo drugoga kerubina, od pet lakata, dodirivalo  hramski zid, a drugo mu se krilo, od pet lakata, spajalo s krilom  drugoga kerubina. </p>
<p id="v13"><sup><small>13</small></sup>  Raširena, krila kerubina imala su dvadeset  lakata. Stajali su kerubini uspravno, lic-a okrenutih Dvorani. </p>
<p id="v14"><sup><small>14</small></sup>  Napravi zastor od ljubičastog baršuna, od grimiza, karmezina  i bÓeza te na njemu izveze kerubine. </p>
<p id="v15"><sup><small>15</small></sup>  Pred Dvoranom napravi  dva stupa dugačka trideset i pet lakata, a glavice im na vrhu  pet lakata. </p>
<p id="v16"><sup><small>16</small></sup>  U Debiru on splete vijence te ih postavi navrh  stupova i napravi sto mogranja koje postavi među vijence. </p>
<p id="v17"><sup><small>17</small></sup>  Postavi  stupove pred Hekal, jedan zdesna, drugi slijeva, te nazva Jakin  onaj zdesna, a Boaz onaj slijeva. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/2">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 2</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/4">
          <span class="pr-2">2 Ljetopisa - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
