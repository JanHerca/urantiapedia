<!--
title: "2 Ljetopisa - Poglavlje 26"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/25">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 25</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/27">
          <span class="pr-2">2 Ljetopisa - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada sav judejski narod uze Uziju, komu bijaše šesnaest godina, i zakraljiše ga namjesto njegova oca Amasje. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  On je opet sagradio  Elat vrativši ga Judeji, pošto je kralj počinuo kod svojih otaca. </p>
<p id="v3"><sup><small>3</small></sup>  Uziji bijaše šesnaest godina kad se zakraljio, a kraljevao  je pedeset i dvije godine u Jeruzalemu. Mati mu se zvala Jekolija, a bila je iz Jeruzalema. </p>
<p id="v4"><sup><small>4</small></sup>  Činio je što je pravo u Jahvinim  očima, sasvim kao i njegov otac Amasja. </p>
<p id="v5"><sup><small>5</small></sup>  Tražio je Boga za  života Zaharije, koji ga je učio Božjem strahu; dokle je god  tražio Jahvu, davao mu je Bog sreću. </p>
<p id="v6"><sup><small>6</small></sup>  On je izišao i zavojštio na Filistejce, srušio zid Gata, zid Jabne i zid Ašdoda; sagradio je mjesta po Ašdodu i Filisteji. </p>
<p id="v7"><sup><small>7</small></sup>  Bog mu je pomogao protiv Filistejaca i protiv Arapa, koji  su živjeli u Gur Baalu, i protiv Meunjana. </p>
<p id="v8"><sup><small>8</small></sup>  Amonci su davali  danak Uziji, a njegov se glas pronio do Egipta, jer se bijaše  vrlo osilio. </p>
<p id="v9"><sup><small>9</small></sup>  Uzija je sagradio kule u Jeruzalemu kod Ugaonih  vrata, kod Dolinskih vrata i na uglu te ih utvrdio. </p>
<p id="v10"><sup><small>10</small></sup>  Sagradio  je i u pustinji kule i iskopao mnogo studenaca, jer je imao mnogo  stoke i u Šefeli i po Ravnici, ratara i vinogradara u gorama  i vrtovima, jer je volio poljodjelstvo. </p>
<p id="v11"><sup><small>11</small></sup>  Uzija je imao vojsku vještu boju koja je išla u rat u  četama po broju kako ih je izbrojio tajnik Jeiel i nadzornik  Maasja pod upravom Hananije, jednoga od kraljevih knezova. </p>
<p id="v12"><sup><small>12</small></sup>  Svega  je na broj bilo, obiteljskih glavara, hrabrih junaka, dvije tisuće  i šest stotina. </p>
<p id="v13"><sup><small>13</small></sup>  Pod njihovom je upravom bilo silne vojske  trista sedam tisuća i pet stotina boju vičnih ratnika da pomažu  kralju protiv neprijatelja. </p>
<p id="v14"><sup><small>14</small></sup>  Uzija je pripravio svoj vojsci  štitove, koplja, kacige, oklope, lukove i kamenje za praćke. </p>
<p id="v15"><sup><small>15</small></sup>  Napravio je u Jeruzalemu vješto smišljene bojne sprave, iznašašće  nekoga graditelja, da stoje na kulama i na kruništima, da bacaju  strijele i veliko kamenje; pronio mu se glas nadaleko jer je  uživao čudesnu pomoć sve dok se nije osilio. </p>
<p id="v16"><sup><small>16</small></sup>  Ali kad se osilio, uzobijestilo mu se srce dotle da se  pokvario te se iznevjerio Jahvi, svome Bogu, jer je ušao u Jahvin  Hekal i počeo prinositi kad na kadionom žrtveniku. </p>
<p id="v17"><sup><small>17</small></sup>  Ali je  za njim ušao svećenik Azarja i s njim osamdeset Jahvinih svećenika, čestitih ljudi. </p>
<p id="v18"><sup><small>18</small></sup>  Oni ustadoše na kralja Uziju govoreći: "Nije  tvoje, Uzijo, da kadiš Jahvi, nego je to dužnost svećenika, Aronovih  sinova, koji su posvećeni da kade. Izlazi iz Svetišta! Iznevjerio  si se. I ne služi ti na čast pred Bogom Jahvom!" </p>
<p id="v19"><sup><small>19</small></sup>  Tada se  Uzija rasrdi držeći u ruci kadionicu da kadi; kad se rasrdio  na svećenike, izbi mu guba na čelu pred svećenicima u Domu Jahvinu  kraj kadionog žrtvenika. </p>
<p id="v20"><sup><small>20</small></sup>  Kad ga svećenički poglavar Azarja  i svi svećenici izbližega pogledaše, a ono, gle, izbila mu guba  na čelu; brže ga otjeraše odande, a i on sam pohitje da iziđe  jer ga Jahve bijaše udario. </p>
<p id="v21"><sup><small>21</small></sup>  Kralj Uzija ostade gubav do smrti i stanovaše u odvojenoj  kući, jer bijaše odstranjen od Doma Jahvina; njegov je sin Jotam  bio upravitelj kraljevskoga dvora i sudio je puku zemlje. </p>
<p id="v22"><sup><small>22</small></sup>  Ostala  Uzijina djela, od prvih do posljednjih, opisao je Amosov sin, prorok Izaija. </p>
<p id="v23"><sup><small>23</small></sup>  Uzija je počinuo i sahranili su ga kraj njegovih  otaca na polju kod kraljevske grobnice, rekavši: "Gubav je."  Na njegovo se mjesto zakraljio sin mu Jotam. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/25">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 25</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/27">
          <span class="pr-2">2 Ljetopisa - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 26:1 <i>Uzija postavljen za kralja</i>: <a href="/hr/The_Urantia_Book/97#p9_22">KU 97:9.22</a>. </li>
</ol>
</div>
