<!--
title: "2 Ljetopisa - Poglavlje 6"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/5">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 5</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/7">
          <span class="pr-2">2 Ljetopisa - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada reče Salomon: "Jahve odluči prebivati u tmastu oblaku, <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  a ja ti sagradih uzvišen Dom da u njemu prebivaš zauvijek." </p>
<p id="v3"><sup><small>3</small></sup>  I, okrenuvši se, kralj blagoslovi sav izraelski zbor,  a sav je izraelski zbor stajao. </p>
<p id="v4"><sup><small>4</small></sup>  Reče on: "Neka je blagoslovljen Jahve, Bog Izraelov, koji svojom rukom  ispuni obećanje što ga na svoja usta dade ocu mome Davidu, rekavši: </p>
<p id="v5"><sup><small>5</small></sup>  'Od dana kad izvedoh svoj narod iz egipatske zemlje nisam  izabrao grada ni iz kojeg Izraelova plemena da se u njemu sagradi  Dom gdje bi prebivalo moje Ime, niti sam izabrao ikoga da vlada  nad mojim narodom izraelskim. </p>
<p id="v6"><sup><small>6</small></sup>  Ali sam izabrao Jeruzalem da  u njemu obitava moje Ime i odabrao Davida da zapovijeda mojem  narodu izraelskom.' </p>
<p id="v7"><sup><small>7</small></sup>  Otac mi David naumi podići Dom Imenu Jahve, Boga Izraelova, </p>
<p id="v8"><sup><small>8</small></sup>  ali mu Jahve reče: 'Naumio si podići Dom Imenu mojem, i dobro  učini, </p>
<p id="v9"><sup><small>9</small></sup>  ali nećeš ti podići toga Doma, nego tvoj sin koji izađe  iz tvoga krila; on će podići Dom Imenu mojem.' </p>
<p id="v10"><sup><small>10</small></sup>  Jahve ispuni obećanje svoje: naslijedio sam oca Davida  i sjeo na prijestolje Izraelovo, kako obeća Jahve, podigao Dom  Imenu Jahve, Boga Izraelova, </p>
<p id="v11"><sup><small>11</small></sup>  i namjestio Kovčeg u kojem je  Savez što ga Jahve sklopi sa sinovima Izraelovim." </p>
<p id="v12"><sup><small>12</small></sup>  Tada Salomon stupi, u nazočnosti svega zbora Izraelova, pred žrtvenik Jahvin i raširi ruke. </p>
<p id="v13"><sup><small>13</small></sup>  Salomon je, naime, bio  napravio tučano podnožje, dugo pet lakata i široko pet lakata, a visoko tri lakta, i stavio ga nasred predvorja; stavši na  nj, kleknuo je pred svim zborom Izraelovim i, raširivši ruke  k nebu, </p>
<p id="v14"><sup><small>14</small></sup>  rekao: "Jahve, Bože Izraelov! Nijedan ti bog nije sličan ni na nebesima  ni na zemlji, tebi koji držiš Savez i ljubav svojim slugama što  kroče pred tobom sa svim svojim srcem. </p>
<p id="v15"><sup><small>15</small></sup>  Sluzi svome Davidu, mojem ocu, ispunio si što si mu obećao. Što si obećao na svoja  usta, ispunio si svojom rukom upravo danas. </p>
<p id="v16"><sup><small>16</small></sup>  Jahve, Bože Izraelov, sada ispuni svome sluzi, ocu mome Davidu, što si mu obećao kad  si rekao: 'Neće ti preda mnom nestati nasljednika koji bi sjedio  na izraelskom prijestolju, samo ako tvoji sinovi budu čuvali  svoje putove hodeći po mojem zakonu kako si ti hodio preda mnom.' </p>
<p id="v17"><sup><small>17</small></sup>  Jahve, Bože Izraelov, neka se sada dakle ispuni obećanje  koje si dao svome sluzi Davidu! </p>
<p id="v18"><sup><small>18</small></sup>  Ali zar će Bog doista boraviti  s ljudima na zemlji? TÓa nebesa ni nebesa nad nebesima ne mogu  ga obuhvatiti, a kamoli ovaj Dom što sam ga sagradio! <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Pomno  počuj molitvu i vapaj svoga sluge, Jahve, Bože moj, te usliši  prošnju i molitvu što je tvoj sluga k tebi upućuje! </p>
<p id="v20"><sup><small>20</small></sup>  Neka  tvoje oči obdan i obnoć budu otvorene nad ovim Domom, nad ovim  mjestom za koje reče da ćeš u nj smjestiti svoje Ime. Usliši  molitvu koju će sluga tvoj izmoliti na ovome mjestu. </p>
<p id="v21"><sup><small>21</small></sup>  I usliši molitvu sluge svoga i naroda svojega izraelskog  koju bude upravljao prema ovome mjestu. Usliši s mjesta gdje  prebivaš, s nebesa, usliši i oprosti! </p>
<p id="v22"><sup><small>22</small></sup>  Ako tko zgriješi protiv bližnjega i bude mu naređeno  da se zakune i zakletva dođe pred tvoj žrtvenik u ovom Domu, </p>
<p id="v23"><sup><small>23</small></sup>  ti je čuj s neba, postupaj i sudi svojim slugama, osudi krivca  okrećući njegova nedjela na njegovu glavu, a nevina oslobodi  postupajući s njime po nevinosti njegovoj. </p>
<p id="v24"><sup><small>24</small></sup>  Ako narod tvoj poraze neprijatelji jer se ogriješio o  tebe, ali se ipak k tebi obrati i proslavi Ime tvoje i u ovom  se Domu pomoli i zavapije k tebi, </p>
<p id="v25"><sup><small>25</small></sup>  onda ti čuj to s neba,  oprosti grijehe svojem narodu izraelskom i dovedi ga natrag u  zemlju koju si dao njima i njihovim očevima. </p>
<p id="v26"><sup><small>26</small></sup>  Ako se zatvori nebo i ne padne kiša jer su se ogriješili  o tebe, pa ti se pomole na ovom mjestu i proslave Ime tvoje i  obrate se od svojega grijeha kad ih ti poniziš, </p>
<p id="v27"><sup><small>27</small></sup>  tada čuj  s neba i oprosti grijeh svojim slugama i svojem izraelskom narodu, pokazujući mu valjan put kojim će ići, i pusti kišu na zemlju  koju si narodu svojem dao u baštinu. </p>
<p id="v28"><sup><small>28</small></sup>  Kad u zemlji zavlada glad, kuga, snijet i rđa, kad navale  skakavci i gusjenice, kad neprijatelj ovoga naroda pritisne koja  od njegovih vrata ili kad udari kakva druga nevolja ili boleština, </p>
<p id="v29"><sup><small>29</small></sup>  počuj svaku molitvu, svaki vapaj od kojega god čovjeka ili  od cijeloga tvoga naroda izraelskog; ako svaki osjeti bol u srcu  i raširi ruke k ovom Domu, </p>
<p id="v30"><sup><small>30</small></sup>  usliši im molitvu i vapaj njihov  u nebu gdje boraviš i oprosti i daj svakomu po njegovim putovima, jer ti poznaješ srce njegovo; jer ti jedini prozireš srca ljudi <sup id="cite4"><a href="#fn4">[4]</a></sup></p>
<p id="v31"><sup><small>31</small></sup>  da te se boje idući tvojim putovima dokle god žive na zemlji  što je ti dade našim očevima. </p>
<p id="v32"><sup><small>32</small></sup>  Pa i tuđinca, koji nije od tvojega naroda izraelskog, nego je stigao iz daleke zemlje radi veličine tvoga Imena i  radi tvoje snažne ruke i podignute mišice, ako dođe i pomoli  se u ovom Domu, </p>
<p id="v33"><sup><small>33</small></sup>  usliši s neba, gdje prebivaš, usliši sve  vapaje njegove da bi svi zemaljski narodi upoznali Ime tvoje  i bojali te se kao narod tvoj izraelski i da znaju da je tvoje  Ime prizvano nad ovaj Dom koji sam sagradio. </p>
<p id="v34"><sup><small>34</small></sup>  Kad narod tvoj krene na neprijatelja putem kojim ga ti  uputiš i pomoli se tebi, okrenut gradu što si ga izabrao i prema  Domu koji sam podigao tvome Imenu, </p>
<p id="v35"><sup><small>35</small></sup>  usliši mu s neba molitvu  i prošnju i učini mu pravdu. </p>
<p id="v36"><sup><small>36</small></sup>  Kad ti sagriješe, jer nema čovjeka koji ne griješi, a  ti ih, rasrdiv se na njih, predaš neprijateljima da ih zarobe  i odvedu kao roblje u daleku ili blizu zemlju, </p>
<p id="v37"><sup><small>37</small></sup>  pa ako se  pokaju srcem u zemlji u koju budu dovedeni te se obrate i počnu  te moliti za milost u zemlji svojih osvajača govoreći: 'Zgriješili  smo' </p>
<p id="v38"><sup><small>38</small></sup>  i tako se obrate tebi svim srcem i svom dušom u zemlji  svoga ropstva u koju budu dovedeni kao roblje, i pomole se okrenuti  k zemlji što je ti dade njihovim očevima i prema gradu koji si  odabrao i prema Domu što sam ga podigao tvom Imenu, <sup id="cite2"><a href="#fn2">[2]</a></sup></p>
<p id="v39"><sup><small>39</small></sup>  usliši  s neba, gdje prebivaš, njihovu molbu i njihove prošnje, učini  im pravdu i oprosti svome narodu što ti je zgriješio. </p>
<p id="v40"><sup><small>40</small></sup>  Sada, Bože moj, neka tvoje oči budu otvorene i tvoje  uši pažljive na molitve na ovom mjestu! </p>
<p id="v41"><sup><small>41</small></sup>  Pa sada ustani, o  Bože Jahve, pođi k svojem počivalištu, ti i Kovčeg tvoje snage;  neka se obuku u spasenje tvoji svećenici, o Bože Jahve, i vjerni  tvoji neka se raduju u sreći! </p>
<p id="v42"><sup><small>42</small></sup>  Bože Jahve, ne odvrati lica od svog pomazanika, spomeni  se milostÄi što ih dade sluzi svome Davidu!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/5">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 5</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/7">
          <span class="pr-2">2 Ljetopisa - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:18 <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>.  <i>Nebo nad nebesima</i>: <a href="/hr/The_Urantia_Book/3#p1_2">KU 3:1.2</a>.  <i>Nebo nad nebesima</i>: <a href="/hr/The_Urantia_Book/181#p1_2">KU 181:1.2</a>.  <i>Nebo nad nebesima</i>: <a href="/hr/The_Urantia_Book/2#p1_1">KU 2:1.1</a>.  <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>. </li>
  <li id="fn2"><a href="#cite2">↑</a> 6:38-39 <i>Pokajte se za oproštenje (Stari zavjet)</i>: <a href="/hr/The_Urantia_Book/159#p5_13">KU 159:5.13</a>. </li>
  <li id="fn3"><a href="#cite3">↑</a> 6:1 <i>Tamna gravitacijska tijela</i>: <a href="/hr/The_Urantia_Book/14#p1_7">KU 14:1.7</a>.  <i>Bog prebiva u gustoj tami</i>: <a href="/hr/The_Urantia_Book/2#p1_1">KU 2:1.1</a>. </li>
  <li id="fn4"><a href="#cite4">↑</a> 6:30 <i>Gospodin poznaje svoju djecu</i>: <a href="/hr/The_Urantia_Book/32#p4_8">KU 32:4.8</a>. </li>
</ol>
</div>
