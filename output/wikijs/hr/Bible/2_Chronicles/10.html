<!--
title: "2 Ljetopisa - Poglavlje 10"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/9">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 9</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/11">
          <span class="pr-2">2 Ljetopisa - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Roboam ode u Šekem, jer su u Šekem došli svi Izraelci  da ga zakralje. </p>
<p id="v2"><sup><small>2</small></sup>  Čim to ču Nebatov sin Jeroboam - koji je bio  u Egiptu kamo bijaše pobjegao pred kraljem Salomonom - vrati  se iz Egipta, </p>
<p id="v3"><sup><small>3</small></sup>  jer bijahu poslali po nj i dozvali ga. Kad dođoše  Jeroboam i sav zbor Izraelov, rekoše Roboamu: </p>
<p id="v4"><sup><small>4</small></sup>  "Tvoj nam je  otac nametnuo težak jaram, ti nam sada olakšaj tešku službu svoga  oca i teški jaram koji metnu na nas, pa ćemo ti služiti." </p>
<p id="v5"><sup><small>5</small></sup>  On  im odgovori: "Za tri dana dođite opet k meni." I narod ode. </p>
<p id="v6"><sup><small>6</small></sup>  Tada se kralj Roboam posavjetova sa starcima koji su služili  njegovu ocu Salomonu dok je bio živ i upita ih: "Što savjetujete  da odgovorim ovome narodu?" </p>
<p id="v7"><sup><small>7</small></sup>  A oni mu odgovoriše: "Ako udovoljiš  tim ljudima, budeš im blagonaklon i odgovoriš im lijepim riječima, oni će ti uvijek biti sluge." </p>
<p id="v8"><sup><small>8</small></sup>  Ali on odbaci savjet što mu  ga dadoše starci i posavjetova se s mladićima koji su odrasli  s njim i bili mu u službi. </p>
<p id="v9"><sup><small>9</small></sup>  Upita ih: "Što savjetujete da odgovorim  ovomu narodu koji mi reče: 'Olakšaj jaram što nam ga nametnu  tvoj otac!'" </p>
<p id="v10"><sup><small>10</small></sup>  Odgovoriše mu mladići koji bijahu s njim odrasli: "Narodu  koji ti je rekao 'Tvoj nam je otac nametnuo jaram, a ti nam ga  olakšaj', odvrati ovako: 'Moj je mali prst deblji od bedara moga  oca! </p>
<p id="v11"><sup><small>11</small></sup>  Dakle, moj vam je otac nametnuo težak jaram, a ja ću  još otežati vaš jaram; moj vas je otac šibao bičevima, a ja ću  vas šibati bičevima sa željeznim štipavcima.'" </p>
<p id="v12"><sup><small>12</small></sup>  Trećega dana dođe Jeroboam i sav narod k Roboamu, jer  im kralj bijaše naredio: "Vratite se k meni trećega dana." </p>
<p id="v13"><sup><small>13</small></sup>  Kralj  im oštro odgovori; odbacivši savjet starijih, </p>
<p id="v14"><sup><small>14</small></sup>  odvrati po  savjetu mladih: "Moj je otac otežao vaš jaram, a ja ću još dometnuti  na nj; moj vas je otac šibao bičevima, a ja ću vas šibati bičevima  sa željeznim štipavcima." </p>
<p id="v15"><sup><small>15</small></sup>  Kralj, dakle, ne htjede poslušati  naroda, jer tako upriliči Bog da se ispuni riječ što je preko  Šilonjanina Ahije kaza Nabatovu sinu Jeroboamu. </p>
<p id="v16"><sup><small>16</small></sup>  Kad Izraelci vidješe gdje se kralj oglušio, odgovori  mu narod: "Kakav dio mi imamo s Davidom? Mi nemamo baštine s Jišajevim sinom! U šatore, Izraele! Sad se, Davide, brini za svoj dom!" I sav Izrael ode pod svoje šatore. </p>
<p id="v17"><sup><small>17</small></sup>  Roboam zavlada samo nad Izraelovim sinovima koji su živjeli  po judejskim gradovima. </p>
<p id="v18"><sup><small>18</small></sup>  Potom kralj Roboam posla Adorama, nadstojnika za tlaku, ali ga Izraelci kamenovaše i on umrije;  a kralj se Roboam brže-bolje pope na kola te pobježe u Jeruzalem. </p>
<p id="v19"><sup><small>19</small></sup>  Tako se Izrael odijelio od doma Davidova sve do danas. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/9">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 9</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/11">
          <span class="pr-2">2 Ljetopisa - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
