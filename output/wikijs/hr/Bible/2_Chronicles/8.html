<!--
title: "2 Ljetopisa - Poglavlje 8"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 7</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/9">
          <span class="pr-2">2 Ljetopisa - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A kad je prošlo dvadeset godina, za koliko je vremena Salomon  podigao Jahvin Dom i svoj dvor, </p>
<p id="v2"><sup><small>2</small></sup>  posagradio je Salomon gradove, koje je dao Salomonu Hiram, i naselio ondje Izraelove sinove. </p>
<p id="v3"><sup><small>3</small></sup>  Potom otiđe Salomon na Sopski Hamat i osvoji ga. </p>
<p id="v4"><sup><small>4</small></sup>  Sagradi  Tadmor u pustinji i svakojaka mjesta za skladišta u Hamatu. </p>
<p id="v5"><sup><small>5</small></sup>  Sagradi  i Gornji Bet Horon i Donji Bet Horon, tvrde gradove sa zidovima, vratima i prijevornicama; </p>
<p id="v6"><sup><small>6</small></sup>  i Baalat, i sve gradove u kojima  je imao skladišta, sve gradove za bojna kola i gradove za konjanike  i što je god Salomon zaželio da gradi u Jeruzalemu i na Libanonu  i po svoj zemlji svojega kraljevstva. </p>
<p id="v7"><sup><small>7</small></sup>  Svim preostalim Hetitima, Amorejcima, Perižanima, Hivijcima  i Jebusejcima, koji nisu bili Izraelci, </p>
<p id="v8"><sup><small>8</small></sup>  sinovima njihovim  koji ostadoše iza njih u zemlji i koje Izraelci nisu zatrli -  Salomon nametnu tlaku do današnjega dana. </p>
<p id="v9"><sup><small>9</small></sup>  Sinove Izraelove  nije Salomon pretvarao u robove za posao, nego su bili vojnici, zapovjednici njegovih štitonoša i zapovjednici bojnih kola i  konjice. </p>
<p id="v10"><sup><small>10</small></sup>  Bili su poglavari nad upravnicima, kojih je kralj  Salomon imao dvjesta i pedeset, i upravljali su narodom. </p>
<p id="v11"><sup><small>11</small></sup>  Salomon preseli i faraonovu kćer iz Davidova grada u  kuću koju joj bijaše sagradio, jer je mislio: "Neće moja žena  živjeti u dvoru izraelskoga kralja Davida, jer je svet otkako  je u nj došao Kovčeg Jahvin." </p>
<p id="v12"><sup><small>12</small></sup>  Tada Salomon poče prinositi paljenice Jahvi na Jahvinu  žrtveniku što ga bijaše sagradio pred trijemom, </p>
<p id="v13"><sup><small>13</small></sup>  i to koliko  je trebalo iz dana u dan da prinese po Mojsijevoj zapovijedi, u subote, i na mlađake, i na blagdane tri puta u godini, na  Blagdan beskvasnih kruhova, i na Blagdan sedmica, i na Blagdan  sjenica. </p>
<p id="v14"><sup><small>14</small></sup>  Postavio je, po uredbi oca Davida, svećeničke redove  po njihovoj službi i levitske po njihovim dužnostima da pjevaju  hvale i da služe pred svećenicima, koliko treba iz dana u dan, i vratare po njihovim redovima na svakim vratima, jer je takva  bila zapovijed Božjega čovjeka Davida. </p>
<p id="v15"><sup><small>15</small></sup>  Nisu odstupili od  kraljeve zapovijedi za svećenike i levite ni u čemu, ni za riznice. </p>
<p id="v16"><sup><small>16</small></sup>  Tako se svršio sav Salomonov posao od dana kad je bio zasnovan  Dom Jahvin pa dokle ga god nije dovršio. Tako bijaše dovršen  Dom Jahvin. </p>
<p id="v17"><sup><small>17</small></sup>  Tada je Salomon otišao u Esjon-Geber i u Elat na morskoj  obali u zemlji edomskoj. </p>
<p id="v18"><sup><small>18</small></sup>  A Hiram mu je poslao po slugama  lađe i mornare vične moru te su otišli sa Salomonovim slugama  u Ofir; uzeše odande četiri stotine i pedeset talenata zlata  i donesoše ih kralju Salomonu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 7</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/9">
          <span class="pr-2">2 Ljetopisa - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
