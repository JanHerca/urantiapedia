<!--
title: "2 Ljetopisa - Poglavlje 32"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/31">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 31</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/33">
          <span class="pr-2">2 Ljetopisa - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije tih događaja i dokaza vjernosti dođe asirski kralj  Sanherib i, ušavši u Judeju, opkoli tvrde gradove misleći ih  osvojiti. </p>
<p id="v2"><sup><small>2</small></sup>  Ezekija, vidjevši gdje je došao Sanherib i kako  snuje da zavojšti na Jeruzalem, </p>
<p id="v3"><sup><small>3</small></sup>  posavjetova se s knezovima  i s junacima da začepi vodene izvore koji bijahu izvan grada.  Oni mu podupriješe osnovu. </p>
<p id="v4"><sup><small>4</small></sup>  Sabralo se mnogo naroda te su začepili  sva vrela i potok koji teče posred zemlje; govorahu: "Zašto da  asirski kraljevi nađu toliko vode kad dođu!" </p>
<p id="v5"><sup><small>5</small></sup>  Ezekija se osokolio, obnovio sav oboreni zid i podigao kule na njemu; izvana je sagradio  drugi zid i utvrdio Milon u Davidovu gradu; napravio je mnogo  kopalja i štitova, </p>
<p id="v6"><sup><small>6</small></sup>  zatim postavio vojvode nad narodom i, pozvavši  ih k sebi na trg kraj gradskih vrata, ohrabri ih ovim riječima: </p>
<p id="v7"><sup><small>7</small></sup>  "Budite hrabri i junaci; ne bojte se i ne plašite se asirskoga  kralja, ni svega mnoštva što je s njim, jer je s nama moćniji  nego s njim: </p>
<p id="v8"><sup><small>8</small></sup>  s njim je tjelesna mišica, a s nama je Jahve, Bog naš, da nam pomaže i da bije naše bojeve." Narod se uzda  u riječi judejskoga kralja Ezekije. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Poslije toga asirski je kralj Sanherib, dok bijaše kod  Lakiša sa svom bojnom silom, poslao sluge u Jeruzalem k judejskome  kralju Ezekiji i k svim Judejcima koji bijahu u Jeruzalemu i  poručio im: </p>
<p id="v10"><sup><small>10</small></sup>  "Ovako veli asirski kralj Sanherib: 'U što se  uzdate stojeći opsjednuti u Jeruzalemu? </p>
<p id="v11"><sup><small>11</small></sup>  Ne zavodi li vas  Ezekija da vas preda smrti od gladi i žeđi kad govori: Jahve, Bog naš, izbavit će nas iz ruke asirskoga kralja? </p>
<p id="v12"><sup><small>12</small></sup>  Nije li  taj Ezekija uklonio njegove uzvišice i njegove žrtvenike; i zapovjedio  Judejcima i Jeruzalemcima govoreći: Pred jednim se žrtvenikom  klanjajte i na njemu kadite! </p>
<p id="v13"><sup><small>13</small></sup>  Zar ne znate što sam učinio  ja i moji preci od svih zemaljskih naroda? Zar su bogovi zemaljskih  naroda mogli izbaviti svoje zemlje iz moje ruke? </p>
<p id="v14"><sup><small>14</small></sup>  Koji je  među svim bogovima onih naroda što su ih sasvim uništili moji  preci mogao izbaviti narod iz moje ruke, da bi mogao vaš Bog  izbaviti vas iz moje ruke?' </p>
<p id="v15"><sup><small>15</small></sup>  Zato nemojte da vas sada Ezekija  vara i da vas tako zavodi i ne vjerujte mu! Jer nijedan bog nikojega  naroda ili kraljevstva nije mogao izbaviti svoga naroda iz moje  ruke, ni iz ruke mojih predaka, a kamoli će vaš Bog izbaviti  vas iz moje ruke!" </p>
<p id="v16"><sup><small>16</small></sup>  Još su više njegove sluge napadale Boga Jahvu i njegova  slugu Ezekiju. </p>
<p id="v17"><sup><small>17</small></sup>  Napisao je i pismo ružeći Jahvu, Izraelova  Boga: "Kao što bogovi zemaljskih naroda nisu izbavili svojih  naroda iz moje ruke, tako neće ni Ezekijin Bog izbaviti svojega  naroda iz moje ruke." </p>
<p id="v18"><sup><small>18</small></sup>  I vikahu iza glasa, na judejskom jeziku, jeruzalemskom narodu koji bijaše na zidu da ga uplaše i prepadnu  kako bi osvojili grad. </p>
<p id="v19"><sup><small>19</small></sup>  Govorili su o jeruzalemskom Bogu kao  o bogovima zemaljskih naroda, bogovima koji su djelo čovječjih  ruku. </p>
<p id="v20"><sup><small>20</small></sup>  Stoga se pomoli kralj Ezekija i prorok Izaija, Amosov  sin, i zazvaše nebo u pomoć. </p>
<p id="v21"><sup><small>21</small></sup>  Tada Jahve posla anđela koji  uništi sve hrabre junake, zapovjednike i vojvode u vojsci asirskoga  kralja, tako da se vratio posramljen u svoju zemlju. A kad je  ušao u hram svoga boga, sasjekli su ga ondje mačem neki koji  su se rodili iz njegova krila. </p>
<p id="v22"><sup><small>22</small></sup>  Tako je Jahve spasio Ezekiju  i jeruzalemske stanovnike od ruke asirskoga kralja Sanheriba  i iz ruku neprijatelja, te im dao mir odasvud uokolo. </p>
<p id="v23"><sup><small>23</small></sup>  Mnogi  su donosili darove Jahvi u Jeruzalem i dragocjenosti judejskome  kralju Ezekiji. Poslije toga Ezekija se uzvisio u očima svih  naroda. </p>
<p id="v24"><sup><small>24</small></sup>  U to se vrijeme Ezekija razbolio nasmrt, ali se pomolio  Jahvi, koji mu je progovorio i učinio čudo. </p>
<p id="v25"><sup><small>25</small></sup>  Ali se Ezekija  nije odužio dobročinstvu koje mu je iskazano, nego se uzoholio;  stoga je došla srdžba na nj, na Judu i na Jeruzalem. </p>
<p id="v26"><sup><small>26</small></sup>  Ezekija  se ponizio zato što mu se bilo uzoholilo srce, i on i Jeruzalemci, pa tako nije došla na njih Jahvina srdžba za Ezekijina života. </p>
<p id="v27"><sup><small>27</small></sup>  Ezekija je stekao vrlo veliko bogatstvo i slavu; napravio  je riznice za srebro i zlato, za drago kamenje, za miomirise, za štitove i za svakojake dragocjene posude; </p>
<p id="v28"><sup><small>28</small></sup>  skladište za  prirod od žita, od novog vina i ulja, staje za svakojaku stoku, torove za stada. </p>
<p id="v29"><sup><small>29</small></sup>  Podigao je i gradove, imao je mnogo blaga, sitne stoke i goveda, jer mu je Bog dao vrlo veliko imanje. </p>
<p id="v30"><sup><small>30</small></sup>  Isti je Ezekija začepio gornji izvor Gihonske vode i  svrnuo je pravo na zapadnu stranu Davidova grada. Ezekija je  bio sretan u svakom poslu. </p>
<p id="v31"><sup><small>31</small></sup>  Samo kad su došli poslanici babilonskih  knezova, poslani k njemu da se propitaju za čudo koje se dogodilo  u zemlji, ostavio ga je Bog da bi ga iskušao i da bi se doznalo  sve što mu je u srcu. </p>
<p id="v32"><sup><small>32</small></sup>  Ostala Ezekijina djela, njegova pobožnost, zapisani su u proročkom viđenju proroka Izaije, Amosova sina, i u Knjizi o judejskim i izraelskim kraljevima. </p>
<p id="v33"><sup><small>33</small></sup>  Ezekija je počinuo kod svojih otaca. Sahranili su ga  na usponu kako se ide ka grobovima Davidovih sinova. Po smrti  su mu odali počast svi Judejci i Jeruzalemci. Na njegovo se mjesto  zakraljio sin mu Manaše. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/31">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 31</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/33">
          <span class="pr-2">2 Ljetopisa - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 32:8 <i>Bog bitaka</i>: <a href="/hr/The_Urantia_Book/70#p1_15">KU 70:1.15</a>.  <i>Ne vjeruj mišici mesa</i>: <a href="/hr/The_Urantia_Book/174#p0_2">KU 174:0.2</a>.  <i>Bog bitaka</i>: <a href="/hr/The_Urantia_Book/89#p6_3">KU 89:6.3</a>. </li>
</ol>
</div>
