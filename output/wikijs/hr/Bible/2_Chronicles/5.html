<!--
title: "2 Ljetopisa - Poglavlje 5"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/4">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 4</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/6">
          <span class="pr-2">2 Ljetopisa - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tako bi priveden kraju posao što ga Salomon obavi za Dom Jahvin.  Salomon unese sve svete darove oca svoga Davida - srebro, zlato  i sve posuđe - i stavi ih u riznicu Božjega Doma. </p>
<p id="v2"><sup><small>2</small></sup>  Tada Salomon sazva u Jeruzalem sve Izraelove starješine, knezove plemenske i glavare obiteljske, da se prenese Kovčeg  saveza Jahvina iz Davidova grada, to jest sa Siona. </p>
<p id="v3"><sup><small>3</small></sup>  Svi se  ljudi Izraelovi sabraše pred kraljem na blagdan što je u sedmom  mjesecu. </p>
<p id="v4"><sup><small>4</small></sup>  Kad se sastadoše sve Izraelove starješine, leviti  ponesoše Kovčeg </p>
<p id="v5"><sup><small>5</small></sup>  i Šator sastanka sa svim posvećenim priborom  što bješe u Šatoru; svećenici ih i leviti prenesoše. </p>
<p id="v6"><sup><small>6</small></sup>  Potom kralj Salomon i sva izraelska zajednica što se sabra  k njemu žrtvovaše pred Kovčegom toliko ovaca i goveda da se ne  mogahu ni prebrojiti ni procijeniti. </p>
<p id="v7"><sup><small>7</small></sup>  Svećenici donesoše Kovčeg  saveza Jahvina na njegovo mjesto, u Debir Doma, to jest u Svetinju  nad svetinjama, pod krila kerubinÄa. </p>
<p id="v8"><sup><small>8</small></sup>  Kerubini su imali raširena  krila nad mjestom gdje stajaše Kovčeg i zaklanjahu Kovčeg i njegove  motke. </p>
<p id="v9"><sup><small>9</small></sup>  Motke su bile tako dugačke da su im se krajevi vidjeli  iz Svetišta nasuprot Debiru, ali se nisu vidjele izvana i ondje  stoje do dana današnjega. </p>
<p id="v10"><sup><small>10</small></sup>  U Kovčegu nije bilo ništa, osim  dviju ploča koje metnu Mojsije na Horebu, gdje Jahve sklopi Savez  s Izraelcima pošto iziđoše iz Egipta. </p>
<p id="v11"><sup><small>11</small></sup>  Svi svećenici izađoše iz Svetišta, jer su se svi nazočni  svećenici posvetili bez obzira na redove. </p>
<p id="v12"><sup><small>12</small></sup>  Svi levitski pjevači, Asaf, Heman, Jedutun sa sinovima i braćom, stajahu obučeni u  bÓez, s cimbalima, harfama i citrama, istočno od žrtvenika, a  s njima sto i dvadeset svećenika koji su trubili u trube. </p>
<p id="v13"><sup><small>13</small></sup>  I  dok su trubili i pjevali složno kao jedan i jednoglasno hvalili  i slavili Jahvu, podižući glas uz trube, cimbale i druga glazbala, hvaleći Jahvu "jer je dobar i jer je vječna njegova ljubav", oblak ispuni Dom Jahvin. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Svećenici ne mogoše od oblaka nastaviti  službe: slava Jahvina ispuni Božji dom! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/4">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 4</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/6">
          <span class="pr-2">2 Ljetopisa - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:13 <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Njegova milost traje vječno</i>: <a href="/hr/The_Urantia_Book/2#p4_1">KU 2:4.1</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>. </li>
</ol>
</div>
