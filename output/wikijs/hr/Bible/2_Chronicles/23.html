<!--
title: "2 Ljetopisa - Poglavlje 23"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/22">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 22</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/24">
          <span class="pr-2">2 Ljetopisa - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedme se godine Jojada ojunači i poče tražiti satnike: Jerohamova  sina Azarju, Johananova sina Jišmaela, Obedova sina Azarju, Adajina  sina Maaseju, Zikrijeva sina Elišafata, i sklopi s njima savez. </p>
<p id="v2"><sup><small>2</small></sup>  Počeše obilaziti po Judeji i skupiše levite iz svih judejskih  gradova i obiteljske glavare u Izraelu te dođoše u Jeruzalem. </p>
<p id="v3"><sup><small>3</small></sup>  Sav zbor sklopi savez s kraljem u Domu Božjem. Jojada im reče:  "Gle, kraljev će sin kraljevati kao što je obećao Jahve za Davidove  sinove. </p>
<p id="v4"><sup><small>4</small></sup>  Evo što valja da učinite: trećina vas koji subotom  ulazite u službu, i svećenici i leviti, neka budu vratari na  pragovima; </p>
<p id="v5"><sup><small>5</small></sup>  trećina neka bude u kraljevskom dvoru, trećina  na Jesodskim vratima, sav narod u predvorjima Doma Jahvina. </p>
<p id="v6"><sup><small>6</small></sup>  Nitko  neka ne ulazi u Dom Jahvin, osim svećenika i levita koji poslužuju;  oni neka ulaze jer su posvećeni. Sav narod neka se drži Jahvine  naredbe. </p>
<p id="v7"><sup><small>7</small></sup>  Leviti neka okruže kralja, svaki s oružjem u ruci, i tko god pokuša ući u Dom neka bude pogubljen. Budite uz kralja  kamo god pođe ili izađe." </p>
<p id="v8"><sup><small>8</small></sup>  Leviti i sav judejski narod učinili su sve onako kako  je naredio svećenik Jojada. Svaki je uzeo svoje ljude koji subotom  ulaze u službu s onima koji subotom izlaze. Jer svećenik Jojada  nije otpustio redova. </p>
<p id="v9"><sup><small>9</small></sup>  Svećenik Jojada dade satnicima koplja, štitove i oklope kralja Davida što su bili u Božjemu Domu. </p>
<p id="v10"><sup><small>10</small></sup>  Postavio  je sav narod, svakoga s kopljem u ruci, od južne do sjeverne  strane Doma, prema žrtveniku i prema Domu oko kralja unaokolo. </p>
<p id="v11"><sup><small>11</small></sup>  Tada izvedoše kraljeva sina, staviše mu krunu na glavu, dadoše  mu Svjedočanstvo i pomazaše ga za kralja. Tada Jojada i njegovi  sinovi povikaše: "Živio kralj!" <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kad Atalija ču viku naroda koji se skupio i hvalio kralja, dođe k narodu u Jahvin Dom. </p>
<p id="v13"><sup><small>13</small></sup>  Pogleda bolje, kad gle, kralj  stoji na svojem mjestu na ulazu, a pred kraljem zapovjednici  i svirači; sav puk kliče od radosti i trubi u trube, pjevači  pjevaju uz glazbala i predvode hvalospjeve. Tad Atalija razdrije  haljine i povika: "Izdaja, izdaja!" </p>
<p id="v14"><sup><small>14</small></sup>  Svećenik Jojada naredi  satnicima i vojnim zapovjednicima: "Izvedite je kroz redove napolje  i tko krene za njom pogubite ga mačem!" Još je svećenik dodao:  "Nemojte je smaknuti u Jahvinu Domu!" </p>
<p id="v15"><sup><small>15</small></sup>  Staviše ruke na nju  i kad je kroz Konjska vrata stigla do kraljevskoga dvora, ondje  je pogubiše. </p>
<p id="v16"><sup><small>16</small></sup>  Tada Jojada sklopi savez između Jahve, naroda i kralja  da narod bude Jahvin. </p>
<p id="v17"><sup><small>17</small></sup>  Potom sav narod otiđe u Baalov hram, razori ga skupa sa žrtvenicima i polomi likove; Baalova svećenika  Matana ubiše pred žrtvenicima. </p>
<p id="v18"><sup><small>18</small></sup>  Zatim Jojada postavi straže kod Jahvina Doma pod nadzorom  svećenika i levita, koje David bijaše porazdijelio za službu  u Jahvinu Domu da bi Jahvi prinosili paljenice, kao što je pisano  u Mojsijevu Zakonu, s veseljem i s pjesmama, kako uredi David. </p>
<p id="v19"><sup><small>19</small></sup>  Postavio je i vratare na vratima Jahvina Doma da ne bi ulazio  čovjek nečist od bilo čega. </p>
<p id="v20"><sup><small>20</small></sup>  Uzevši satnike, odličnike i uglednike  u narodu i sav puk, izveo je kralja iz Jahvina Doma, a onda su  ušli kroz gornja vrata u kraljevski dvor i posadili kralja na  kraljevsko prijestolje. </p>
<p id="v21"><sup><small>21</small></sup>  Sav se puk veselio, a grad se umirio, jer su Ataliju ubili mačem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/22">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 22</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/24">
          <span class="pr-2">2 Ljetopisa - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:11,16-20 <i>Pobuna dječaka kralja Joaša</i>: <a href="/hr/The_Urantia_Book/97#p9_21">KU 97:9.21</a>. </li>
</ol>
</div>
