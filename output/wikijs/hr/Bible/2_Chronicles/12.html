<!--
title: "2 Ljetopisa - Poglavlje 12"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/11">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 11</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/13">
          <span class="pr-2">2 Ljetopisa - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Roboam utvrdio kraljevstvo i ojačao, napustio je Jahvin  zakon i on i sav Izrael s njim. </p>
<p id="v2"><sup><small>2</small></sup>  Ali pete godine Roboamova  kraljevanja navali egipatski kralj Šišak na Jeruzalem, koji se  bijaše iznevjerio Jahvi. </p>
<p id="v3"><sup><small>3</small></sup>  Došao je sa tisuću i dvjesta bojnih  kola i sa šezdeset tisuća konjanika, a narodu koji je došao s  njim iz Egipta - Libijcima, Sukijcima i Etiopljanima - nije bilo  broja. </p>
<p id="v4"><sup><small>4</small></sup>  Osvojivši tvrde judejske gradove, dopro je do Jeruzalema. </p>
<p id="v5"><sup><small>5</small></sup>  Tada dođe prorok Šemaja k Roboamu i judejskim knezovima, koji  se bijahu skupili u Jeruzalemu bježeći od Šišaka, i reče im:  "Ovako veli Jahve: 'Vi ste ostavili mene, pa i ja ostavljam vas  u ruke Šišaku.'" </p>
<p id="v6"><sup><small>6</small></sup>  Tada se poniziše izraelski knezovi i kralj  i rekoše: "Pravedan je Jahve!" </p>
<p id="v7"><sup><small>7</small></sup>  Kad ih Jahve vidje gdje se  poniziše, dođe njegova riječ Šemaji: "Ponizili su se; neću ih  uništiti, nego ću im uskoro dati spasenje te se moja srdžba neće  oboriti na Jeruzalem preko Šišaka. </p>
<p id="v8"><sup><small>8</small></sup>  Bit će mu sluge, da vide  što znači služiti meni, a što zemaljskim kraljevstvima." </p>
<p id="v9"><sup><small>9</small></sup>  Tako egipatski kralj Šišak navali na Jeruzalem, opljačka  blago iz Doma Jahvina i riznicu kraljeva dvora; sve je uzeo;  uze i zlatne štitove što ih bijaše napravio Salomon. </p>
<p id="v10"><sup><small>10</small></sup>  Namjesto  njih kralj Roboam napravi tučane štitove i povjeri ih zapovjednicima  straže koja je čuvala vrata kraljevskoga dvora. </p>
<p id="v11"><sup><small>11</small></sup>  Kad je god  kralj išao u Dom Jahvin, stražari su ih uzimali, a poslije ih  vraćali u stražaru. </p>
<p id="v12"><sup><small>12</small></sup>  Kad se, dakle, ponizio, odvratio se od njega Jahvin gnjev  te ga nije sasvim uništio, jer i u Judeji bijaše dobra. </p>
<p id="v13"><sup><small>13</small></sup>  Potom  se kralj Roboam utvrdi u Jeruzalemu i stade kraljevati. Roboamu  je bila četrdeset i jedna godina kad se zakraljio, a sedamnaest  je godina kraljevao u Jeruzalemu, u gradu koji Jahve izabra između  svih izraelskih plemena da ondje postavi Ime svoje. Majka mu  se zvala Naama, a bila je Amonka. </p>
<p id="v14"><sup><small>14</small></sup>  Činio je zlo, jer nije  pregnuo srcem da traži Jahvu. </p>
<p id="v15"><sup><small>15</small></sup>  Roboamova prva i posljednja  djela - i ratovi koji su se neprestano vodili između Roboama  i Jeroboama - zapisani su u povijesti proroka Šemaje i u plemenskom  popisu vidioca Adona. </p>
<p id="v16"><sup><small>16</small></sup>  Potom Roboam počinu sa svojim ocima  i bi sahranjen u Davidovu gradu; na njegovo se mjesto zakraljio  sin mu Abija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/11">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 11</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/13">
          <span class="pr-2">2 Ljetopisa - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
