<!--
title: "2 Ljetopisa - Poglavlje 7"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/6">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 6</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/8">
          <span class="pr-2">2 Ljetopisa - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad Salomon dovrši molitvu, spusti se oganj s neba i spali  paljenicu i klanice i slava Jahvina ispuni Dom. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Svećenici  ne mogoše ući, jer slava Jahvina bješe ispunila Dom Jahvin. </p>
<p id="v3"><sup><small>3</small></sup>  Svi  sinovi Izraelovi, videći gdje se oganj sa slavom Jahvinom spustio  na Dom, padoše ničice k zemlji do kamenog poda; pokloniv se,  počeše slaviti Jahvu "jer je dobar i jer je vječna njegova ljubav". <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Potom kralj i čitav narod stadoše žrtvovati žrtve pred Jahvom. </p>
<p id="v5"><sup><small>5</small></sup>  Kralj Salomon prinese za žrtvu dvadeset i dvije tisuće goveda, sto i dvadeset tisuća ovaca; i tako posvetiše Dom Jahvin i kralj  i sav narod. </p>
<p id="v6"><sup><small>6</small></sup>  Dok su svećenici stajali na dužnostima, leviti  su na glazbalima za Jahvine pjesme, što ih učini kralj David, slavili Jahvu "jer je vječna njegova ljubav". Time je David  preko njihovih ruku hvalio Jahvu. Pred njima su svećenici trubili  u trube, dok su Izraelci stajali. </p>
<p id="v7"><sup><small>7</small></sup>  Salomon je posvetio i sredinu predvorja koje je pred Jahvinim  Domom, jer je ondje prinio paljenice i pretilinu od pričesnica, jer na tučani žrtvenik koji bijaše napravio Salomon nisu mogle  stati paljenice ni prinosi ni pretilina. </p>
<p id="v8"><sup><small>8</small></sup>  U to je doba Salomon  svetkovao blagdan sedam dana i sav Izrael s njime, vrlo velik  zbor, od Ulaza u Hamat pa do Egipatskoga potoka. </p>
<p id="v9"><sup><small>9</small></sup>  A osmoga  su dana svetkovali svečani zbor, jer su posvetu žrtveniku svetkovali  sedam dana i blagdan sedam dana. </p>
<p id="v10"><sup><small>10</small></sup>  Dvadeset trećega dana sedmoga  mjeseca posla ljude k njihovim šatorima i odoše vesela i zadovoljna  srca zbog dobra koje je Jahve učinio Davidu i Salomonu i svem  narodu izraelskom. </p>
<p id="v11"><sup><small>11</small></sup>  Tako je Salomon dovršio Dom Jahvin i kraljevski dvor  i izveo sve što god bješe zasnovano da izvrši u Domu Jahvinu  i u svojem dvoru. </p>
<p id="v12"><sup><small>12</small></sup>  Potom se Jahve ukaza Salomonu noću i reče  mu: "Uslišao sam tvoju molitvu i izabrao to mjesto da mi bude  Dom žrtve. </p>
<p id="v13"><sup><small>13</small></sup>  Ako zatvorim nebo da ne bude dažda, ili zapovjedim  skakavcima da popasu zemlju, ili pustim kugu na svoj narod, </p>
<p id="v14"><sup><small>14</small></sup>  i  ponizi se moj narod na koji je prizvano Ime moje i pomoli se  i potraži lice moje i okani se zlih putova, ja ću ga tada uslišati  s neba i oprostiti mu grijeh i izliječit ću mu zemlju. </p>
<p id="v15"><sup><small>15</small></sup>  Moje  će oči biti otvorene i moje uši pažljive na molitvu s ovoga mjesta. </p>
<p id="v16"><sup><small>16</small></sup>  Sada sam, dakle, izabrao i posvetio ovaj Dom da ovdje bude  Ime moje zauvijek i ovdje će sve dane biti moje oči i moje srce. </p>
<p id="v17"><sup><small>17</small></sup>  A ti, budeš li išao preda mnom kako ti je išao otac David, vršeći sve što sam ti zapovjedio i držeći se mojih uredaba i  zakona, </p>
<p id="v18"><sup><small>18</small></sup>  uzdržat ću tvoje kraljevsko prijestolje kako sam  obećao tvome ocu Davidu govoreći: 'Neće ti ponestati nasljednika  koji bi vladao u Izraelu.' </p>
<p id="v19"><sup><small>19</small></sup>  Ali ako me ostavite i napustite  uredbe i zapovijedi koje sam vam dao te otiđete i počnete služiti  tuđim bogovima i klanjati im se, </p>
<p id="v20"><sup><small>20</small></sup>  istjerat ću Izraelce iz  svoje zemlje koju sam im dao i odbacit ću od sebe ovaj Dom koji  sam posvetio svojem Imenu i učinit ću od njega priču i sramotu  među svim narodima. </p>
<p id="v21"><sup><small>21</small></sup>  Tko god prođe mimo ovaj Dom koji bijaše  preslavan zaprepastit će se od užasa i pitati: 'Zašto je Jahve  tako učinio s ovom zemljom i s ovim Domom?' </p>
<p id="v22"><sup><small>22</small></sup>  I odgovorit će  mu se: 'Ostavili su Jahvu, Boga svojih otaca, koji ih je izveo  iz Egipta, i okrenuli se tuđinskim bogovima, i klanjali im se, i služili im, i zato je Jahve pustio na njih sve ovo zlo.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/6">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 6</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/8">
          <span class="pr-2">2 Ljetopisa - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:3,6 <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Njegova milost traje vječno</i>: <a href="/hr/The_Urantia_Book/2#p4_1">KU 2:4.1</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>. </li>
  <li id="fn2"><a href="#cite2">↑</a> 7:1-3 <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
</ol>
</div>
