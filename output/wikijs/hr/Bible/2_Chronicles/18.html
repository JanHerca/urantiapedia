<!--
title: "2 Ljetopisa - Poglavlje 18"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/17">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 17</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/19">
          <span class="pr-2">2 Ljetopisa - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jošafat je stekao veliko bogatstvo i slavu te se sprijateljio  s Ahabom. </p>
<p id="v2"><sup><small>2</small></sup>  Poslije nekoliko godina došao je k Ahabu u Samariju.  Ahab nakla mnogo sitne stoke i goveda njemu i ljudima što su  bili s njim i nagovaraše ga da pođe na Ramot Gilead. </p>
<p id="v3"><sup><small>3</small></sup>  Izraelski  kralj Ahab upita judejskoga kralja Jošafata: "Hoćeš li poći sa  mnom na Ramot Gilead?" On odgovori: "Ja sam kao i ti, moj je  narod kao i tvoj; s tobom ćemo u rat." </p>
<p id="v4"><sup><small>4</small></sup>  Jošafat još reče kralju izraelskom: "De, posavjetuj se  prije s Jahvom!" </p>
<p id="v5"><sup><small>5</small></sup>  Tada kralj izraelski sakupi proroke, njih  četiri stotine, i upita ih: "Hoćemo li zavojštiti na Ramot Gilead  ili da se okanim toga?" Oni odgovoriše: "Idi, jer će ga Bog predati  kralju u ruke." </p>
<p id="v6"><sup><small>6</small></sup>  Ali Jošafat upita: "Ima li ovdje još koji  prorok Jahvin da i njega upitamo?" <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Kralj izraelski odgovori  Jošafatu: "Ima još jedan čovjek preko koga bismo mogli upitati  Jahvu, ali ga mrzim jer mi ne proriče dobra nego uvijek samo  zlo; to je Mihej, sin Jimlin." Jošafat reče: "Neka kralj ne govori  tako!" </p>
<p id="v8"><sup><small>8</small></sup>  Tada kralj izraelski dozva jednoga dvoranina i reče  mu: "Brže dovedi Jimlina sina Miheja!" </p>
<p id="v9"><sup><small>9</small></sup>  Izraelski kralj i judejski kralj Jošafat sjedili su svaki  na svojem prijestolju, u svečanim haljinama, na gumnu pred Samarijskim  vratima, a proroci proricali pred njima. </p>
<p id="v10"><sup><small>10</small></sup>  Kenaanin sin Sidkija  napravi sebi željezne rogove i reče: "Ovako veli Jahve: njima  ćeš bosti Aramejce dokle ih god ne zatreš." </p>
<p id="v11"><sup><small>11</small></sup>  Tako su i svi  drugi proroci proricali govoreći: "Idi na Ramot Gilead, uspjet  ćeš: Jahve će ga predati kralju u ruke." </p>
<p id="v12"><sup><small>12</small></sup>  Glasnik koji bijaše otišao da zove Miheja reče mu: "Evo, svi proroci složno proriču dobro kralju. Govori i ti kao jedan  od njih i proreci uspjeh!" </p>
<p id="v13"><sup><small>13</small></sup>  Ali Mihej odvrati: "Živoga mi  Jahve, govorit ću ono što mi Bog kaže!" </p>
<p id="v14"><sup><small>14</small></sup>  Kad dođe pred kralja, upita ga kralj: "Miheju, da pođem  u rat na Ramot Gilead ili da se okanim toga?" On odgovori: "Idite  i uspjet ćete, jer će vam se predati u ruke!" </p>
<p id="v15"><sup><small>15</small></sup>  Na to mu kralj  reče: "Koliko ću te puta zaklinjati da mi kažeš samo istinu u  Jahvino ime?" </p>
<p id="v16"><sup><small>16</small></sup>  Tada Mihej odgovori: "Sav Izrael vidim rasut po gorama kao stado bez pastira. I Jahve veli: 'Nemaju više gospodara, neka se u miru kući vrate!'" </p>
<p id="v17"><sup><small>17</small></sup>  Tada izraelski kralj reče Jošafatu: "Nisam li ti rekao da mi neće proreći dobro nego zlo?" </p>
<p id="v18"><sup><small>18</small></sup>  A Mihej reče: "Zato čujte riječ Jahvinu. Vidio sam Jahvu gdje sjedi na  prijestolju, a sva mu vojska nebeska stajaše zdesna i slijeva. </p>
<p id="v19"><sup><small>19</small></sup>  Jahve upita: 'Tko će zavesti izraelskoga kralja Ahaba da  otiđe i padne u Ramot Gileadu?' Jedan reče ovo, drugi ono. </p>
<p id="v20"><sup><small>20</small></sup>  Tada  uđe jedan duh, stade pred Jahvu i reče: 'Ja ću ga zavesti!' Jahve  ga upita: 'Kako?' </p>
<p id="v21"><sup><small>21</small></sup>  On odvrati: 'Izaći ću i bit ću lažljiv  duh u ustima svih njegovih proroka.' Jahve mu reče: 'Ti ćeš ga  zavesti. I uspjet ćeš. Idi i učini tako!' </p>
<p id="v22"><sup><small>22</small></sup>  Tako je, evo, Jahve  stavio lažljiva duha u usta tvojim prorocima; ali ti Jahve navješćuje  zlo." </p>
<p id="v23"><sup><small>23</small></sup>  Tada pristupi Kenaanin sin Sidkija i udari Miheja po  obrazu pitajući: "Zar je Jahvin duh mene napustio da bi govorio  s tobom?" </p>
<p id="v24"><sup><small>24</small></sup>  Mihej odvrati: "Vidjet ćeš onoga dana kad budeš  bježao iz sobe u sobu da se sakriješ." </p>
<p id="v25"><sup><small>25</small></sup>  Tada izraelski kralj  naredi: "Uhvatite Miheja i odvedite ga gradskom zapovjedniku  Amonu i kraljeviću Joašu. </p>
<p id="v26"><sup><small>26</small></sup>  Recite im: 'Ovako veli kralj: Bacite  ovoga u tamnicu i držite ga na suhu kruhu i vodi dok se sretno  ne vratim.'" </p>
<p id="v27"><sup><small>27</small></sup>  Mihej reče: "Ako se doista sretno vratiš, onda  nije Jahve govorio iz mene!" i nadoda: "Čujte, svi puci!" </p>
<p id="v28"><sup><small>28</small></sup>  Izraelski kralj i judejski kralj Jošafat krenuše na Ramot  Gilead. </p>
<p id="v29"><sup><small>29</small></sup>  Izraelski kralj reče Jošafatu: "Ja ću se preobući  i onda ući u boj, a ti ostani u svojoj odjeći!" Preobuče se tada  izraelski kralj i oni krenuše u boj. </p>
<p id="v30"><sup><small>30</small></sup>  Aramejski kralj naredi  zapovjednicima bojnih kola: "Ne udarajte ni na maloga ni na velikoga  nego jedino na izraelskoga kralja!" </p>
<p id="v31"><sup><small>31</small></sup>  Kad zapovjednici bojnih  kola ugledaše Jošafata, rekoše: "To je izraelski kralj!" I krenuše  na nj da udare. Ali Jošafat povika za pomoć te mu Jahve pomože  i odvrati ih od njega. </p>
<p id="v32"><sup><small>32</small></sup>  Kad zapovjednici bojnih kola vidješe  da to nije izraelski kralj, okrenuše se od njega. </p>
<p id="v33"><sup><small>33</small></sup>  Jedan nasumce odape i ustrijeli izraelskoga kralja između  nabora na pojasu i oklopa. Kralj reče vozaču: "Potegni uzdu i  izvedi me iz boja jer sam ranjen." </p>
<p id="v34"><sup><small>34</small></sup>  Boj je onoga dana bio  sve žešći, ali se izraelski kralj držao uspravno na bojnim kolima  prema Aramejcima sve do večeri. Umro je o zalasku sunca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/17">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 17</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/19">
          <span class="pr-2">2 Ljetopisa - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:6-8 <i>Mihej</i>: <a href="/hr/The_Urantia_Book/97#p2_2">KU 97:2.2</a>. </li>
</ol>
</div>
