<!--
title: "2 Ljetopisa - Poglavlje 31"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/30">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 30</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/32">
          <span class="pr-2">2 Ljetopisa - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad se sve to svršilo, svi Izraelovi sinovi koji su se našli  ondje zađoše po judejskim gradovima te su razbijali stupove,  sjekli ašere i obarali uzvišice i žrtvenike po svem Judinu, Benjaminovu, Efrajimovu i Manašeovu plemenu dokle god nisu završili. Onda  se svi Izraelovi sinovi vratiše svaki na svoj posjed, u svoje  gradove. </p>
<p id="v2"><sup><small>2</small></sup>  Ezekija je opet uredio svećeničke i levitske redove po  njihovim redovima, svakoga prema njegovoj službi, svećenike i  levite, za paljenice i za pričesnice, da služe, slave i hvale  Boga na vratima Jahvina tabora. </p>
<p id="v3"><sup><small>3</small></sup>  Odredio je kraljevski doprinos  od svoga imanja za paljenice, za paljenice jutarnje i večernje  i za paljenice što se prinose subotom, za mlađaka i na blagdane, kako je napisano u Zakonu Jahvinu. </p>
<p id="v4"><sup><small>4</small></sup>  Zapovjedio je narodu,  jeruzalemskim stanovnicima, da daju dio svećenicima i levitima  da se utvrde u Zakonu Jahvinu. </p>
<p id="v5"><sup><small>5</small></sup>  Kad se to razglasilo, počeli  su Izraelovi sinovi donositi najboljega žita, novog vina, ulja  i meda i svakojaka poljskog priroda i donosili su obilne desetine  od svega. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Izraelovi i Judini sinovi, koji su živjeli u judejskim  gradovima, također su donosili desetinu od goveda i sitne stoke  i desetinu od svetih stvari posvećenih Jahvi, njihovu Bogu; donosili  su i davali sve hrpu na hrpu. </p>
<p id="v7"><sup><small>7</small></sup>  Trećega su mjeseca počeli slagati  u hrpe, a sedmoga su mjeseca završili. </p>
<p id="v8"><sup><small>8</small></sup>  Onda je došao Ezekija  s knezovima i, ugledavši hrpe, blagosloviše Jahvu i njegov izraelski  narod. </p>
<p id="v9"><sup><small>9</small></sup>  Potom se Ezekija propitao kod svećenika i levita za  hrpe. </p>
<p id="v10"><sup><small>10</small></sup>  Odgovarajući, svećenički poglavar Azarja, od Sadokova  doma, reče: "Otkako su počeli donositi ove prinose u Dom Jahvin, jedemo i siti smo, a mnogo i pretječe, jer je Jahve blagoslovio  svoj narod te je preteklo ovo mnoštvo." </p>
<p id="v11"><sup><small>11</small></sup>  Tada Ezekija zapovjedi da se urede sobe u Jahvinu Domu;  kad su ih spremili, </p>
<p id="v12"><sup><small>12</small></sup>  počeli su onamo unositi prinose, desetine  i svetinje; nad tim je bio predstojnik levit Konanija i brat  mu Šimej, drugi do njega. </p>
<p id="v13"><sup><small>13</small></sup>  A Jehiel, Azazja, Nahat, Asahel, Jerimot, Jozabad, Eliel, Jismakja, Mahat i Benaja biše postavljeni  kao nadglednici uz Konaniju i brata mu Šimeja, po nalogu kralja  Ezekije i Azarje, predstojnika u Božjem Domu. </p>
<p id="v14"><sup><small>14</small></sup>  Kore, sin levita  Jimne, vratar Istočnih vrata, bio je nad dragovoljnim Božjim  prinosima da bi prinosio Jahvine podizanice i svetinje nad svetinjama. </p>
<p id="v15"><sup><small>15</small></sup>  Pod njim su bili Eden, Minjamin, Ješua, Šemaja, Amarja i  Šekanija po svećeničkim gradovima da savjesno dijele svojoj braći  po njihovim redovima, kako velikome tako i malome - </p>
<p id="v16"><sup><small>16</small></sup>  osim  muškaraca starijih od trideset godina popisanih u rodovnicima  - svima koji su dolazili u Dom Jahvin na svoj svakidašnji posao  da obave obredne dužnosti po svojim redovima. </p>
<p id="v17"><sup><small>17</small></sup>  U rodovnike  su bili popisani svećenici po obiteljima i leviti od dvadeset  godina naviše po svojim službama, po svojim redovima. </p>
<p id="v18"><sup><small>18</small></sup>  U rodovnike  bijahu popisana sva njihova djeca, njihove žene, njihovi sinovi  i njihove kćeri, za svekoliki zbor, jer su se iskreno posvetili  svetinjama. </p>
<p id="v19"><sup><small>19</small></sup>  Aronovi sinovi, svećenici na poljskim pašnjacima  svojih gradova, u svakom pojedinom gradu, bijahu poimence određeni  da daju dio svakome muškarcu među svećenicima. Sve su rodovnike  sastavili leviti. </p>
<p id="v20"><sup><small>20</small></sup>  Ezekija je uradio tako po svoj Judeji čineći što je dobro, pravo i vjerno pred Jahvom, svojim Bogom. </p>
<p id="v21"><sup><small>21</small></sup>  U svakom poslu  koji je počeo za službu Božjega Doma, i u zakonu i u zapovijedi  tražeći Boga, trudio se svim svojim srcem i uspijevao. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/30">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 30</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/32">
          <span class="pr-2">2 Ljetopisa - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:5-6,12 <i>Sustav desetine</i>: <a href="/hr/The_Urantia_Book/93#p3_1">KU 93:3.1</a>. </li>
</ol>
</div>
