<!--
title: "2 Ljetopisa - Poglavlje 22"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/21">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 21</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/23">
          <span class="pr-2">2 Ljetopisa - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeruzalemci zakraljiše na njegovo mjesto najmlađeg mu sina, Ahazju, jer sve starije bijaše poubijala četa koja je s Arapima  navalila na tabor; tako se zakraljio Ahazja, sin judejskoga kralja  Jorama. </p>
<p id="v2"><sup><small>2</small></sup>  Bile su mu četrdeset i dvije godine kad se zakraljio.  Kraljevao je jednu godinu u Jeruzalemu. Materi mu je bilo ime  Atalija, Omrijeva kći. </p>
<p id="v3"><sup><small>3</small></sup>  I on je išao putovima doma Ahabova, jer ga mati zlo svjetovaše. </p>
<p id="v4"><sup><small>4</small></sup>  Činio je što je zlo u Jahvinim  očima, kao dom Ahabov, jer mu baš oni bijahu savjetnici poslije  očeve smrti, na njegovu propast. </p>
<p id="v5"><sup><small>5</small></sup>  Po njihovu je savjetu pošao  s Joramom, sinom izraelskoga kralja Ahaba, u boj na aramejskoga  kralja Hazaela u Ramot Gilead. Ali su Aramejci porazili Jorama. </p>
<p id="v6"><sup><small>6</small></sup>  On se vratio da se liječi u Jizreelu od rana što mu ih zadadoše  u Rami kad se borio s aramejskim kraljem Hazaelom. Joramov sin Ahazja, judejski kralj, sišao je u Jizreel da  posjeti Ahabova sina Jorama jer se Joram razbolio. </p>
<p id="v7"><sup><small>7</small></sup>  Ali Bog  učini da taj posjet Joramu bude na propast Ahazji. Došavši, izišao  je s Joramom na Nimšijeva sina Jehua, koga je Jahve pomazao da  iskorijeni Ahabovu kuću. </p>
<p id="v8"><sup><small>8</small></sup>  Dok je izvršavao osvetu nad Ahabovom  kućom, Jehu zateče judejske knezove i sinove Ahazjine braće koji  su posluživali Ahazju i pobi ih, </p>
<p id="v9"><sup><small>9</small></sup>  a onda krenu u potragu za  Ahazjom. Uhvatili su ga dok se krio u Samariji, doveli ga k Jehuu, koji ga smaknu. Ukopali su ga, jer su rekli: "Sin je onoga Jošafata  koji je tražio Jahvu svim srcem." Tako ne ostade nitko od Ahazjine kuće koji bi imao snage  da bude kralj. </p>
<p id="v10"><sup><small>10</small></sup>  Zato Ahazjina mati Atalija, vidjevši gdje  joj sin poginu, ustade i posmica sav kraljevski rod Judina plemena. </p>
<p id="v11"><sup><small>11</small></sup>  Ali kraljeva kći Jošeba uze Ahazjina sina Joaša; ukravši  ga između kraljevih sinova koje su ubijali, metnu ga s dojiljom  u ložnicu. Tako ga je Jošeba, kći kralja Jorama, žena svećenika  Jojade, sakrila od Atalije, jer je bila Ahazjina sestra, te nije  bio pogubljen. </p>
<p id="v12"><sup><small>12</small></sup>  Bio je sakriven s njima u Domu Božjem šest  godina, sve dok je zemljom vladala Atalija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/21">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 21</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/23">
          <span class="pr-2">2 Ljetopisa - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
