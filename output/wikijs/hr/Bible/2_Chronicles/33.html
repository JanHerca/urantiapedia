<!--
title: "2 Ljetopisa - Poglavlje 33"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/32">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 32</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/34">
          <span class="pr-2">2 Ljetopisa - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Manašeu je bilo dvanaest godina kad se zakraljio. Pedeset  i pet godina kraljevao je u Jeruzalemu. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Činio je što je zlo  u Jahvinim očima, povodeći se za gnusobama naroda što ih je Jahve  protjerao pred sinovima Izraelovim. </p>
<p id="v3"><sup><small>3</small></sup>  Obnovio je uzvišice što  ih bijaše oborio otac mu Ezekija, podigao je žrtvenike Baalu, načinio ašere i stao se klanjati svoj nebeskoj vojsci i služiti  joj. </p>
<p id="v4"><sup><small>4</small></sup>  Podigao je žrtvenike i u Domu Jahvinu, za koji bijaše  rekao Jahve: "U Jeruzalemu će prebivati Ime moje zauvijek." </p>
<p id="v5"><sup><small>5</small></sup>  Sagradio je žrtvenike svoj nebeskoj vojsci u oba predvorja  Doma Jahvina. </p>
<p id="v6"><sup><small>6</small></sup>  I sinove je svoje proveo kroz oganj u dolini  Hinomova sina. Vračao je, gatao, čarao, stvorio bajače i opsjenare  i uopće učinio premnogo zla u Jahvinim očima razjarujući ga. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Načinio je idolski lik i posadio ga u Domu Božjem, za koji  Bog bijaše rekao Davidu i njegovu sinu Salomonu: "U ovom Domu  i u Jeruzalemu, koji sam izabrao među svim izraelskim plemenima, postavit ću Ime svoje zauvijek. </p>
<p id="v8"><sup><small>8</small></sup>  Neću više dati da noga Izraelaca  uzmakne iz zemlje koju sam dao u baštinu vašim očevima, samo  ako budu držali i provodili u djelo sve što sam im zapovjedio:  sav Zakon, uredbe i običaje dane preko Mojsija." </p>
<p id="v9"><sup><small>9</small></sup>  Ali je Manaše  zaveo Judejce i Jeruzalemce te su radili još gore nego narodi  što ih je Jahve iskorijenio pred sinovima Izraelovim. </p>
<p id="v10"><sup><small>10</small></sup>  Jahve  je opominjao Manašea i njegov narod, ali oni nisu poslušali. </p>
<p id="v11"><sup><small>11</small></sup>  Stoga je Jahve doveo na njih vojskovođe asirskoga kralja.  Uhvativši Manašea kukama, svezali su ga u dvoje mjedene verige  i odveli u Babilon. </p>
<p id="v12"><sup><small>12</small></sup>  Kad se našao u nevolji, počeo se moliti  za milost Jahvi, svome Bogu, ponizivši se veoma pred Bogom otaca. </p>
<p id="v13"><sup><small>13</small></sup>  Molio se i Bog mu se smilovao te usliša njegovu prošnju i  vrati ga u Jeruzalem u kraljevstvo. Manaše tada spozna da je  Jahve Bog. </p>
<p id="v14"><sup><small>14</small></sup>  Poslije toga sagradio je vanjski zid Davidovu  gradu zapadno od Gihona, od doline pa do Ribljih vrata, i opasao  zidom Ofel, izvevši ga vrlo visoko. Postavio je bojne vojvode  u svim tvrdim gradovima u Judi. </p>
<p id="v15"><sup><small>15</small></sup>  Osim toga, uklonio je iz Jahvina Doma tuđinske bogove, onaj idolski lik i sve žrtvenike što ih bijaše posagradio na  gori Jahvina Doma i u Jeruzalemu i sve ih baci izvan grada. </p>
<p id="v16"><sup><small>16</small></sup>  Zatim  opet podiže Jahvin žrtvenik i žrtvova na njemu žrtve pričesnice  i zahvalnice. Zapovjedi i Judejcima da služe Jahvi, Bogu Izraelovu. </p>
<p id="v17"><sup><small>17</small></sup>  Ipak je narod još žrtvovao po uzvišicama, ali samo Jahvi, svojem Bogu. </p>
<p id="v18"><sup><small>18</small></sup>  Ostala Manašeova djela i njegova molitva Bogu, riječi  koje su mu govorili vidioci u ime Jahve, Izraelova Boga, zapisane  su u Povijesti izraelskih kraljeva. </p>
<p id="v19"><sup><small>19</small></sup>  Njegova molitva i kako  je bio uslišan, svi njegovi grijesi i njegova nevjera te mjesta  na kojima je pogradio uzvišice, podigao ašere i idole prije nego  što se ponizio - sve je to zapisano u povijesti Hozajevoj. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Tada  Manaše počinu kraj svojih otaca. Sahranili su ga u dvoru. Na  njegovo se mjesto zakraljio sim mu Amon. </p>
<p id="v21"><sup><small>21</small></sup>  Dvadeset su i dvije godine bile Amonu kad se zakraljio, a kraljevao je dvije godine u Jeruzalemu. </p>
<p id="v22"><sup><small>22</small></sup>  Činio je što je  zlo u Jahvinim očima, kao i otac mu Manaše, jer je svim idolima  koje bijaše načinio njegov otac Manaše on prinosio žrtve i služio  im. </p>
<p id="v23"><sup><small>23</small></sup>  Ali se nije ponizio pred Jahvom kako se ponizio otac  mu Manaše, nego je još i umnožio svoju krivicu. </p>
<p id="v24"><sup><small>24</small></sup>  Tada se protiv  njega urotiše njegove sluge i ubiše ga u dvoru. </p>
<p id="v25"><sup><small>25</small></sup>  Ali je prosti  puk pobio sve one koji se bijahu urotili protiv kralja Amona  i na njegovo mjesto zakraljio sina mu Jošiju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/32">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 32</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/34">
          <span class="pr-2">2 Ljetopisa - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:6 <i>Poštovanje vatre</i>: <a href="/hr/The_Urantia_Book/85#p4_4">KU 85:4.4</a>. </li>
  <li id="fn2"><a href="#cite2">↑</a> 33:19 <i>Sveti gajevi</i>: <a href="/hr/The_Urantia_Book/85#p2_4">KU 85:2.4</a>. </li>
  <li id="fn3"><a href="#cite3">↑</a> 33:1-3 <i>Dječak kralj Manaše</i>: <a href="/hr/The_Urantia_Book/97#p9_23">KU 97:9.23</a>. </li>
</ol>
</div>
