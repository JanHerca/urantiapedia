<!--
title: "2 Ljetopisa - Poglavlje 13"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/12">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 12</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/14">
          <span class="pr-2">2 Ljetopisa - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Osamnaeste godine Jeroboamova kraljevanja zakralji se Abija  nad Judejom. </p>
<p id="v2"><sup><small>2</small></sup>  Tri je godine kraljevao u Jeruzalemu. Materi  mu je bilo ime Mikaja, Urielova kći iz Gabe. Tada izbi rat između  Abije i Jeroboama. </p>
<p id="v3"><sup><small>3</small></sup>  Abija je izašao u boj s hrabrim ratnicima, sa četiri stotine tisuća izabranih junaka; Jeroboam je svrstao  u bojni red protiv njega osam stotina tisuća ljudi, sve biranih  junaka. </p>
<p id="v4"><sup><small>4</small></sup>  Abija je stao na vrh Semarajimske gore u Efrajimovu gorju  i rekao: "Čujte me, Jeroboame i sav Izraele! </p>
<p id="v5"><sup><small>5</small></sup>  Ne znate li da  je Jahve, Bog Izraelov, predao Davidu kraljevstvo nad Izraelom  zauvijek, njemu i njegovim sinovima, osoljenim savezom? </p>
<p id="v6"><sup><small>6</small></sup>  Ali  se podigao Nebatov sin Jeroboam, sluga Davidova sina Salomona, i pobunio se protiv gospodara. </p>
<p id="v7"><sup><small>7</small></sup>  Skupili su se oko njega ljudi  praznovi i nevaljalci i stali prkositi Salomonovu sinu Roboamu, koji je bio mlad i strašljiva srca te se nije umio hrabro braniti  od njih. </p>
<p id="v8"><sup><small>8</small></sup>  Pa sada mislite da se možete oprijeti Jahvinu kraljevstvu  što je u ruci Davidovih sinova jer vas je veliko mnoštvo i imate  kod sebe zlatnu telad koju vam je napravio Jeroboam da vam budu  bogovi. </p>
<p id="v9"><sup><small>9</small></sup>  Otjerali ste Jahvine svećenike, Aronove sinove i levite, i postavili sebi svećenike kao drugi zemaljski narodi. Tko je  god došao s juncem i sa sedam ovnova, postao je svećenik vašim  ništavim bogovima. </p>
<p id="v10"><sup><small>10</small></sup>  Nama je Bog Jahve, nismo ga ostavili,  a svećenici koji služe Jahvi jesu Aronovi sinovi i leviti u svojem  poslu. </p>
<p id="v11"><sup><small>11</small></sup>  Pale Jahvi na kad paljenice svakoga jutra i svake  večeri s mirisnim kadom, postavljaju kruhove na čist stol i upaljuju  svake večeri zlatan svijećnjak sa svijećama; jer mi držimo naredbu  Jahve, svojega Boga, a vi ste ga ostavili. </p>
<p id="v12"><sup><small>12</small></sup>  Zato je, evo,  nama na čelu Bog i njegovi svećenici s glasnim trubama da gromko  trube protiv vas. Izraelovi sinovi, ne udarajte na Jahvu, Boga  svojih otaca, jer nećete imati sreće!" </p>
<p id="v13"><sup><small>13</small></sup>  Ali Jeroboam zavede zasjedu da im dođe za leđa; tako  su Judejcima bili jedni sprijeda, a zasjeda straga. </p>
<p id="v14"><sup><small>14</small></sup>  Kad se  Judejci obazreše, a ono, gle, boj im bješe sprijeda i otraga.  Tada zavapiše k Jahvi, a svećenici stadoše trubiti u trube. </p>
<p id="v15"><sup><small>15</small></sup>  Uto  Judejci snažno povikaše, a kad su počeli vikati, Bog razbi Jeroboama  i sav Izrael pred Abijom i Judejcima. </p>
<p id="v16"><sup><small>16</small></sup>  Izraelovi sinovi pobjegoše  pred Judejcima i Bog ih predade njima u ruke. </p>
<p id="v17"><sup><small>17</small></sup>  Abija je s  narodom učinio velik pokolj među njima te je od Izraela palo  pobijenih pet stotina tisuća izabranih ljudi. </p>
<p id="v18"><sup><small>18</small></sup>  Tako su sinovi  Izraelovi bili poniženi u to vrijeme, a Judini su sinovi ojačali, jer su se oslonili na Jahvu, Boga svojih otaca. </p>
<p id="v19"><sup><small>19</small></sup>  Abija je potjerao Jeroboama i osvojio od njega gradove  Betel sa selima, Ješanu sa selima i Efron sa selima. </p>
<p id="v20"><sup><small>20</small></sup>  Jeroboam  se više nije oporavio za Abijina života; Jahve ga je udario tako  da je umro. </p>
<p id="v21"><sup><small>21</small></sup>  Abija se utvrdio i uzeo sebi četrnaest žena te  je rodio dvadeset i dva sina i šesnaest kćeri. </p>
<p id="v22"><sup><small>22</small></sup>  A ostali Abijini  doživljaji i njegovi pothvati i besjede zapisani su u tumačenju  proroka Adona. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/12">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 12</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/14">
          <span class="pr-2">2 Ljetopisa - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
