<!--
title: "2 Ljetopisa - Poglavlje 4"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/3">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 3</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/5">
          <span class="pr-2">2 Ljetopisa - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Napravi tučani žrtvenik dugačak dvadeset lakata, širok dvadeset  i visok deset. </p>
<p id="v2"><sup><small>2</small></sup>  Tada od rastaljene kovine izli more koje je  od ruba do ruba mjerilo deset lakata; bilo je okruglo uokolo, pet lakata visoko, a u opsegu, mjereno vrpcom, imalo je trideset  lakata. </p>
<p id="v3"><sup><small>3</small></sup>  Pod njim bijahu likovi volovski što ga opasivahu uokrug.  Po deset ih je bilo na jednom laktu te okruživahu more uokolo;  dva je reda bilo tih volova, salivenih s morem. </p>
<p id="v4"><sup><small>4</small></sup>  More je počivalo  na dvanaest volova; tri su gledala na sjever, tri na zapad, tri  na jug, tri na istok: more je stajalo na njima i svi su stražnjim  dijelom bili okrenuti unutra. </p>
<p id="v5"><sup><small>5</small></sup>  Bilo je debelo pedalj, rub mu  kao rub u čaše, kao cvijet, a moglo je primiti tri tisuće bata. </p>
<p id="v6"><sup><small>6</small></sup>  Napravi deset umivaonika i postavi ih pet zdesna, pet slijeva  da se u njima pere; u njima su prali što je trebalo za paljenice;  more je bilo namijenjeno svećenicima da se umivaju u njemu. </p>
<p id="v7"><sup><small>7</small></sup>  Napravi  deset zlatnih svijećnjaka prema propisu i stavi ih u Hekal, pet  s desne strane, pet s lijeve. </p>
<p id="v8"><sup><small>8</small></sup>  Onda napravi deset stolova i  postavi ih u Hekalu, pet zdesna, a pet slijeva. Napravi stotinu  zlatnih kotlića. </p>
<p id="v9"><sup><small>9</small></sup>  Onda načini trijem svećenički veliko dvorište  s vratima koja prevuče tučem. </p>
<p id="v10"><sup><small>10</small></sup>  More stavi s desne strane prema  jugoistoku. </p>
<p id="v11"><sup><small>11</small></sup>  Huram načini lonce, lopate i kotliće. Dovrši  sav posao što ga je obavljao kralju Salomonu za Dom Božji: </p>
<p id="v12"><sup><small>12</small></sup>  dva stupa; dvije glavice što su bile navrh stupova; dva  opleta da prekriju dvije glavice što bijahu navrh stupova; </p>
<p id="v13"><sup><small>13</small></sup>  četiri  stotine mogranja za oba opleta; dva reda mogranja za svaki oplet  da prekriju dvije glavice navrh stupova; </p>
<p id="v14"><sup><small>14</small></sup>  deset podnožja i  deset umivaonika na podnožjima; </p>
<p id="v15"><sup><small>15</small></sup>  jedno more i dvanaest volova pod njim; </p>
<p id="v16"><sup><small>16</small></sup>  lonce, lopate, viljuške i sav pribor za njih napravi  od tuča Huram Abi kralju Salomonu za Dom Jahvin. </p>
<p id="v17"><sup><small>17</small></sup>  Kralj odredi  da ih saliju u Jordanskoj ravnici, kod gaza Adame, između Sukota  i Serede. </p>
<p id="v18"><sup><small>18</small></sup>  Salomon napravi tako mnogo tih predmeta da se nije  mogla izmjeriti težina tuča. </p>
<p id="v19"><sup><small>19</small></sup>  Onda napravi sve predmete namijenjene  Domu Božjemu: zlatni žrtvenik i stolove na kojima bjehu prineseni  kruhovi, </p>
<p id="v20"><sup><small>20</small></sup>  zlatne svijećnjake sa svjetiljkama od čistoga zlata  što su se, po propisu, trebale paliti pred Debirom; </p>
<p id="v21"><sup><small>21</small></sup>  cvjetove, svjetiljke i usekače od zlata; bilo je to čisto zlato; </p>
<p id="v22"><sup><small>22</small></sup>  nožice, kotliće, mašice i kadionice od čistoga zlata; ulaz u Dom, nutarnja  vrata - Svetinje nad svetinjama - i vrata Doma - Hekala - bila  su zlatna. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/3">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 3</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/5">
          <span class="pr-2">2 Ljetopisa - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
