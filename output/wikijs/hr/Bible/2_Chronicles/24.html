<!--
title: "2 Ljetopisa - Poglavlje 24"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/23">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 23</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/25">
          <span class="pr-2">2 Ljetopisa - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Joašu je bilo sedam godina kad se zakraljio, a kraljevao je  četrdeset godina u Jeruzalemu. Materi mu je bilo ime Sibja iz  Beer Šebe. </p>
<p id="v2"><sup><small>2</small></sup>  Joaš je činio što je pravo u Jahvinim očima dok  je bio živ svećenik Jojada. </p>
<p id="v3"><sup><small>3</small></sup>  Jojada ga je oženio dvjema ženama  i on je s njima imao sinova i kćeri. </p>
<p id="v4"><sup><small>4</small></sup>  Poslije toga nakanio  je u srcu obnoviti Jahvin Dom. </p>
<p id="v5"><sup><small>5</small></sup>  Skupivši svećenike i levite, reče im: "Zađite po judejskim  gradovima i kupite od svih Izraelaca novaca da se obnovi Dom  vašega Boga, od godine do godine, a vi pohitite s tim poslom."  Ali se levitima nije htjelo. </p>
<p id="v6"><sup><small>6</small></sup>  Zato kralj pozva poglavara Jojadu  i reče mu: "Zašto ne tražiš od levita da donose iz Judeje i iz  Jeruzalema porez koji je odredio Jahvin sluga Mojsije i Izraelov  zbor za Šator svjedočanstva? </p>
<p id="v7"><sup><small>7</small></sup>  Atalija i njeni sinovi bijahu  poharali Božji Dom, i sve stvari što su bile posvećene Jahvinu  Domu upotrijebili su za baale." </p>
<p id="v8"><sup><small>8</small></sup>  Potom kralj zapovjedi da se napravi kovčeg i stavi izvana  na vrata Jahvina Doma. </p>
<p id="v9"><sup><small>9</small></sup>  Oglasiše po Judi i Jeruzalemu da se  donosi Jahvi porez što ga bijaše odredio Božji sluga Mojsije  Izraelu u pustinji. </p>
<p id="v10"><sup><small>10</small></sup>  Obradovaše se svi knezovi i sav narod  i počeše donositi i bacati u kovčeg dok se nije napunio. </p>
<p id="v11"><sup><small>11</small></sup>  Leviti bi donosili kovčeg kraljevskom nadgledništvu,  i kad bi se vidjelo da ima mnogo novaca, dolazio je kraljev tajnik  i povjerenik svećeničkog poglavara te bi ispraznili kovčeg. Onda  su ga opet odnosili i stavljali na njegovo mjesto. Tako su činili  svaki dan i sabrali mnogo novca. </p>
<p id="v12"><sup><small>12</small></sup>  Onda su ga kralj i Jojada  davali poslovođama nad poslom oko Jahvina Doma, a oni su za plaću  unajmljivali klesare i drvodjelce da se obnovi Jahvin Dom, pa  kovače i mjedare da se popravi Jahvin Dom. </p>
<p id="v13"><sup><small>13</small></sup>  Poslovođe su poslovale  i popravljanje je napredovalo pod njihovom upravom; vratili su  Božji Dom u red i obnovili ga. </p>
<p id="v14"><sup><small>14</small></sup>  A kad su sve svršili, donijeli  su pred kralja i Jojadu novce što su ostali; od toga su napravili  posuđe za Jahvin Dom, posuđe za posluživanje, za paljenje, plitice  i druge zlatne i srebrne predmete. Paljenice su se prinosile u Jahvinu Domu bez prestanka dok  je god živio Jojada. </p>
<p id="v15"><sup><small>15</small></sup>  Onda je Jojada, ostarjevši i nasitivši  se života, umro u sto i tridesetoj godini. </p>
<p id="v16"><sup><small>16</small></sup>  Sahranili su ga  u Davidovu gradu kod kraljeva, jer je činio dobro u Izraelu i  prema Bogu i njegovu Domu. </p>
<p id="v17"><sup><small>17</small></sup>  Poslije Jojadine smrti došli su Judini knezovi i poklonili  se kralju. Tada ih kralj poče slušati. </p>
<p id="v18"><sup><small>18</small></sup>  Judejci bijahu ostavili  Jahvu, Boga otaca, i stali služiti ašerama i likovima; došla  je Božja srdžba na Judejce i na Jeruzalem za tu krivicu. </p>
<p id="v19"><sup><small>19</small></sup>  Slao  im je Bog proroke da ih obrate k Jahvi, oni su ih opominjali, ali oni nisu htjeli slušati. </p>
<p id="v20"><sup><small>20</small></sup>  Tada Božji duh napuni Jojadina  sina, svećenika Zahariju, koji, stavši poviše naroda, reče: "Ovako  veli Bog: 'Zašto kršite Jahvine zapovijedi? Zašto nećete da budete  sretni? Kako ste vi ostavili Jahvu, i on će vas ostaviti.'" </p>
<p id="v21"><sup><small>21</small></sup>  Ali  su se oni pobunili protiv njega i zasuli ga kamenjem po kraljevoj  zapovijedi u predvorju Jahvina Doma. </p>
<p id="v22"><sup><small>22</small></sup>  Ni kralj Joaš ne sjeti  se ljubavi koju mu učini otac Jojada, nego mu ubi sina; a on  je umirući rekao: "Jahve neka vidi i osveti!" </p>
<p id="v23"><sup><small>23</small></sup>  Kad je prošla godina dana, diže se na nj aramejska vojska  i, navalivši na Judu i Jeruzalem, pobi sve knezove u narodu i  posla sav plijen kralju u Damask. </p>
<p id="v24"><sup><small>24</small></sup>  Iako je aramejska vojska  bila malena po ljudstvu, ipak joj je Jahve predao u ruke vrlo  brojnu vojsku, jer ostaviše Jahvu, Boga svojih otaca. Tako su se Aramejci na Joašu osvetili. </p>
<p id="v25"><sup><small>25</small></sup>  Kad su otišli  od njega, ostaviv ga u teškim bolestima, pobuniše se protiv njega  njegovi časnici jer bijaše ubio sina svećenika Jojade, pa i oni  njega ubiše na postelji te je poginuo; sahranili su ga u Davidovu  gradu, ali ga nisu ukopali u kraljevskoj grobnici. </p>
<p id="v26"><sup><small>26</small></sup>  Evo onih  što se urotiše protiv njega: Zabad, sin Amonke Šimeate, i Jozabad, sin Moapke Šimrite. </p>
<p id="v27"><sup><small>27</small></sup>  A o njegovim sinovima i o velikim proroštvima  protiv njega, o obnavljanju Doma Božjega, sve je zapisano u tumačenju  Knjige o kraljevima. Na njegovo se mjesto zakraljio sin mu Amasja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/23">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 23</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/25">
          <span class="pr-2">2 Ljetopisa - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
