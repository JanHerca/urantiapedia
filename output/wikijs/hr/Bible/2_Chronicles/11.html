<!--
title: "2 Ljetopisa - Poglavlje 11"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/10">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 10</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/12">
          <span class="pr-2">2 Ljetopisa - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Došavši u Jeruzalem, skupi sav dom Judin i Benjaminov, sto  i osamdeset tisuća vrsnih ratnika, da udare na Izraela i da Roboamu  vrate kraljevstvo. </p>
<p id="v2"><sup><small>2</small></sup>  Ali dođe Jahvina riječ Božjem čovjeku Šemaji: </p>
<p id="v3"><sup><small>3</small></sup>  "Kaži Salomonovu sinu Roboamu, judejskomu kralju, i svim  Izraelcima u Judinu i Benjaminovu plemenu: </p>
<p id="v4"><sup><small>4</small></sup>  Ovako veli Jahve:  'Ne idite se tući s braćom! Neka se svatko vrati svojoj kući, jer je ovo poteklo od mene.'" I oni poslušaše riječ Jahvinu, vratiše se i ne udariše na  Jeroboama. </p>
<p id="v5"><sup><small>5</small></sup>  Roboam, stolujući u Jeruzalemu, poče dizati tvrde gradove  po Judeji. </p>
<p id="v6"><sup><small>6</small></sup>  Tako je sagradio Betlehem, Etam, Tekou, </p>
<p id="v7"><sup><small>7</small></sup>  Bet  Sur, Sokon, Adulam, </p>
<p id="v8"><sup><small>8</small></sup>  Gat, Maresu, Zif, </p>
<p id="v9"><sup><small>9</small></sup>  Adorajim, Lakiš,  Azeku, </p>
<p id="v10"><sup><small>10</small></sup>  Soru, Ajalon i Hebron, tvrde gradove u Judinu i Benjaminovu  plemenu. </p>
<p id="v11"><sup><small>11</small></sup>  Utvrdivši gradove, postavi im zapovjednike i dovuče  zalihe hrane, ulja i vina; </p>
<p id="v12"><sup><small>12</small></sup>  u svaki pojedini grad stavi štitova  i kopalja i utvrdi ih vrlo jako. Tako je on imao Judino i Benjaminovo  pleme. </p>
<p id="v13"><sup><small>13</small></sup>  Svećenici i leviti, koji su bili po svem Izraelu, pristupiše  k njemu iz svih krajeva. </p>
<p id="v14"><sup><small>14</small></sup>  Leviti ostaviše pašnjake i posjed  te otiđoše u Judeju i Jeruzalem, jer ih je bio odbacio Jeroboam  i njegovi sinovi da ne obavljaju svećeničku službu Jahvi, </p>
<p id="v15"><sup><small>15</small></sup>  a  postavio je svećenike za uzvišice, za jarce i za telad koju je  napravio. </p>
<p id="v16"><sup><small>16</small></sup>  Za njima su iz svih izraelskih plemena dolazili  u Jeruzalem da žrtvuju Jahvi, Bogu svojih otaca, oni koji su  srcem tražili Jahvu, Boga Izraelova. </p>
<p id="v17"><sup><small>17</small></sup>  Tako su utvrdili judejsko  kraljevstvo i osokolili Salomonova sina Roboama za tri godine, jer su tri godine živjeli poput Davida i Salomona. </p>
<p id="v18"><sup><small>18</small></sup>  Roboam je sebi uzeo za žemu Mahalatu, kćer Davidova sina  Jerimota, i Abihajilu, kćer Jišajeva sina Eliaba, </p>
<p id="v19"><sup><small>19</small></sup>  koja mu  rodi sinove: Jeuša, Šemarju i Zahama. </p>
<p id="v20"><sup><small>20</small></sup>  A poslije nje oženio  se Abšalomovom kćerju Maakom, koja mu rodi Abiju, Etaja, Zizu  i Šelomita. </p>
<p id="v21"><sup><small>21</small></sup>  Roboam je ljubio Abšalomovu kćer Maaku više od  svih svojih žena i inoča, iako je uzeo osamnaest žena i šezdeset  inoča i rodio dvadeset i osam sinova i šezdeset kćeri. </p>
<p id="v22"><sup><small>22</small></sup>  I  Roboam postavi Maakina sina Abiju za poglavara i kneza nad njegovom  braćom, jer ga je naumio postaviti za kralja. </p>
<p id="v23"><sup><small>23</small></sup>  I, mudro radeći, razmjesti sinove po svim judejskim i Benjaminovim krajevima, po svim tvrdim gradovima, davši im hrane izobila i poženivši  ih sa mnogo žena. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/10">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 10</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/12">
          <span class="pr-2">2 Ljetopisa - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
