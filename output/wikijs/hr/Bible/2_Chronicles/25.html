<!--
title: "2 Ljetopisa - Poglavlje 25"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/24">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 24</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/26">
          <span class="pr-2">2 Ljetopisa - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Amasji je bilo dvadeset i pet godina kad se zakraljio; kraljevao  je dvadeset i devet godina u Jeruzalemu. Mati mu se zvala Joadana  i bila je iz Jeruzalema. </p>
<p id="v2"><sup><small>2</small></sup>  Činio je što je pravo u Jahvinim  očima, ali ne svim srcem. </p>
<p id="v3"><sup><small>3</small></sup>  Kad je učvrstio kraljevstvo, pogubio  je časnike koji su ubili kralja, njegova oca. </p>
<p id="v4"><sup><small>4</small></sup>  Ali im sinova  nije pogubio, prema onome što je napisano u knjizi Zakona Mojsijeva, gdje Jahve zapovijeda: "Neka se očevi ne pogubljuju za sinove, ni sinovi za očeve, nego svatko neka gine za svoj grijeh." </p>
<p id="v5"><sup><small>5</small></sup>  Potom Amasja skupi Judejce i svega Judu i Benjamina, razvrsta  ih prema obiteljima, tisućnicima i satnicima. Pošto popisa od  dvadeset godina naviše, nađe trista tisuća izabranih momaka za  vojsku, vičnih koplju i štitu. </p>
<p id="v6"><sup><small>6</small></sup>  Među Izraelcima najmi sto tisuća  hrabrih junaka za sto srebrnih talenata. </p>
<p id="v7"><sup><small>7</small></sup>  Ali k njemu dođe  čovjek Božji i reče: "Kralju, neka ne ide s tobom izraelska vojska, jer Jahve nije s Izraelcima ni s Efrajimovim sinovima, </p>
<p id="v8"><sup><small>8</small></sup>  nego  idi ti sam, ponesi se junački u boju; inače će te oboriti Bog  pred neprijateljem, jer Bog može pomoći i oboriti." </p>
<p id="v9"><sup><small>9</small></sup>  Tada Amasja  upita čovjeka Božjeg: "A što će biti od sto talenata koje sam  dao izraelskim četama?" Božji čovjek odgovori: "Jahve ima da  ti dade više od toga." </p>
<p id="v10"><sup><small>10</small></sup>  Tada Amasja odvoji čete koje mu bijahu  došle od Efrajima, da se vrate u svoje mjesto. Ali se vojnici  razgnjeviše na Judejce i vratiše se u svoje mjesto plamteći od  srdžbe. </p>
<p id="v11"><sup><small>11</small></sup>  A Amasja, ohrabriv se, povede narod, ode u Slanu dolinu  i pobi deset tisuća seirskih sinova. </p>
<p id="v12"><sup><small>12</small></sup>  Judini su sinovi zarobili  deset tisuća živih, odveli ih na vrh hridi te ih pobacali, tako  da se svi razmrskaše. </p>
<p id="v13"><sup><small>13</small></sup>  Četa koju je Amasja poslao natrag da  ne ide s njima u boj harala je po judejskim gradovima od Samarije  pa do Bet Horona i pobila u njima tri tisuće ljudi i naplijenila  silan plijen. </p>
<p id="v14"><sup><small>14</small></sup>  Poslije toga, kad se Amasja vratio razbivši Edomce, donio  je bogove seirskih sinova, postavio ih sebi za bogove i počeo  im se klanjati i kaditi im. </p>
<p id="v15"><sup><small>15</small></sup>  Tada se Jahve razgnjevi na Amasju  i posla k njemu proroka koji ga upita: "Zašto tražiš bogove toga  naroda koji nisu izbavili svoga naroda iz tvoje ruke?" </p>
<p id="v16"><sup><small>16</small></sup>  Dok  je on to govorio, kralj ga upita: "Jesi li postavljen kralju  za savjetnika? Prestani! Zašto da te pogube?" Tada prorok ušutje, ali nadoda: "Znam da te Bog odlučio uništiti kad to činiš a  ne slušaš mojega savjeta." </p>
<p id="v17"><sup><small>17</small></sup>  Tada judejski kralj Amasja smisli i poruči izraelskom  kralju Joašu, sinu Jehuova sina Joahaza: "Dođi da se ogledamo!" </p>
<p id="v18"><sup><small>18</small></sup>  A izraelski kralj Joaš odvrati judejskom kralju Amasji: "Libanonski  je trn jedanput poslao glasnike k libanonskom cedru i poručio:  'Daj kćer mome sinu za ženu', ali su divlje zvijeri libanonske  prošle i trn izgazile. </p>
<p id="v19"><sup><small>19</small></sup>  Potukao si Edomce, pa ti se srce uzobijestilo  i tražiš slavu. Radije ostani kod kuće. Zašto izazivaš zlo i  hoćeš da padneš i ti i svi Judejci s tobom?" </p>
<p id="v20"><sup><small>20</small></sup>  Ali Amasja ne posluša, jer tako bijaše odredio Bog, da  ih preda u ruke Joašu zato što su pristali uz edomske bogove. </p>
<p id="v21"><sup><small>21</small></sup>  Izađe izraelski kralj Joaš te se ogledaše u boju on i judejski  kralj Amasja u Bet Šemešu u Judeji. </p>
<p id="v22"><sup><small>22</small></sup>  Izraelci poraziše Judejce  i oni pobjegoše pod svoj šator. </p>
<p id="v23"><sup><small>23</small></sup>  Izraelski kralj Joaš uhvati  u Bet Šemešu judejskog kralja Amasju, sina Joaševa, sina Joahazova, i odvede ga u Jeruzalem; onda sruši jeruzalemski zid od Efrajimovih  vrata do Ugaonih vrata, u dužini od četiri stotine lakata. </p>
<p id="v24"><sup><small>24</small></sup>  Uzevši  sve zlato, srebro i posuđe što se nalazilo u Domu Božjem kod  Obed Edoma i u riznici kraljevskog dvora, povrh toga i taoce, vrati se u Samariju. </p>
<p id="v25"><sup><small>25</small></sup>  Judejski je kralj Amasja, Joašev sin, živio još petnaest  godina poslije smrti izraelskoga kralja Joaša, Joahazova sina. </p>
<p id="v26"><sup><small>26</small></sup>  Ostala Amasjina djela, od prvih do posljednjih, zapisana  su u Knjizi o judejskim i izraelskim kraljevima. </p>
<p id="v27"><sup><small>27</small></sup>  Otkako je  Amasja ostavio Jahvu, kovala se protiv njega urota u Jeruzalemu.  Iako je pobjegao u Lakiš, poslaše za njim u Lakiš ljude koji  ga ondje ubiše. <sup id="cite1"><a href="#fn1">[1]</a></sup></p>
<p id="v28"><sup><small>28</small></sup>  Odande su ga prenijeli na konjima i sahranili  kraj njegovih otaca u Judinu gradu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/24">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 24</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/26">
          <span class="pr-2">2 Ljetopisa - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 25:27 <i>Amazija ubijen</i>: <a href="/hr/The_Urantia_Book/97#p9_22">KU 97:9.22</a>. </li>
</ol>
</div>
