<!--
title: "2 Ljetopisa - Poglavlje 28"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/27">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 27</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/29">
          <span class="pr-2">2 Ljetopisa - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ahazu je bilo dvadeset godina kad se zakraljio, a kraljevao  je šesnaest godina u Jeruzalemu, ali nije činio što je pravo  u Jahvinim očima kao što je činio njegov otac David. </p>
<p id="v2"><sup><small>2</small></sup>  Živio  je poput izraelskih kraljeva, pa je i likove salio baalima. </p>
<p id="v3"><sup><small>3</small></sup>  Sam  je prinosio kad u dolini Hinomova sina i proveo vlastite sinove  kroz oganj, po gnusnom običaju krivobožačkih naroda što ih je  Jahve protjerao pred Izraelovim sinovima. </p>
<p id="v4"><sup><small>4</small></sup>  Prinosio je žrtve  i kadio po uzvišicama i brežuljcima i pod svakim zelenim drvetom. </p>
<p id="v5"><sup><small>5</small></sup>  Zato ga Jahve, njegov Bog, predade u ruke aramejskom kralju  te ga on potuče, zarobi mu veliko mnoštvo ljudi i odvede ih u  Damask. Još je bio predan u ruke izraelskom kralju koji ga je  hametice porazio. </p>
<p id="v6"><sup><small>6</small></sup>  Remalijin je sin Pekah pobio među Judejcima  sto dvadeset tisuća hrabrih junaka u jedan dan, jer su bili ostavili  Jahvu, Boga svojih otaca. </p>
<p id="v7"><sup><small>7</small></sup>  A junak od Efrajimova plemena Zikri  pogubio je kraljeva sina Maaseju i dvorskoga upravitelja Azrikama  i Elkanu, drugoga do kralja. </p>
<p id="v8"><sup><small>8</small></sup>  Izraelovi su sinovi zarobili  od svoje braće dvjesta tisuća žena, sinova i kćeri, a zadobili  su i silan plijen od njih i odnijeli ga u Samariju. </p>
<p id="v9"><sup><small>9</small></sup>  Ondje bijaše Jahvin prorok po imenu Oded; izašao on pred  vojsku što je išla u Samariju i rekao: "Gle, Jahve, Bog vaših  otaca, razjario se na Judejce i zato ih je predao u vaše ruke  te ste ih gnjevno pobili da je do neba doprlo. </p>
<p id="v10"><sup><small>10</small></sup>  A sada još  mislite podjarmiti Judejce i Jeruzalemce da vam budu robovi i  robinje; a ipak, niste li i vi puni krivice prema Jahvi, svome  Bogu? </p>
<p id="v11"><sup><small>11</small></sup>  Zato me poslušajte sada i vratite to roblje što ga  zarobiste od svoje braće, jer će se izliti na vas Jahvin gnjev." </p>
<p id="v12"><sup><small>12</small></sup>  Tada ustadoše neki između glavara Efrajimovih sinova, i to Johananov sin Azarja, Mešilemotov sin Berekja i Šalumov  sin Ezekija, Hadlajev sin Amasa, na one što su se vraćali s vojske. </p>
<p id="v13"><sup><small>13</small></sup>  Pa im rekoše: "Nemojte dovoditi ovamo toga roblja, jer, uz  krivicu koja je na nama pred Jahvom, vi mislite još dometnuti  na naše grijehe i na našu krivicu, kao da nije dosta velika naša  krivica i jarosni gnjev na Izraelu." </p>
<p id="v14"><sup><small>14</small></sup>  Tada ostaviše ratnici  roblje i plijen pred knezovima i svim zborom. </p>
<p id="v15"><sup><small>15</small></sup>  Onda su poimence  prozvani ljudi ustali, osokolili robove, obukli sve gole u odjeću  iz plijena; a kad su ih obukli, obuli, nahranili, napojili i  namazali, poveli su na magarcima sve iznemogle i odveli ih u  palmov grad Jerihon do njihove braće, a potom se vratili u Samariju. </p>
<p id="v16"><sup><small>16</small></sup>  U to je doba kralj Ahaz zamolio asirske kraljeve da mu  pomognu. </p>
<p id="v17"><sup><small>17</small></sup>  Edomci bijahu opet navalili i porazili Judejce te ih  odveli u roblje. </p>
<p id="v18"><sup><small>18</small></sup>  Filistejci se raširili po gradovima Judejske  Šefele i Negeba i, zauzevši Bet-Šemeš, Ajalon, Gederot i Soko  sa selima, Timnu sa selima i Gimzo sa selima, nastanili se ondje. </p>
<p id="v19"><sup><small>19</small></sup>  Jahve je počeo ponižavati Judejce zbog judejskoga kralja  Ahaza, jer je Ahaz razuzdao Judejce i teško se iznevjerio Jahvi. </p>
<p id="v20"><sup><small>20</small></sup>  Došao je na nj asirski kralj Tiglat-Pileser i pritijesnio  ga umjesto da ga utvrdi. </p>
<p id="v21"><sup><small>21</small></sup>  Ahaz bijaše opljačkao Jahvin Dom, kraljevski dvor i knezove, i sve to dao asirskom kralju, ali  mu ništa nije pomoglo. </p>
<p id="v22"><sup><small>22</small></sup>  Dok je bio u nevolji, postao je još  nevjerniji Jahvi; takav je bio kralj Ahaz. </p>
<p id="v23"><sup><small>23</small></sup>  Počeo je žrtvovati  damaščanskim bogovima koji su ga porazili, misleći: "Kad bogovi  aramejskih kraljeva njima pomažu, žrtvovat ću im da bi i meni  pomagali." Ali su oni bili na propast njemu i svem Izraelu. </p>
<p id="v24"><sup><small>24</small></sup>  Ahaz je pokupio posuđe iz Božjega Doma, slupao ga, zatvorio  vrata Jahvina Doma i podigao žrtvenike po svim uglovima u Jeruzalemu. </p>
<p id="v25"><sup><small>25</small></sup>  I u svakom je pojedinom judejskom gradu podigao uzvišice  da kadi tuđim bogovima, dražeći Jahvu, Boga otaca. </p>
<p id="v26"><sup><small>26</small></sup>  Ostala su njegova djela i svi njegovi putovi, od prvih  do posljednjih, zapisani u Knjizi o judejskim i izraelskim kraljevima. </p>
<p id="v27"><sup><small>27</small></sup>  Onda je Ahaz počinuo kod otaca. Sahranili su ga u Gradu,  u Jeruzalemu, ali ga nisu unijeli u grobnicu judejskih kraljeva.  Na njegovo se mjesto zakraljio sin mu Ezekija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/27">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 27</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/29">
          <span class="pr-2">2 Ljetopisa - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
