<!--
title: "2 Ljetopisa - Poglavlje 29"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/28">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 28</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/30">
          <span class="pr-2">2 Ljetopisa - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ezekiji je bilo dvadeset i pet godina kad se zakraljio. Kraljevao  je dvadeset i devet godina u Jeruzalemu. Materi mu je bilo ime  Abija, kći Zaharijina. </p>
<p id="v2"><sup><small>2</small></sup>  Činio je što je pravo u očima Jahvinim, sasvim kao i njegov otac David. </p>
<p id="v3"><sup><small>3</small></sup>  Prve godine prvoga mjeseca svojega kraljevanja otvorio  je vrata Doma Jahvina i popravio ih. </p>
<p id="v4"><sup><small>4</small></sup>  Onda je pozvao svećenike  i levite i, sabravši ih na istočni trg, </p>
<p id="v5"><sup><small>5</small></sup>  rekao: "Čujte me, leviti! Sada se posvetite i posvetite Dom Jahve, Boga svojih otaca, i uklonite nečist iz Svetinje. </p>
<p id="v6"><sup><small>6</small></sup>  Naši su  se oci iznevjerili i radili što je zlo u očima Jahve, našega  Boga. Ostavili su ga i odvratili lice od Jahvina Prebivališta, okrenuvši mu leđa. </p>
<p id="v7"><sup><small>7</small></sup>  Zatvorili su trijemska vrata i potrnuli  svjetiljke; nisu kadili kadom niti su prinosili paljenice u Svetištu  Izraelova Boga. </p>
<p id="v8"><sup><small>8</small></sup>  Zato se Jahve rasrdio na Judejce i na Jeruzalem  te je dopustio da budu zlostavljeni i da budu na užas i ruglo, kako vidite svojim očima. </p>
<p id="v9"><sup><small>9</small></sup>  I očevi su nam, eto, pali od mača, a sinovi, kćeri i žene zato su nam u ropstvu. </p>
<p id="v10"><sup><small>10</small></sup>  Sad sam, dakle, namislio u svom srcu sklopiti Savez s Jahvom, Izraelovim Bogom, da bi se odvratio od nas njegov jarosni gnjev. </p>
<p id="v11"><sup><small>11</small></sup>  Moja djeco, sad se nemojte lijeniti, jer vas je izabrao Jahve da stojite  pred njim, da mu služite i da mu budete službenici i da mu kadite." </p>
<p id="v12"><sup><small>12</small></sup>  Tada ustadoše leviti: Amasajev sin Mahat i Azarjin sin  Joel od Kehatovih sinova; od Merarijevih sinova: Abdijev sin  Kiš i Jehalelelov sin Azarja; od Geršonovaca: Zimin sin Joah  i Joahov sin Eden; </p>
<p id="v13"><sup><small>13</small></sup>  od Elisafanovih sinova: Šimri i Jeiel;  od Asafovih sinova: Zaharija i Matanija; </p>
<p id="v14"><sup><small>14</small></sup>  od Hemanovih sinova:  Jehiel i Šimej; od Jedutunovih sinova: Šemaja i Uziel. </p>
<p id="v15"><sup><small>15</small></sup>  Oni  skupiše braću, posvetiše se i dođoše kako je bio zapovjedio kralj  po Jahvinim riječima da očiste Jahvin Dom. </p>
<p id="v16"><sup><small>16</small></sup>  Svećenici uđoše  u Jahvin Dom da ga očiste. Počeli su svu nečist što su je našli  u Jahvinu Hekalu iznositi u predvorje Jahvina Doma; leviti su  je primali iznoseći je napolje na potok Kidron. </p>
<p id="v17"><sup><small>17</small></sup>  Počeli su  posvećivati prvoga dana prvoga mjeseca, a osmoga su dana istoga  mjeseca ušli u Jahvin trijem; posvećivali su Jahvin Dom osam  dana; šesnaestoga su dana prvoga mjeseca završili. </p>
<p id="v18"><sup><small>18</small></sup>  Onda su ušli kralju Ezekiji i rekli: "Očistili smo sav  Jahvin Dom: žrtvenik za paljenice sa svim njegovim priborom,  stol za prinesene kruhove sa svim njegovim priborom, </p>
<p id="v19"><sup><small>19</small></sup>  a sve  posuđe koje bijaše zabacio kralj Ahaz za svojega kraljevanja  i nevjere opet smo obnovili i posvetili; eno ga pred Jahvinim  žrtvenikom." </p>
<p id="v20"><sup><small>20</small></sup>  Tada kralj Ezekija porani, skupi gradske knezove i ode  u Jahvin Dom. </p>
<p id="v21"><sup><small>21</small></sup>  Dovedoše sedam mladih junaca, sedam ovnova, sedam jaganjaca, sedam jaraca za okajnicu, za kraljevstvo i  za Svetište i za Judu; on zapovjedi Aronovim sinovima svećenicima  da ih prinesu za paljenicu na Jahvinu žrtveniku. </p>
<p id="v22"><sup><small>22</small></sup>  Zaklavši  goveda, svećenici uzeše krv i poškropiše žrtvenik; zaklaše ovnove  i krvlju poškropiše žrtvenik, zaklaše jaganjce i krvlju poškropiše  žrtvenik. </p>
<p id="v23"><sup><small>23</small></sup>  Dovedoše jarce za okajnicu pred kralja i pred zbor  te metnuše ruke na njih. </p>
<p id="v24"><sup><small>24</small></sup>  Onda ih zaklaše svećenici i prinesoše  kao okajnicu njihovu krv na žrtveniku da izvrše obred pomirenja  za sav Izrael, jer kralj bijaše zapovjedio da se prinese paljenica  i okajnica za sav Izrael. </p>
<p id="v25"><sup><small>25</small></sup>  Postavio je u Jahvinu Domu levite s cimbalima, harfama  i citrama, kako bijaše zapovjedio David, kraljev vidjelac Gad  i prorok Natan, jer je od Jahve dolazila zapovijed po njegovim  prorocima. </p>
<p id="v26"><sup><small>26</small></sup>  Tako su leviti stajali s Davidovim glazbalima, a svećenici s trubama. </p>
<p id="v27"><sup><small>27</small></sup>  Tada Ezekija zapovjedi da prinesu  paljenice na žrtveniku. Kad se stala prinositi paljenica, počela  je Jahvina pjesma uz trube i uz glazbala izraelskoga kralja Davida. </p>
<p id="v28"><sup><small>28</small></sup>  Sav se zbor klanjao, pjevači pjevali, a trubači trubili,  i to sve dok se nije svršila paljenica. </p>
<p id="v29"><sup><small>29</small></sup>  Kad se svršilo prinošenje paljenice, kralj i svi koji  bijahu s njim pobožno padoše na koljena i pokloniše se. </p>
<p id="v30"><sup><small>30</small></sup>  Onda  su kralj i knezovi zapovjedili levitima da hvale Jahvu riječima  Davida i vidioca Asafa; oni su počeli hvaliti s najvećim veseljem  i, pavši ničice, poklonili se. </p>
<p id="v31"><sup><small>31</small></sup>  Tada Ezekija progovori: "Sada ste posvetili ruke Jahvi;  pristupite i donesite klanice i zahvalnice u Dom Jahvin." Sav  je zbor donio klanice i zahvalnice. Tko je god bio spremna srca, prinio je paljenice. </p>
<p id="v32"><sup><small>32</small></sup>  Paljenica što ih je donio zbor bijaše na broj: sedamdeset  goveda, sto ovnova, dvjesta jaganjaca, sve za paljenice Jahvi. </p>
<p id="v33"><sup><small>33</small></sup>  Ostalih posvećenih darova bilo je šest stotina goveda i tri  tisuće grla sitne stoke. </p>
<p id="v34"><sup><small>34</small></sup>  Ali je svećenika bilo premalo, tako  da nisu mogli oderati svih paljenica; zato su im pomagala braća  leviti, dok se nije svršio posao i dok se nisu posvetili drugi  svećenici, jer su leviti bili gorljiviji srcem da se posvete  nego svećenici. </p>
<p id="v35"><sup><small>35</small></sup>  Bilo je i mnogo paljenica s pretilinom od  pričesnica i s ljevanicama na paljenice. Tako se opet obnovila  služba u Jahvinu Domu. </p>
<p id="v36"><sup><small>36</small></sup>  I Ezekija se veselio, i sav narod  s njime, što je Bog spremio narodu, jer se sve to iznenada dogodilo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/28">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 28</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/30">
          <span class="pr-2">2 Ljetopisa - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
