<!--
title: "2 Ljetopisa - Poglavlje 15"
description: 
published: true
date: 2025-11-18T12:59:53Z
tags: bible, bible—2 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/14">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 14</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/16">
          <span class="pr-2">2 Ljetopisa - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada duh Božji dođe na Odedova sina Azarju. </p>
<p id="v2"><sup><small>2</small></sup>  On je izišao  pred Asu i rekao mu: "Čujte me, Asa i sve Judino i Benjaminovo  pleme! Jahve je s vama jer ste vi s njime; i ako ga budete tražili, naći ćete ga; ako li ga ostavite, i on će ostaviti vas. </p>
<p id="v3"><sup><small>3</small></sup>  Dugo  su Izraelci bili bez pravoga Boga i bez svećenika-učitelja i  bez Zakona. </p>
<p id="v4"><sup><small>4</small></sup>  Kad su se u nevolji obratili Jahvi, Bogu Izraelovu, i stali ga tražiti, našli su ga. </p>
<p id="v5"><sup><small>5</small></sup>  U ona vremena nitko nije  mogao na miru ni izlaziti ni dolaziti, jer su veliki nemiri vladali  među svim zemaljskim stanovnicima. </p>
<p id="v6"><sup><small>6</small></sup>  Udarao je narod na narod, grad na grad, jer ih je Jahve smeo svakojakom nevoljom. </p>
<p id="v7"><sup><small>7</small></sup>  Ali  vi budite hrabri i neka vam ne klonu ruke, jer ima nagrada za  vaša djela." </p>
<p id="v8"><sup><small>8</small></sup>  Čuvši te riječi i proročku besjedu proroka Odeda, Asa  se ohrabri i ukloni idolske gadove iz cijele Judine i Benjaminove  zemlje i iz gradova koje je bio osvojio u Efrajimovoj gori. Obnovio  je i Jahvin žrtvenik koji je bio pred Jahvinim trijemom. </p>
<p id="v9"><sup><small>9</small></sup>  Onda  je skupio sve Judino i Benjaminovo pleme i došljake koji su bili  kod njih od Efrajimova, Manašeova i Šimunova plemena, jer ih  je mnogo prebjeglo k njemu od Izraelaca kad su vidjeli da je  s njim Jahve, njegov Bog. </p>
<p id="v10"><sup><small>10</small></sup>  I skupili su se u Jeruzalemu trećega  mjeseca petnaeste godine Asina kraljevanja. </p>
<p id="v11"><sup><small>11</small></sup>  Onoga su dana  prinijeli Jahvi žrtve od plijena koji su dognali, sedam stotina  goveda i sedam tisuća sitne stoke. </p>
<p id="v12"><sup><small>12</small></sup>  Zavjetovaše se da će tražiti  Jahvu, Boga svojih otaca, svim srcem i svom dušom. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  A tko  god ne bi tražio Jahvu, Izraelova Boga, da se pogubi, bio malen  ili velik, čovjek ili žena. </p>
<p id="v14"><sup><small>14</small></sup>  Zakleli su se Jahvi iza glasa  i uz gromki poklik, uz trube i rogove. </p>
<p id="v15"><sup><small>15</small></sup>  Svi su se Judejci  radovali zbog te zakletve jer su se iz svega srca zakleli i od  sve su ga svoje volje tražili i našli ga. Jahve im je dao mir  odasvud uokolo. </p>
<p id="v16"><sup><small>16</small></sup>  I svoju mater Maaku ukloni kralj Asa s vlasti jer je  bila načinila gada Ašeri. Asa je sasjekao njezina gada, satro  ga i spalio u potoku Kidronu. </p>
<p id="v17"><sup><small>17</small></sup>  Ali uzvišice nisu bile uklonjene  iz Izraela. Ipak je Asino srce bilo privrženo Jahvi svega njegova  života. </p>
<p id="v18"><sup><small>18</small></sup>  Unio je u Dom Božji posvećene darove svoga oca i  svoje: srebro i zlato i posuđe. </p>
<p id="v19"><sup><small>19</small></sup>  Nije bilo rata sve do trideset i pete godine Asina kraljevanja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Chronicles/14">
          <span class="mdi mdi-arrow-left-drop-circle"></span><span class="pl-2">2 Ljetopisa - Poglavlje 14</span>
        </a>
        </td>
        <td>
        <a href="/hr/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Chronicles/16">
          <span class="pr-2">2 Ljetopisa - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:12-15 <i>Sveti zavjeti i prisege</i>: <a href="/hr/The_Urantia_Book/87#p6_9">KU 87:6.9</a>. </li>
</ol>
</div>
