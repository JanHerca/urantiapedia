<!--
title: "2 Timoteju - Poglavlje 4"
description: 
published: true
date: 2025-11-18T12:59:53Z
tags: bible, bible—2 timothy
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Timothy/3">
          <span class="mdi mdi-arrow-left-drop-circle"></span><span class="pl-2">2 Timoteju - Poglavlje 3</span>
        </a>
        </td>
        <td>
        <a href="/hr/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zaklinjem te pred Bogom i Kristom Isusom, koji će suditi žive  i mrtve, zaklinjem te pojavkom njegovim i kraljevstvom njegovim: </p>
<p id="v2"><sup><small>2</small></sup>  propovijedaj Riječ, uporan budi - bilo to zgodno ili nezgodno  - uvjeravaj, prijeti, zapovijedaj sa svom strpljivošću i poukom. </p>
<p id="v3"><sup><small>3</small></sup>  Jer doći će vrijeme kad ljudi neće podnositi zdrava nauka  nego će sebi po vlastitim požudama nagomilavati učitelje kako  im godi ušima; </p>
<p id="v4"><sup><small>4</small></sup>  od istine će uho odvraćati, a bajkama se priklanjati. </p>
<p id="v5"><sup><small>5</small></sup>  Ti, naprotiv, budi trijezan u svemu, zlopati se, djelo izvrši  blagovjesničko, služenje svoje posve ispuni! </p>
<p id="v6"><sup><small>6</small></sup>  Jer ja se već prinosim za žrtvu ljevanicu, prispjelo je  vrijeme moga odlaska. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Dobar sam boj bio, trku završio, vjeru  sačuvao. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Stoga, pripravljen mi je vijenac pravednosti kojim  će mi u onaj Dan uzvratiti Gospodin, pravedan sudac; ne samo  meni, nego i svima koji s ljubavlju čekaju njegov pojavak. </p>
<p id="v9"><sup><small>9</small></sup>  Nastoj što prije doći k meni! </p>
<p id="v10"><sup><small>10</small></sup>  Jer Dema me, zaljubljen  u sadašnji svijet, napustio i otišao u Solun; Krescencije u Galaciju, Tit u Dalmaciju. </p>
<p id="v11"><sup><small>11</small></sup>  Luka je jedini sa mnom. Marka uzmi i dovedi  sa sobom jer mi je koristan za služenje. </p>
<p id="v12"><sup><small>12</small></sup>  Tihika sam poslao  u Efez. </p>
<p id="v13"><sup><small>13</small></sup>  Kabanicu koju ostavih u Troadi kod Karpa, kada dođeš, donesi. I knjige, osobito pergamene. </p>
<p id="v14"><sup><small>14</small></sup>  Aleksandar kovač nanio  mi je mnogo zla. Uzvratio mu Gospodin po njegovim djelima! </p>
<p id="v15"><sup><small>15</small></sup>  Njega  se i ti čuvaj jer se veoma usprotivio našim riječima. </p>
<p id="v16"><sup><small>16</small></sup>  Za prve moje obrane nitko ne bijaše uza me, svi me napustiše.  Ne uračunalo im se! </p>
<p id="v17"><sup><small>17</small></sup>  Ali Gospodin je stajao uza me, on me  krijepio da se po meni potpuno razglasi Poruka te je čuju svi  narodi; i izbavljen sam iz usta lavljih. </p>
<p id="v18"><sup><small>18</small></sup>  Izbavit će me Gospodin  od svakoga zla djela i spasiti za svoje nebesko kraljevstvo.  Njemu slava u vijeke vjekova! Amen! <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Pozdravi Prisku i Akvilu i Oneziforov dom! <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Erast  osta u Korintu, a Trofima ostavih u Miletu bolesna. </p>
<p id="v21"><sup><small>21</small></sup>  Nastoj  doći prije zime. Pozdravlja te Eubul, Pudencije, Lino, Klaudija  i sva braća. </p>
<p id="v22"><sup><small>22</small></sup>  Gospodin s duhom tvojim. Milost s vama! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Timothy/3">
          <span class="mdi mdi-arrow-left-drop-circle"></span><span class="pl-2">2 Timoteju - Poglavlje 3</span>
        </a>
        </td>
        <td>
        <a href="/hr/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:6-8 <i>Sigurna pobjeda</i>: <a href="/hr/The_Urantia_Book/32#p5_8">KU 32:5.8</a>. </li>
  <li id="fn2"><a href="#cite2">↑</a> 4:7 <i>Kad je zemaljska rasa rum</i>: <a href="/hr/The_Urantia_Book/112#p7_2">KU 112:7.2</a>.  <i>Borite se u dobroj borbi vjere</i>: <a href="/hr/The_Urantia_Book/166#p3_4">KU 166:3.4</a>.  <i>Borite se u dobroj borbi vjere</i>: <a href="/hr/The_Urantia_Book/159#p3_8">KU 159:3.8</a>. </li>
  <li id="fn3"><a href="#cite3">↑</a> 4:18 <i>Oslobođenje od zla</i>: <a href="/hr/The_Urantia_Book/121#p5_11">KU 121:5.11</a>. </li>
  <li id="fn4"><a href="#cite4">↑</a> 4:19 <i>Akvila i Priscila</i>: <a href="/hr/The_Urantia_Book/133#p3_12">KU 133:3.12</a>. </li>
</ol>
</div>
