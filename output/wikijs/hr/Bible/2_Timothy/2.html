<!--
title: "2 Timoteju - Poglavlje 2"
description: 
published: true
date: 2025-11-18T12:59:53Z
tags: bible, bible—2 timothy
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Timothy/1">
          <span class="mdi mdi-arrow-left-drop-circle"></span><span class="pl-2">2 Timoteju - Poglavlje 1</span>
        </a>
        </td>
        <td>
        <a href="/hr/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Timothy/3">
          <span class="pr-2">2 Timoteju - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ti se dakle, dijete moje, jačaj milošću u Kristu Isusu </p>
<p id="v2"><sup><small>2</small></sup>  i  što si od mene po mnogim svjedocima čuo, to predaj vjernim ljudima  koji će biti podobni i druge poučiti. </p>
<p id="v3"><sup><small>3</small></sup>  S njima se zlopati kao  dobar vojnik Krista Isusa. </p>
<p id="v4"><sup><small>4</small></sup>  Tko vojuje, ne zapleće se u svagdanje  poslove kako bi se vojskovođi svidio. </p>
<p id="v5"><sup><small>5</small></sup>  I natječe li se tko, ne ovjenčava se ako se zakonito ne natječe. </p>
<p id="v6"><sup><small>6</small></sup>  Ratar koji se  trudi treba da prvi primi od uroda. </p>
<p id="v7"><sup><small>7</small></sup>  Shvati što govorim! Ta  dat će ti Gospodin razum u svemu. </p>
<p id="v8"><sup><small>8</small></sup>  Spominji se Isusa Krista, uskrsla od mrtvih, od potomstva  Davidova - po mojem evanđelju. </p>
<p id="v9"><sup><small>9</small></sup>  Za nj se ja zlopatim sve do  okova, kao zločinac. Ali riječ Božja nije okovana! </p>
<p id="v10"><sup><small>10</small></sup>  Stoga  sve podnosim radi izabranih, da i oni postignu spasenje, spasenje  u Kristu Isusu, zajedno s vječnom slavom. </p>
<p id="v11"><sup><small>11</small></sup>  Vjerodostojna je riječ: Ako s njime umrijesmo, s njime ćemo i živjeti. </p>
<p id="v12"><sup><small>12</small></sup>  Ako ustrajemo, s njime ćemo i kraljevati. Ako ga zaniječemo, i on će zanijekati nas. </p>
<p id="v13"><sup><small>13</small></sup>  Ako ne budemo vjerni, on vjeran ostaje. Ta ne može sebe zanijekati! </p>
<p id="v14"><sup><small>14</small></sup>  Na to podsjećaj zaklinjući pred Bogom neka ne bude rječoborstva:  ničemu ne koristi, a na propast je onima koji slušaju. <sup id="cite1"><a href="#fn1">[1]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Uznastoj  da kao prokušan staneš pred Boga kao radnik koji se nema čega  stidjeti, koji ispravno reže riječ istine. </p>
<p id="v16"><sup><small>16</small></sup>  Svjetovnih se  pak praznorječja kloni: sve će više provaljivati prema bezbožnosti </p>
<p id="v17"><sup><small>17</small></sup>  i riječ će njihova kao rak-rana izgrizati. Od njih su Himenej  i Filet, </p>
<p id="v18"><sup><small>18</small></sup>  koji zastraniše od istine tvrdeći da je uskrsnuće  već bilo te nekima prevraćaju vjeru. </p>
<p id="v19"><sup><small>19</small></sup>  Ipak čvrsti temelj Božji stoji - pod ovim je pečatom:  Poznaje Gospodin one koji su njegovi i neka se kloni zloće  tko god imenuje ime Gospodnje. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Pa u velikoj kući ima posuda ne samo zlatnih i srebrnih, nego i drvenih i glinenih; i jedne su časne, druge pak nečasne. </p>
<p id="v21"><sup><small>21</small></sup>  Očisti li se dakle tko od toga, bit će posuda časna, posvećena, korisna Gospodaru, za svako dobro djelo prikladna. </p>
<p id="v22"><sup><small>22</small></sup>  A mladenačkih se strastvenosti kloni! Teži za pravednošću, vjerom, ljubavlju, mirom sa svima koji iz čista srca prizivlju  Gospodina. </p>
<p id="v23"><sup><small>23</small></sup>  Lude pak i neobuzdane raspre odbijaj znajući da  rađaju svađama. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  A sluga Gospodnji treba da se ne svađa, nego  da bude nježan prema svima, sposoban poučavati, zlo podnositi, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  da s blagošću preodgaja protivnike, ne bi li ih Bog podario  obraćenjem te spoznaju istinu </p>
<p id="v26"><sup><small>26</small></sup>  i ponovno budu trijezni izvan  zamke đavla koji ih drži robljem svoje volje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Timothy/1">
          <span class="mdi mdi-arrow-left-drop-circle"></span><span class="pl-2">2 Timoteju - Poglavlje 1</span>
        </a>
        </td>
        <td>
        <a href="/hr/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Timothy/3">
          <span class="pr-2">2 Timoteju - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:14,24 <i>Ne svađaj se s muškarcima</i>: <a href="/hr/The_Urantia_Book/178#p1_17">KU 178:1.17</a>. </li>
  <li id="fn2"><a href="#cite2">↑</a> 2:19 <i>Gospodin poznaje svoju djecu</i>: <a href="/hr/The_Urantia_Book/32#p4_8">KU 32:4.8</a>. </li>
  <li id="fn3"><a href="#cite3">↑</a> 2:23-26 <i>Ne svađaj se s muškarcima</i>: <a href="/hr/The_Urantia_Book/141#p6_4">KU 141:6.4</a>. </li>
  <li id="fn4"><a href="#cite4">↑</a> 2:24 <i>Budi nježan/nježna</i>: <a href="/hr/The_Urantia_Book/174#p0_2">KU 174:0.2</a>. </li>
  <li id="fn5"><a href="#cite5">↑</a> 2:14,24-25 <i>Ne bori se s dušama</i>: <a href="/hr/The_Urantia_Book/181#p2_5">KU 181:2.5</a>. </li>
</ol>
</div>
