<!--
title: "2 Timoteju - Poglavlje 1"
description: 
published: true
date: 2025-11-18T12:59:53Z
tags: bible, bible—2 timothy
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Timothy/2">
          <span class="pr-2">2 Timoteju - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavao, apostol Krista Isusa voljom Božjom, po obećanju života, života u Kristu Isusu, </p>
<p id="v2"><sup><small>2</small></sup>  Timoteju, ljubljenom sinu: milost, milosrđe i mir od Boga Oca i Krista Isusa, Gospodina našega. </p>
<p id="v3"><sup><small>3</small></sup>  Zahvalan sam Bogu, kojemu onamo od predaka čiste savjesti  služim, dok te se neprestano spominjem u svojim molitvama noć  i dan. </p>
<p id="v4"><sup><small>4</small></sup>  Sjetim se tvojih suza i zaželim vidjeti te da se napunim  radosti </p>
<p id="v5"><sup><small>5</small></sup>  imajući na pameti neprijetvornu vjeru koja je u tebi  - onu vjeru koja je najprije prebivala u tvojoj baki Loidi i  tvojoj majci Euniki, a uvjeren sam, i u tebi. </p>
<p id="v6"><sup><small>6</small></sup>  Poradi toga podsjećam te: raspiruj milosni dar Božji koji  je u tebi po polaganju mojih ruku. </p>
<p id="v7"><sup><small>7</small></sup>  Jer nije nam Bog dao duha  bojažljivosti, nego snage, ljubavi i razbora. </p>
<p id="v8"><sup><small>8</small></sup>  Ne stidi se  stoga svjedočanstva za Gospodina našega, ni mene, sužnja njegova.  Nego zlopati se zajedno sa mnom za evanđelje, po snazi Boga </p>
<p id="v9"><sup><small>9</small></sup>  koji  nas je spasio i pozvao pozivom svetim - ne po našim djelima,  nego po svojem naumu i milosti koja nam je dana u Kristu Isusu  prije vremena vjekovječnih, </p>
<p id="v10"><sup><small>10</small></sup>  a očitovana je sada pojavkom  Spasitelja našega Krista Isusa, koji obeskrijepi smrt i učini  da zasja život i neraspadljivost - po evanđelju </p>
<p id="v11"><sup><small>11</small></sup>  za koje sam  ja postavljen propovjednikom, apostolom i učiteljem. </p>
<p id="v12"><sup><small>12</small></sup>  Poradi toga i ovo trpim, ali se ne stidim jer znam komu  sam povjerovao i uvjeren sam da je on moćan poklad moj sačuvati  za onaj Dan. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Uzorom neka ti budu zdrave riječi koje si od mene čuo  u vjeri i ljubavi u Kristu Isusu. </p>
<p id="v14"><sup><small>14</small></sup>  Lijepi poklad čuvaj po  Duhu Svetom koji prebiva u nama. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Napustiše me, to znaš, svi u Aziji, među njima i Figel  i Hermogen. </p>
<p id="v16"><sup><small>16</small></sup>  Neka Gospodin milosrđem podari Oneziforov dom  jer me često osvježivao i nije se stidio mojih okova, </p>
<p id="v17"><sup><small>17</small></sup>  nego  kad je bio u Rimu, brižljivo me potražio i našao. </p>
<p id="v18"><sup><small>18</small></sup>  Dao mu  Gospodin naći milosrđe u Gospodina u onaj Dan! A koliko je usluga  u Efezu iskazao, to ti najbolje znaš. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Timothy/2">
          <span class="pr-2">2 Timoteju - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:12 <i>Duboko uvjerenje</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn2"><a href="#cite2">↑</a> 1:14 <i>Vi ste hram Božji; Bog prebiva u vama</i>: <a href="/hr/The_Urantia_Book/34#p6_7">KU 34:6.7</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>.  <i>On živi u nama</i>: <a href="/hr/The_Urantia_Book/3#p1_4">KU 3:1.4</a>.  <i>Postajete hramovi Božji</i>: <a href="/hr/The_Urantia_Book/143#p2_4">KU 143:2.4</a>.  <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>.  <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>.  <i>Tijela su hramovi Božji</i>: <a href="/hr/The_Urantia_Book/1#p4_2">KU 1:4.2</a>.  <i>Tijelo je šator</i>: <a href="/hr/The_Urantia_Book/110#p1_5">KU 110:1.5</a>.  <i>Kraljevstvo nebesko u vama</i>: <a href="/hr/The_Urantia_Book/108#p6_2">KU 108:6.2</a>. </li>
</ol>
</div>
