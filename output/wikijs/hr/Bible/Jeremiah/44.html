<!--
title: "Jeremija - Poglavlje 44"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/43">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 43</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/45">
          <span class="pr-2">Jeremija - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koja se javi Jeremiji za sve Judejce što življahu u  zemlji egipatskoj, što življahu u Migdolu, u Tafnisu, u Memfisu  i u zemlji Patrosu. </p>
<p id="v2"><sup><small>2</small></sup>  Ovako govori Jahve nad Vojskama, Bog Izraelov:  "I sami vidjeste svu nesreću koju sam svalio na Jeruzalem i na  sve gradove judejske: evo danas su to gomile ruševina, a u njima  nitko više ne živi, </p>
<p id="v3"><sup><small>3</small></sup>  zbog nedjela njihovih što ih učiniše da  bi mene vrijeđali, polazeći drugim bogovima kojih nisu poznavali  ni oni, ni vi, ni oci vaši, da im kade i da im služe. </p>
<p id="v4"><sup><small>4</small></sup>  A ja  sam vam jednako slao svoje sluge proroke da vam kažu: 'Ne činite  tih gnusoba koje su mi ogavne!' </p>
<p id="v5"><sup><small>5</small></sup>  Ali me oni nisu slušali, niti  su uho svoje priklonili da se okane zloće svoje i prestanu kaditi  tuđim bogovima. </p>
<p id="v6"><sup><small>6</small></sup>  Zato se izli gnjev moj i srdžba moja i rasplamtje  se u gradovima judejskim i po ulicama jeruzalemskim, te se pretvoriše  u pustoš i razvaline, kao što su danas. </p>
<p id="v7"><sup><small>7</small></sup>  Zašto sami svaljujete na se tako golemu nesreću" - govori  Jahve, Bog nad Vojskama, Bog Izraelov - "te sami do korijena  istrebljujete iz Judeje sve muško i žensko, djecu i dojenčad, te vam ni ostatka ostati neće, </p>
<p id="v8"><sup><small>8</small></sup>  jer me vrijeđate djelima ruku  svojih, kadeći tuđim bogovima u zemlji egipatskoj, u koju ste  došli prebivati, a bit ćete iskorijenjeni i postat ćete kletva  i ruglo među svim narodima na zemlji? </p>
<p id="v9"><sup><small>9</small></sup>  Jeste li zaboravili  bezakonja otaca svojih, bezakonja kraljeva judejskih, bezakonja  knezova svojih i žena njihovih i bezakonja svoja, bezakonja žena  svojih, počinjena u zemlji judejskoj i po ulicama jeruzalemskim? </p>
<p id="v10"><sup><small>10</small></sup>  Do dana današnjega nisu se pokajali, nisu se bojali, nisu  živjeli po Zakonu mojemu ni po odredbama mojim, koje dadoh vama  i ocima vašim." </p>
<p id="v11"><sup><small>11</small></sup>  Zato ovako govori Jahve nad Vojskama, Bog Izraelov: "Evo, okrećem svoje lice vama, na nesreću vašu, da zatrem svu zemlju  judejsku. </p>
<p id="v12"><sup><small>12</small></sup>  Odnijet ću ostatak Judeje koji je odlučio da ide  u zemlju egipatsku da se ondje stani; svi će izginuti u zemlji  egipatskoj, past će od mača, od gladi će pogibati, poginut će  svi, malo i veliko, pomrijet će od mača i gladi, i bit će prokletstvo, užas, kletva i poruga. </p>
<p id="v13"><sup><small>13</small></sup>  Kaznit ću sve koji budu u zemlji  egipatskoj, kao što sam kaznio Jeruzalem: mačem, glađu i kugom. </p>
<p id="v14"><sup><small>14</small></sup>  A od ostatka Judeje koji je došao da se stani u Egiptu, nitko  neće uteći ni preživjeti da bi se mogao vratiti u zemlju judejsku  za kojom im duše čeznu, da se u nju vrate i ondje nastane. Jer  se nitko neće vratiti, osim izbjeglica." </p>
<p id="v15"><sup><small>15</small></sup>  I tada svi muškarci koji su znali da im žene kade tuđim  bogovima, i sve nazočne žene, u velikom mnoštvu, i sav narod  što življaše u zemlji egipatskoj i u Patrosu odgovoriše Jeremiji: </p>
<p id="v16"><sup><small>16</small></sup>  "Riječi koje si u ime Jahvino nama objavio mi ne slušamo; </p>
<p id="v17"><sup><small>17</small></sup>  naprotiv, i dalje ćemo se držati zadane riječi: kadit ćemo  nebeskoj kraljici i lijevati ljevanice, kao što smo i mi i oci  naši, naši kraljevi i knezovi činili u gradovima judejskim i  po ulicama jeruzalemskim: tada imadosmo kruha izobila, bijasmo  sretni i ne trpjesmo nikakvih nesreća. </p>
<p id="v18"><sup><small>18</small></sup>  Ali otkako prestadosmo  kaditi nebeskoj kraljici i lijevati joj ljevanice, u svemu smo  oskudijevali i od mača i gladi pogibali." </p>
<p id="v19"><sup><small>19</small></sup>  A žene rekoše: "Kad kadimo kraljici nebeskoj i lijevamo  joj ljevanice, zar joj bez znanja svojih muževa pečemo kolače  u obliku lika njezina i lijevamo ljevanice?" </p>
<p id="v20"><sup><small>20</small></sup>  Tada Jeremija svemu narodu, muškarcima i ženama, i svim  ljudima koji su mu tako govorili reče: </p>
<p id="v21"><sup><small>21</small></sup>  "Nije li se Jahve  spomenuo i nije li ga u srce dirnuo tamjan što ste ga palili  po ulicama jeruzalemskim, vi i oci vaši, vaši kraljevi, knezovi  i puk zemaljski? </p>
<p id="v22"><sup><small>22</small></sup>  Jahve više nije mogao podnositi zlodjela  vaših i gnusoba koje počiniste, i zato se zemlja vaša pretvorila  u pustoš i ruševine, u prokletstvo, bez stanovnika, kao što je  i danas. </p>
<p id="v23"><sup><small>23</small></sup>  Zbog toga što ste, prinoseći tamjan, zgriješili  Jahvi, što Jahvina glasa ne slušaste i Jahvina se Zakona i njegovih  se naredaba i svjedočanstava ne držaste, snađe vas ova nevolja, kakva je danas." </p>
<p id="v24"><sup><small>24</small></sup>  Zatim reče Jeremija svemu narodu, osobito ženama: "Čujte  riječ Jahvinu, svi Judejci koji ste u zemlji egipatskoj: </p>
<p id="v25"><sup><small>25</small></sup>  Ovako  govori Jahve nad Vojskama, Bog Izraelov: 'Vi žene, ono što vaša  usta obećaju, to vaše ruke moraju i izvršiti. Rekoste: 'Mi ćemo  se tvrdo držati zavjeta što ih učinismo: kaditi kraljici nebeskoj  i lijevati joj ljevanice.' Držite se samo svojih zavjeta i lijevajte  revno ljevanice! </p>
<p id="v26"><sup><small>26</small></sup>  Ali čujte zato riječ Jahvinu, svi vi Judejci  nastanjeni u zemlji egipatskoj! Evo, zaklinjem se velikim imenom  svojim,' govori Jahve. 'U svoj zemlji egipatskoj nijedna usta  judejska neće više izustiti mojega imena; nitko neće reći: 'Živoga  mi Jahve!' </p>
<p id="v27"><sup><small>27</small></sup>  Evo, bdim nad njima, na nesreću, a ne na dobro  njihovo: svi ljudi judejski što su u zemlji egipatskoj poginut  će od mača i gladi do potpunog istrebljenja. </p>
<p id="v28"><sup><small>28</small></sup>  I bit će malo  onih koji će izbjeći maču i vratiti se iz egipatske zemlje u  zemlju judejsku. Onda će sav ostatak judejski, svi koji dođoše  u zemlju egipatsku da ondje žive, spoznati čija riječ vrijedi, moja ili njihova. </p>
<p id="v29"><sup><small>29</small></sup>  A ovo neka vam bude znamenje - riječ je Jahvina - da  ću vas kazniti na ovome mjestu, da biste znali da će se vama  na nesreću ispuniti prijetnje moje protiv vas.' </p>
<p id="v30"><sup><small>30</small></sup>  Ovako govori  Jahve: 'Gle, predat ću faraona Hofru, kralja egipatskoga, u ruke  njegovim neprijateljima i u ruke onih koji mu rade o glavi, baš  kao što sam Sidkiju, kralja Judejskoga, predao u ruke Nabukodonozora, kralja babilonskoga, neprijatelja njegova, koji mu je radio  o glavi.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/43">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 43</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/45">
          <span class="pr-2">Jeremija - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
