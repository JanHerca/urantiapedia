<!--
title: "Jeremija - Poglavlje 39"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/38">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 38</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/40">
          <span class="pr-2">Jeremija - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Devete godine kralja Sidkije, kralja judejskoga, desetoga  mjeseca, Nabukodonozor, kralj babilonski, krenu sa svom vojskom  na Jeruzalem te ga opsjede. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jedanaeste godine kralja Sidkije, četvrtoga mjeseca, dana devetoga u mjesecu, provališe u grad. </p>
<p id="v3"><sup><small>3</small></sup>  Uđoše sve vojskovođe kralja babilonskoga te se smjestiše  kod Srednjih vrata: Nergal Sar-Eser, knez Sin-Magira, vrhovni  zapovjednik, Nebušasban, visoki dostojanstvenik, i sve druge  vojskovođe kralja babilonskoga. </p>
<p id="v4"><sup><small>4</small></sup>  Kad ih vidješe Sidkija, kralj judejski, i svi ratnici  njegovi, dadoše se u bijeg na vrata između dva zida, noću iziđoše  iz grada prema Kraljevu vrtu i krenuše k dolini Arabi. </p>
<p id="v5"><sup><small>5</small></sup>  Ali  ih čete kaldejske gonjahu i sustigoše Sidkiju u Poljanama jerihonskim.  Uhvatiše ga, odvedoše u Riblu, u zemlju hamatsku, pred Nabukodonozora, kralja babilonskoga, koji mu izreče sud. </p>
<p id="v6"><sup><small>6</small></sup>  I kralj babilonski  dade u Ribli pred očima kralja Sidkije zaklati djecu njegovu.  A dade kralj babilonski pogubiti i sve odličnike judejske. </p>
<p id="v7"><sup><small>7</small></sup>  Sidkiji  iskopa oči, stavi ga u okove da ga odvede u Babilon. </p>
<p id="v8"><sup><small>8</small></sup>  Kaldejci  zapališe kraljev dvor i kuće naroda i porušiše bedeme jeruzalemske. </p>
<p id="v9"><sup><small>9</small></sup>  Ostatak pučanstva koje još ostade u gradu, izbjeglice što  su mu se predale i sav ostali narod, izagna u Babilon Nebuzaradan, zapovjednik tjelesne straže. </p>
<p id="v10"><sup><small>10</small></sup>  A od siromašnoga puka koji  nije ništa posjedovao, Nebuzaradan, zapovjednik tjelesne straže, ostavi neke u zemlji judejskoj i porazdijeli im vinograde i  polja. </p>
<p id="v11"><sup><small>11</small></sup>  O Jeremiji Nabukodonozor, kralj babilonski, zapovjedi  Nebuzaradanu, zapovjedniku tjelesne straže: </p>
<p id="v12"><sup><small>12</small></sup>  "Uzmi ga i oko  tvoje neka bdi nad njim. Ne čini mu nikakva zla, nego postupaj  s njime kako on bude želio." </p>
<p id="v13"><sup><small>13</small></sup>  Tada Nebuzaradan, zapovjednik tjelesne straže, Nebušazdan, visoki dostojanstvenik, Nergal Sar-Eser, vrhovni zapovjednik, i sve vojskovođe kralja babilonskoga </p>
<p id="v14"><sup><small>14</small></sup>  poslaše ljude da izvedu  Jeremiju iz tamničkoga dvorišta i pustiše ga na slobodu. I tako  on osta među narodom. </p>
<p id="v15"><sup><small>15</small></sup>  Dok je Jeremija bio zatvoren u tamničkom dvorištu, dođe  mu riječ Jahvina: </p>
<p id="v16"><sup><small>16</small></sup>  "Idi i reci Kušitu Ebed-Meleku: Ovako govori  Jahve nad Vojskama, Bog Izraelov: 'Evo, učinit ću da se ispune  moje riječi protiv ovoga grada, na nesreću, ne na spas njegov.  I kad se u onaj dan na tvoje oči obistine, </p>
<p id="v17"><sup><small>17</small></sup>  ja ću te u onaj  dan spasiti - riječ je Jahvina - i nećeš biti predan u ruke ljudima  pred kojima dršćeš, </p>
<p id="v18"><sup><small>18</small></sup>  jer ja ću te pouzdano spasiti te nećeš  od mača poginuti, nego ćeš dobiti život kao plijen, jer si se  u me pouzdao' - riječ je Jahvina." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/38">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 38</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/40">
          <span class="pr-2">Jeremija - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 39:1 <i>Nabukodonozorov povratak</i>: <a href="/hr/The_Urantia_Book/97#p9_25">KU 97:9.25</a>. </li>
</ol>
</div>
