<!--
title: "Jeremija - Poglavlje 6"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/5">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 5</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/7">
          <span class="pr-2">Jeremija - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bježite, sinovi Benjaminovi, isred Jeruzalema! U Tekoi zatrubite u rog, na Bet Hakeremu podignite bojni stijeg! Jer sa Sjevera se nadvija nesreća, propast velika. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Može li se Kći sionska usporedit' s nježnom tratinom? </p>
<p id="v3"><sup><small>3</small></sup>  K njoj dolaze pastiri sa stadima. Svud oko nje razapeše šatore, svaki pase na dijelu svome. </p>
<p id="v4"><sup><small>4</small></sup>  S njome zametnite sveti boj! Na noge! Navalimo usred dana! Jao nama, jer se dan naginje k zapadu, a večernje sjene duljaju! </p>
<p id="v5"><sup><small>5</small></sup>  Na noge! Navalimo usred noći, razrušimo dvore njene!" </p>
<p id="v6"><sup><small>6</small></sup>  Jer ovako zbori Jahve nad Vojskama: "Oborite stabla njena, podignite nasip oko Jeruzalema, to je grad laži, u njemu je sve samo tlačenje. </p>
<p id="v7"><sup><small>7</small></sup>  Kao što iz studenca izvire voda, tako iz njega opačina izvire. U njemu se čuje samo nasilje i pustošenje, preda mnom su svagda bolesti i rane. </p>
<p id="v8"><sup><small>8</small></sup>  Popravi se, Jeruzaleme, da mi se duša od tebe ne odvrati, da te ne pretvorim u pustoš, u zemlju nenastanjenu." </p>
<p id="v9"><sup><small>9</small></sup>  Ovako govori Jahve nad Vojskama: "Paljetkuj, paljetkuj kao lozu Ostatak Izraelov! Poput berača pruži ruke među čokote!" <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Komu treba da govorim, koga da opomenem da me saslušaju? Gle, uho im je neobrezano stog ne mogu čuti. Gle, riječ Jahvina postade im porugom, nije im mila. </p>
<p id="v11"><sup><small>11</small></sup>  Prepun sam gnjeva Jahvina, ne mogu više izdržati! - Izlij ga, dakle, po djeci na ulici i na skupove mladića. Sve će ih obuzeti: muža i ženu, starca i čovjeka zrele dobi. </p>
<p id="v12"><sup><small>12</small></sup>  Njihove će kuće pripasti drugima, a tako i polja i žene im. "Da, ispružit ću ruku svoju - govori Jahve - na stanovnike ove zemlje, </p>
<p id="v13"><sup><small>13</small></sup>  jer od najmanjega do najvećeg svi gramze za plijenom, od proroka do svećenika svi su varalice. </p>
<p id="v14"><sup><small>14</small></sup>  I olako liječe ranu naroda moga, vičući: 'Mir! Mir!' Ali mira nema. </p>
<p id="v15"><sup><small>15</small></sup>  Nek' se postide što gnusobu počiniše, no oni više ne znaju što je stid, ne umiju se više crvenjeti. I zato će popadati s onima što padaju, srušit će se kad stanem kažnjavati" - govori Jahve. </p>
<p id="v16"><sup><small>16</small></sup>  Ovako govori Jahve: "Stanite na negdašnje putove, raspitajte se za iskonske staze: Koji put vodi k dobru? Njime pođite i naći ćete spokoj dušama svojim! Al' oni rekoše: 'Ne idemo!' </p>
<p id="v17"><sup><small>17</small></sup>  I postavih im stražare: 'Pazite na glas roga!' Al' oni rekoše: 'Nećemo paziti!' </p>
<p id="v18"><sup><small>18</small></sup>  Zato čujte, narodi, i vi pastiri stada njihovih! </p>
<p id="v19"><sup><small>19</small></sup>  Čuj, zemljo! Gle, dovodim zlo na ovaj narod, plod njihove pobune, jer oni ne slušahu riječi moje, Zakon moj odbaciše. </p>
<p id="v20"><sup><small>20</small></sup>  Što će mi tamjan koji dolazi iz Šebe i trska mirisna iz zemlje daleke? Vaše mi paljenice nisu drage, nisu mi po volji klanice vaše." </p>
<p id="v21"><sup><small>21</small></sup>  Zato ovako govori Jahve: "Evo postavljam narodu ovome prepreke o koje će se spotaći, oci i djeca zajedno, poginut će susjed zajedno s prijateljem." </p>
<p id="v22"><sup><small>22</small></sup>  Ovako govori Jahve: "Evo dolazi narod iz zemlje sjeverne, puk velik diže se s krajeva zemlje: </p>
<p id="v23"><sup><small>23</small></sup>  u ruci im luk i koplje, okrutni su, nemilosrdni; graja im buči kao more, jašu na konjima, kao jedan za boj spremni protiv tebe, Kćeri sionska. </p>
<p id="v24"><sup><small>24</small></sup>  Kad saznasmo novost, ruke nam klonuše, strava nas obuze, bol kao porodilju. </p>
<p id="v25"><sup><small>25</small></sup>  Ne izlazite u polja, ne idite na putove, jer mačevi dušmanski prijete, užas sve uokolo. </p>
<p id="v26"><sup><small>26</small></sup>  Kćeri mog naroda, kostrijet pripaši, pospi se pepelom, nariči k'o za jedincem tužaljku pregorku. Jer će doći nenadano na nas pustošnik. </p>
<p id="v27"><sup><small>27</small></sup>  Postavih te za ispitivača naroda mojeg da spoznaš i ispitaš putove njegove. </p>
<p id="v28"><sup><small>28</small></sup>  Svi su oni odmetnici najgori, okolo kleveću i mjed i željezo, svi su pokvareni. </p>
<p id="v29"><sup><small>29</small></sup>  Mijeh sopće da bi vatra proždrla olovo, zalud se ljevač trudi da ga rastopi: šljaka se ne da izlučiti." </p>
<p id="v30"><sup><small>30</small></sup>  "Srebro odbačeno", tako ih zovu, jer ih Jahve odbaci! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/5">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 5</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/7">
          <span class="pr-2">Jeremija - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:1-6 <i>Jeremija: Jeruzalem će pasti</i>: <a href="/hr/The_Urantia_Book/97#p9_22">KU 97:9.22</a>. </li>
  <li id="fn2"><a href="#cite2">↑</a> 6:9 <i>Ostatak Izraela</i>: <a href="/hr/The_Urantia_Book/97#p9_21">KU 97:9.21</a>. </li>
</ol>
</div>
