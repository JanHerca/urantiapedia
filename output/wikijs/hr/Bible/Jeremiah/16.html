<!--
title: "Jeremija - Poglavlje 16"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/15">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 15</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/17">
          <span class="pr-2">Jeremija - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina i reče: </p>
<p id="v2"><sup><small>2</small></sup>  "Ne uzimaj sebi žene; i  nemaj ni sinova ni kćeri na ovome mjestu. </p>
<p id="v3"><sup><small>3</small></sup>  Jer ovako govori  Jahve o kćerima i sinovima koji će se roditi na ovome mjestu  i o majkama koje će ih rađati i o očevima koji će ih imati u  ovoj zemlji: </p>
<p id="v4"><sup><small>4</small></sup>  Oni će umrijeti smrću prebolnom, nitko ih neće  oplakivati, niti će ih sahraniti. Pretvorit će se u gnoj za oranice, izginut će od mača i gladi, a njihova će trupla biti hrana pticama  nebeskim i zvijerima zemaljskim." </p>
<p id="v5"><sup><small>5</small></sup>  Da, ovako govori Jahve: "Ne smiješ ući u kuću žalosti, ne idi naricati niti ih sažaljevati. Jer ja sam tom narodu uskratio  mir svoj - riječ je Jahvina - ljubav i samilost. </p>
<p id="v6"><sup><small>6</small></sup>  Pomrijet  će veliko i malo u ovoj zemlji i nitko ih neće pokopati. Nitko  neće naricati nad njima, niti će zbog njih praviti ureza, niti  kose šišati. </p>
<p id="v7"><sup><small>7</small></sup>  Za onog u žalosti neće kruh lomiti, da ga utješe  zbog pokojnika, nitiće mu tko pružiti pehar utjehe zbog smrti  njegova oca ili majke njegove. </p>
<p id="v8"><sup><small>8</small></sup>  Ne ulazi u kuću slavlja da s njima sjediš i gostiš se." </p>
<p id="v9"><sup><small>9</small></sup>  Jer ovako govori Jahve nad Vojskama, Bog Izraelov: "Evo, učinit  ću da s ovog mjesta i pred vašim očima i u ovim danima iščeznu  poklici radosti i veselja i glasovi zaručnika i zaručnice. </p>
<p id="v10"><sup><small>10</small></sup>  A kad objaviš tom narodu sve ove riječi, pa te upitaju:  'Zašto nam Jahve zaprijeti svom ovom golemom nesrećom; u čemu  je zločinstvo naše i u čemu su grijesi naši što ih počinismo  protiv Jahve, Boga našega?' - </p>
<p id="v11"><sup><small>11</small></sup>  onda im odgovori: 'U tom što  me ostaviše oci vaši - riječ je Jahvina - i trčaše za tuđim bogovima  da im služe i da im se klanjaju, a mene ostaviše i Zakona se  moga ne držaše. </p>
<p id="v12"><sup><small>12</small></sup>  A vi još gore učiniste nego oci vaši, jer  evo, svaki se povodi za okorjelošću zloga srca svoga, a mene  ne sluša. </p>
<p id="v13"><sup><small>13</small></sup>  Zato ću vas istjerati iz ove zemlje u zemlju koja  vam je neznana, kao što bijaše i ocima vašim. Ondje ćete služiti  tuđim bogovima danju i noću: jer neću vam se više smilovati!'" </p>
<p id="v14"><sup><small>14</small></sup>  "Zato, evo, dolaze dani - riječ je Jahvina - kad se više  neće govoriti: 'Živoga mi Jahve koji sinove Izraelove izvede  iz Egipta', </p>
<p id="v15"><sup><small>15</small></sup>  nego: 'Živoga mi Jahve koji sinove Izraelove  izvede iz zemlje sjeverne i iz svih zemalja kamo ih bijaše prognao.'  Vratit ću ih u zemlju njihovu koju dadoh ocima njihovim. </p>
<p id="v16"><sup><small>16</small></sup>  Evo, poslat ću mnoga ribara - riječ je Jahvina - koji  će ih uloviti. A zatim ću dovesti mnoge lovce koji će ih goniti  sa svih gora, i sa svih brežuljaka, i iz svih pećinskih rasjeklina. </p>
<p id="v17"><sup><small>17</small></sup>  Jer moje oči prate sve njihove putove: neće mi izmaći, niti  se bezakonje njihovo može sakriti od očiju mojih. </p>
<p id="v18"><sup><small>18</small></sup>  Dvostruko  ću naplatiti njihovo bezakonje i grijehe njihove, jer su truplima  svojih grozota oskvrnuli moju zemlju i moju baštinu ispunili  gnusobama." </p>
<p id="v19"><sup><small>19</small></sup>  Jahve, snago moja i moja utvrdo, utočište moje u danima nevolje! K tebi će doći narodi s krajeva zemlje. I govorit će: Samu nam laž oci namriješe, Ništavost i Nemoć. </p>
<p id="v20"><sup><small>20</small></sup>  TÓa stvara li čovjek sam sebi bogove, to nikako nisu bogovi. </p>
<p id="v21"><sup><small>21</small></sup>  Učinit ću, evo, da osjete, da ovaj put zaista oćute moju ruku i snagu moju, i znat će da mi je ime Jahve. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/15">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 15</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/17">
          <span class="pr-2">Jeremija - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
