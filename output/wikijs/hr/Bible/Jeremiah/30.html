<!--
title: "Jeremija - Poglavlje 30"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/29">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 29</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/31">
          <span class="pr-2">Jeremija - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koju Jahve upravi Jeremiji: </p>
<p id="v2"><sup><small>2</small></sup>  Ovako govori Jahve, Bog Izraelov: "Upiši u knjigu sve  ove riječi koje ti govorim. </p>
<p id="v3"><sup><small>3</small></sup>  Jer evo dolaze dani - riječ je  Jahvina - i promijenit ću udes naroda svoga Izraela i Judeje"  - govori Jahve - "i vratit ću ih u zemlju koju u baštinu dadoh  ocima njihovim." </p>
<p id="v4"><sup><small>4</small></sup>  Evo riječi što ih Jahve reče o Izraelu i o Judeji: </p>
<p id="v5"><sup><small>5</small></sup>  Ovako govori Jahve: "Čujem krik užasa: strava je to, a ne mir. </p>
<p id="v6"><sup><small>6</small></sup>  Hajde, propitajte se i pogledajte: je li ikad muškarac rodio? A svi se muškarci za bedra hvataju kao porodilje! Zašto su sva lica izobličena i problijedjela? </p>
<p id="v7"><sup><small>7</small></sup>  Jao, jer velik je dan ovaj, slična mu nÓe bÄi! Vrijeme je nevolje za Jakova, al' će se izbaviti iz nje. </p>
<p id="v8"><sup><small>8</small></sup>  Onoga dana - riječ je Jahve nad Vojskama - slomit ću jaram  na njihovu vratu i lance ću njihove raskinuti. Više neće služiti  tuđinu, </p>
<p id="v9"><sup><small>9</small></sup>  već će služiti Jahvi, Bogu svojemu, i Davidu, kralju  svome, koga ću im podići. </p>
<p id="v10"><sup><small>10</small></sup>  Ne boj se, Jakove, slugo moja - riječ je Jahvina - ne plaši se, Izraele! Jer evo, spasit ću te izdaleka i potomstvo tvoje iz zemlje izgnanstva. Jakov će se opet smiriti, spokojno će živjeti i nitko ga neće plašiti - riječ je Jahvina - <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  jer ja sam s tobom da te izbavim. Zatrt ću narode među koje te prognah, a tebe neću sasvim uništiti; al' ću te kazniti po pravici, ne smijem te pustit' nekažnjena." </p>
<p id="v12"><sup><small>12</small></sup>  Uistinu, ovako govori Jahve: "Neiscjeljiva je rana tvoja, neprebolan polom tvoj. </p>
<p id="v13"><sup><small>13</small></sup>  Nema lijeka rani tvojoj i nikako da zaraste. </p>
<p id="v14"><sup><small>14</small></sup>  Zaboraviše te svi ljubavnici, više za te i ne pitaju! Jer po tebi ja udarih k'o što udara neprijatelj, kaznom krutom za bezakonje i za mnoge grijehe tvoje. </p>
<p id="v15"><sup><small>15</small></sup>  Zašto kukaš zbog rane svoje? Zar je neizlječiva tvoja bol? Zbog mnoštva bezakonja i grijeha silnih tvojih to ti učinih. </p>
<p id="v16"><sup><small>16</small></sup>  Al' i oni što te žderu bit će prožderani, u ropstvo će svi dušmani tvoji; pljačkaši tvoji bit će opljačkani, i koji te plijeniše bit će oplijenjeni. </p>
<p id="v17"><sup><small>17</small></sup>  [17b] Zvahu te 'Protjeranom' i 'Sionkom za koju nitko ne pita'. [17a] Al' ja ću te iscijeliti, rane ti zaliječiti" - riječ je Jahvina. </p>
<p id="v18"><sup><small>18</small></sup>  Ovako govori Jahve: "Evo, izmijenit ću udes šatora Jakovljevih, smilovat ću se na stanove njegove: na razvalinama njegovim bit će opet grad sazidan, i dvori će stajati na starome mjestu. </p>
<p id="v19"><sup><small>19</small></sup>  Iz njih će se čuti hvalospjev, i glasovi radosni. Umnožit ću ih i više im se neće smanjiti broj, ugled ću im dati i više ih neće prezirati. </p>
<p id="v20"><sup><small>20</small></sup>  Sinovi njihovi bit će mi kao nekoć, zajednica njina preda mnom će čvrsto stajati, a kaznit ću sve njihove ugnjetače. </p>
<p id="v21"><sup><small>21</small></sup>  Glavar njihov iz njih će niknuti, vladar njihov isred njih će izaći. Pustit ću ga k sebi da mi se približi - jer tko da se usudi sam preda me!" - riječ je Jahvina. </p>
<p id="v22"><sup><small>22</small></sup>  "I vi ćete biti moj narod, a ja vaš Bog. </p>
<p id="v23"><sup><small>23</small></sup>  Gle, nevrijeme Jahvino, jarost provaljuje, razmahuje se vihor silan, i svaljuje na glave bezbožničke. </p>
<p id="v24"><sup><small>24</small></sup>  Jahvin se gnjev neće stišati dok on ne izvrši i ne ispuni naume srca svojega. U dane posljednje jasno ćete to razumjeti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/29">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 29</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/31">
          <span class="pr-2">Jeremija - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 30:10 <i>Spašeni od straha</i>: <a href="/hr/The_Urantia_Book/95#p4_3">KU 95:4.3</a>. </li>
</ol>
</div>
