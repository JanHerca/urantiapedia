<!--
title: "Jeremija - Poglavlje 36"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/35">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 35</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/37">
          <span class="pr-2">Jeremija - Poglavlje 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Četvrte godine Jojakima, sina Jošijina, kralja judejskoga, uputi Jahve Jeremiji ovu riječ: </p>
<p id="v2"><sup><small>2</small></sup>  "Uzmi svitak i zapiši na  nj sve riječi koje ti kazah o Jeruzalemu, Judeji i svim narodima, od dana kad ti počeh govoriti, od dana Jošijinih do dana današnjega. </p>
<p id="v3"><sup><small>3</small></sup>  Možda će čuti dom Judin o svim nesrećama što sam ih naumio  oboriti na njih te će se vratiti svaki sa svoga zlog puta, a  ja ću im oprostiti krivicu i grijeh njihov." <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Tada Jeremija dozva Baruha, sina Nerijina, i Baruh napisa  na svitak, po kazivanju Jeremijinu, sve riječi koje mu Jahve  bijaše objavio. </p>
<p id="v5"><sup><small>5</small></sup>  Tada Jeremija naredi Baruhu: "Meni nije slobodno te ne mogu  poći u Dom Jahvin. </p>
<p id="v6"><sup><small>6</small></sup>  Idi ti te na dan posta u Domu Jahvinu čitaj  narodu riječi Jahvine iz svitka što si ga po mojem kazivanju  napisao. Pročitaj ih i svim Judejcima koji su došli iz svojih  gradova. </p>
<p id="v7"><sup><small>7</small></sup>  Možda će se vapaji njihovi vinuti k Jahvi i možda  će se obratiti svatko sa zloga puta svojega; jer je velik bijes  i srdžba kojima Jahve prijeti ovom narodu." </p>
<p id="v8"><sup><small>8</small></sup>  I Baruh, sin Nerijin, učini sve kako mu prorok Jeremija  bijaše zapovjedio da pročita riječi Jahvine u Domu Jahvinu. </p>
<p id="v9"><sup><small>9</small></sup>  U petoj godini Jojakima, sina Jošijina, kralja judejskoga, mjeseca devetoga, pozvaše na post pred Jahvu sav narod jeruzalemski  i sav narod što mogaše stići iz gradova judejskih u Jeruzalem. </p>
<p id="v10"><sup><small>10</small></sup>  Baruh  svemu narodu pročita riječi Jeremije iz svitka u Domu Jahvinu, u dvorani Gemarje, sina pisara Šafana, u gornjem predvorju pred  Novim vratima Jahvina Doma. </p>
<p id="v11"><sup><small>11</small></sup>  A kad Mikaj, sin Šafanova sina Gemarje, ču iz knjige  sve Jahvine riječi, </p>
<p id="v12"><sup><small>12</small></sup>  siđe u kraljevski dvor u sobu pisarovu, gdje upravo sjeđahu svi dostojanstvenici: pisar Elišama, Delaja, sin Šemajin, Elnatan, sin Akborov, Gemarja, sin Šafanov, Sidkija, sin Hananijin, i svi drugi dostojanstvenici. </p>
<p id="v13"><sup><small>13</small></sup>  Mikaj im kaza  sve riječi što ih bijaše čuo kad ih je Baruh narodu čitao iz  knjige. </p>
<p id="v14"><sup><small>14</small></sup>  Tada dostojanstvenici poslaše Jehudija, sina Netanijina, i Šelemju, sina Kušijeva, Baruhu da mu kažu: "Uzmi u ruke svitak  iz kojega si čitao narodu i dođi!" Tada Baruh, sin Nerijin, uze  svitak u ruke i dođe k njima. </p>
<p id="v15"><sup><small>15</small></sup>  Oni mi rekoše: "Hajde, sjedi  i pročitaj nam!" I Baruh im pročita. </p>
<p id="v16"><sup><small>16</small></sup>  Kad čuše sve one riječi, uplašeno se pogledaše i rekoše Baruhu: "Moramo sve to kazati  kralju." </p>
<p id="v17"><sup><small>17</small></sup>  I upitaše Baruha: "Hajde, objasni nam kako ti napisa  sve te riječi." </p>
<p id="v18"><sup><small>18</small></sup>  Baruh će njima: "Jeremija mi je sve te riječi  u pero kazivao, a ja sam ih crnilom u knjigu zapisao." </p>
<p id="v19"><sup><small>19</small></sup>  Tada  dostojanstvenici rekoše Baruhu: "Idi i sakrijte se, ti i Jeremija;  nitko da ne zna gdje ste." </p>
<p id="v20"><sup><small>20</small></sup>  I, pohranivši svitak u dvorani  pisara Elišame, pođoše kralju u dvorsko predvorje i sve mu ispripovjediše. </p>
<p id="v21"><sup><small>21</small></sup>  Kralj posla Jehudija da donese svitak: on ga donese iz  sobe pisara Elišame i pročita ga kralju i dostojanstvenicima  koji stajahu oko njega. </p>
<p id="v22"><sup><small>22</small></sup>  Kralj je sjedio u zimskim odajama  - bijaše to u devetom mjesecu - a pred njim stajaše ražarena  žeravnica. </p>
<p id="v23"><sup><small>23</small></sup>  I kako bi Jehudi pročitao tri-četiri stupca, kralj  bi ih rezao pisarskim perorezom i bacao u vatru na žeravnice  sve dok cio svitak ne bi uništen u vatri žeravnice. </p>
<p id="v24"><sup><small>24</small></sup>  Ni kralj  ni njegove sluge ne prestrašiše se niti razderaše haljina kad  čuše te riječi, </p>
<p id="v25"><sup><small>25</small></sup>  pa ipak Elnatan, Delaja i Gemarja moljahu  kralja da ne spali svitak, ali on ih ne posluša. </p>
<p id="v26"><sup><small>26</small></sup>  Tada kralj  zapovjedi kraljeviću Jerahmeelu i Seraji, sinu Azrielovu, i Šelemji, sinu Abdeelovu, da uhvate pisara Baruha i proroka Jeremiju.  Ali ih Jahve bijaše sakrio. </p>
<p id="v27"><sup><small>27</small></sup>  Pošto je dakle kralj spalio svitak s riječima što ih  Baruh bijaše zapisao po Jeremijinu kazivanju, dođe riječ Jahvina  Jeremiji: </p>
<p id="v28"><sup><small>28</small></sup>  "Uzmi drugi svitak i upiši u nj sve one riječi  što bijahu na prvom svitku koji je Jojakim, kralj judejski, spalio. </p>
<p id="v29"><sup><small>29</small></sup>  A protiv Jojakima, kralja judejskoga, ovako reci: Ovako govori  Jahve: Spalio si svitak govoreći: 'Zašto si u njemu napisao da  će doći kralj babilonski koji će opustošiti zemlju ovu i istrijebiti  i ljude i stoku?' </p>
<p id="v30"><sup><small>30</small></sup>  Zato ovako govori Jahve protiv Jojakima, kralja judejskoga: 'On neće imati potomka da sjedne na prijestolje  Davidovo, a njegovo mrtvo tijelo bit će bačeno na pripeku danju  i noćni mraz. </p>
<p id="v31"><sup><small>31</small></sup>  Kaznit ću njega, i potomstvo njegovo, i sluge  njegove zbog njihova bezakonja, i svalit ću na Jeruzalemce i  na Judejce sve zlo kojim sam im prijetio, a nisu me slušali." </p>
<p id="v32"><sup><small>32</small></sup>  Tada Jeremija uze drugi svitak, dade ga pisaru Baruhu, sinu Nerijinu, i on po kazivanju Jeremijinu upisa sve riječi  knjige koju je Jojakim, kralj judejski, na žeravnici spalio.  I k njima je dopisano još mnogo onakvih riječi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/35">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 35</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/37">
          <span class="pr-2">Jeremija - Poglavlje 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 36:3 <i>Pokajte se za oproštenje (Stari zavjet)</i>: <a href="/hr/The_Urantia_Book/159#p5_13">KU 159:5.13</a>. </li>
</ol>
</div>
