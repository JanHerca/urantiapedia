<!--
title: "Jeremija - Poglavlje 15"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/14">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 14</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/16">
          <span class="pr-2">Jeremija - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I reče mi Jahve: "Kad bi i Mojsije i Samuel stali pred lice  moje, ne bi mi se duša obratila narodu tome. Otjeraj ih ispred  lice mojega, neka idu od mene! </p>
<p id="v2"><sup><small>2</small></sup>  Ako te upitaju: 'Kamo da idemo?'  odgovori im: 'Ovako govori Jahve: Tko je za smrt, u smrt! Tko je za mač, pod mač! Tko je za glad, u glad! Tko je za izgnanstvo, u izgnanstvo!' </p>
<p id="v3"><sup><small>3</small></sup>  Poslat ću na njih četiri nevolje - riječ je Jahvina: mač  da ih ubija, pse da ih rastrgaju, ptice nebeske i zvjerad da  ih žderu i zatiru. </p>
<p id="v4"><sup><small>4</small></sup>  I učinit ću ih užasom svim kraljevstvima  zemaljskim, i to zbog Manašea, sina Ezekijina, kralja judejskoga  - za sva zla što ih počini u Jeruzalemu." </p>
<p id="v5"><sup><small>5</small></sup>  "Tko da se smiluje tebi, Jeruzaleme, tko da te požali? Tko li će se svratit' da te zapita kako ti je? <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ti me odbaci - riječ je Jahvina - i leđa mi okrenu. I zato na te digoh ruku zatornicu. Dojadi mi da ti uvijek praštam! </p>
<p id="v7"><sup><small>7</small></sup>  Zato ću ih izvijati vijačom na vratima zemlje ove. Narod svoj ću lišit' djece i istrijebit' ga, jer se ne obraćaju sa svojih putova. </p>
<p id="v8"><sup><small>8</small></sup>  Bit će u njih više udovica negoli pijeska morskoga. Na majke mladih ratnika dovest ću zatornika, usred podneva, i pustit ću na njih iznenada užas i strahotu. </p>
<p id="v9"><sup><small>9</small></sup>  Onesvijestila se roditeljka sedmero djece, dušu ispustila. Sunce joj zađe još za dana: postiđena, osramoćena je. A što od njih ostane, pod mač ću vrći pred njihovim dušmanima" - riječ je Jahvina. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Jao meni, majko, što si me rodila, da svađam se i prepirem sa svom zemljom. Nikom ne uzajmih, ni od koga zajma ne uzeh, a ipak svi me proklinju. </p>
<p id="v11"><sup><small>11</small></sup>  Uistinu, o Jahve, nisam li ti služio za njihovo dobro, nisam li tražio milost u tebe za neprijatelja svoga, u doba nevolje, u danima tjeskobe njegove? Ti to dobro znaš! </p>
<p id="v12"><sup><small>12</small></sup>  Može l' se željezo slomiti, željezo sa Sjevera i mjed? </p>
<p id="v13"><sup><small>13</small></sup>  Tvoje bogatstvo i blago tvoje pljački ću predati. Tako ćeš platiti za sva bezakonja svoja po svoj zemlji. </p>
<p id="v14"><sup><small>14</small></sup>  Učinit ću te robljem neprijatelja u zemlji koju ne poznaješ, jer gnjev moj planu ognjem koji će vas sažgati, koji će protiv vas buknuti. </p>
<p id="v15"><sup><small>15</small></sup>  Jahve, spomeni me se i pohodi me i kazni progonitelje moje. Ne daj da propadnem zbog sporosti srdžbe tvoje! Spomeni se da tebe radi podnosim sramotu. </p>
<p id="v16"><sup><small>16</small></sup>  Kad mi dođoše riječi tvoje, ja sam ih gutao: riječi tvoje ushitiše i obradovaše srce moje. Jer sam se tvojim zvao imenom, o Jahve, Bože nad Vojskama. </p>
<p id="v17"><sup><small>17</small></sup>  Nikad sjedio nisam u društvu veseljaka da se razveselim. Pod težinom ruke tvoje samotan živim, jer ti me jarošću prože. </p>
<p id="v18"><sup><small>18</small></sup>  Zašto je bol moja bez prebola? Zašto je rana moja neiscjeljiva i nikako da zaraste? Ah! Hoćeš li meni biti kao potok nestalan, vodama nepouzdan? </p>
<p id="v19"><sup><small>19</small></sup>  Zato ovako govori Jahve: "Ako se vratiš, pustit ću te da mi opet služiš; ako odvojiš dragocjeno od bezvrijedna, bit ćeš usta moja. Oni će se okrenuti k tebi, al' ti se zato ne smiješ okrenuti k njima! </p>
<p id="v20"><sup><small>20</small></sup>  Učinit ću od tebe za ovaj narod zid od mjedi, neosvojiv. Borit će se protiv tebe, al' te neće nadvladati, jer ja sam s tobom, da te spasim i izbavim" - riječ je Jahvina. </p>
<p id="v21"><sup><small>21</small></sup>  "Izbavit ću te iz ruku zlikovaca i otkupiti te iz ruku silnika." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/14">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 14</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/16">
          <span class="pr-2">Jeremija - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:5-6 <i>Jeremija: Jeruzalem će pasti</i>: <a href="/hr/The_Urantia_Book/97#p9_22">KU 97:9.22</a>. </li>
  <li id="fn2"><a href="#cite2">↑</a> 15:9 <i>Odustani od duha</i>: <a href="/hr/The_Urantia_Book/86#p5_2">KU 86:5.2</a>. </li>
</ol>
</div>
