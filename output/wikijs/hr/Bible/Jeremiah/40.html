<!--
title: "Jeremija - Poglavlje 40"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/39">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 39</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/41">
          <span class="pr-2">Jeremija - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo je riječ koju Jahve uputi Jeremiji pošto ga Nebuzaradan, zapovjednik tjelesne straže, bijaše pustio iz Rame. Odvojio  ga je kad je već, u lance okovan, bio među svim jeruzalemskim  i judejskim izgnanicima koje vođahu u Babilon. </p>
<p id="v2"><sup><small>2</small></sup>  Odvojivši ga, dakle, zapovjednik tjelesne straže reče  mu: "Jahve, Bog tvoj, zaprijetio je nesrećom ovome mjestu. </p>
<p id="v3"><sup><small>3</small></sup>  Izvršio  je i učinio kako bijaše zaprijetio, jer ste griješili protiv  Jahve i niste slušali glasa njegova. Zato vas je i snašlo ovo  zlo. </p>
<p id="v4"><sup><small>4</small></sup>  Evo, sada driješim okove s ruku tvojih. Ako ti je po  volji da ideš sa mnom u Babilon, pođi sa mnom i oko će moje bdjeti  nad tobom. Ako ti nije volja ići sa mnom u Babilon, ti ostani.  Gle, sva je zemlja pred tobom: možeš ići kamo ti oko želi i gdje  će ti biti dobro. </p>
<p id="v5"><sup><small>5</small></sup>  Ako, dakle, hoćeš ostati, možeš poći Gedaliji, sinu Šafanova sina Ahikama, koga je kralj babilonski postavio  nad gradovima judejskim, i ostati kod njega usred naroda, ili  pak možeš ići kamo ti drago." Zatim mu zapovjednik tjelesne straže  dade hrane i k tomu dar te ga otpusti. </p>
<p id="v6"><sup><small>6</small></sup>  Tada se Jeremija otputi  u Mispu, Gedaliji, sinu Ahikamovu, te osta kod njega među narodom  koji je ostao u zemlji. </p>
<p id="v7"><sup><small>7</small></sup>  Svi vojni zapovjednici i njihovi ljudi uokolo saznaše  da je kralj babilonski postavio zemlji za namjesnika Ahikamova  sina Gedaliju te mu povjerio muževe, žene i djecu i siromahe  koji još ne bijahu odvedeni u babilonsko sužanjstvo. </p>
<p id="v8"><sup><small>8</small></sup>  I dođoše  pred Gedaliju u Mispu: Netanijin sin Jišmael, Kareahov sin Johanan;  Tanhumetov sin Seraja, Zatim sinovi Efaja Netofljanina, Makatijev  sin Jaazanija - oni i njihovi ljudi. </p>
<p id="v9"><sup><small>9</small></sup>  Gedalija, sin Šafanova  sina Ahikama, zakle se njima i njihovim ljudima i reče: "Ne bojte  se služiti Kaldejcima, ostanite u zemlji, budite odani babilonskom  kralju i bit će vam dobro. </p>
<p id="v10"><sup><small>10</small></sup>  A ja ću, evo, ostati u Mispi na  službu Kaldejcima koji dolaze k nama. Vi pak potrgajte grožđe, poberite voće i masline, pohranite u sudove i ostanite u gradovima  što ih zaposjedoste." </p>
<p id="v11"><sup><small>11</small></sup>  I svi Judejci što se zatekoše u Moabu, kod sinova Amonovih, i u Edomu, po svim zemljama, saznadoše da je kralj babilonski  ostavio ostatak u Judeji i da je postavio nad njim Gedaliju,  sina Šafanova sina Ahikama. </p>
<p id="v12"><sup><small>12</small></sup>  I onda se vratiše svi Judejci  iz svih mjesta kamo ih bijahu raspršili, vratiše se u zemlju  judejsku Gedaliji u Mispu te nabraše veoma mnogo grožđa i drugoga  voća. </p>
<p id="v13"><sup><small>13</small></sup>  A Johanan, sin Kareahov, i svi vojni zapovjednici pođoše  Gedaliji u Mispu </p>
<p id="v14"><sup><small>14</small></sup>  te mu rekoše: "A znaš li ti da je amonski  kralj Baalis poslao Jišmaela, sina Netanijina, da te ubije?"  Ali im Gedalija, sin Ahikamov, ne povjerova. </p>
<p id="v15"><sup><small>15</small></sup>  Tada reče Johanan, sin Kareahov, potajno Gedaliji u Mispi: "Idem da ubijem Jišmaela, sina Netanijina, tako da nitko neće doznati. Zašto da on tebe  ubije i da se opet rasprše svi Judejci što se oko tebe skupiše?  I zašto da propadne ostatak Judejaca?" </p>
<p id="v16"><sup><small>16</small></sup>  Ali Gedalija, sin  Ahikamov, uzvrati Johananu, sinu Kareahovu: "Nemoj toga raditi!  Jer je laž što govoriš o Jišmaelu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/39">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 39</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/41">
          <span class="pr-2">Jeremija - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
