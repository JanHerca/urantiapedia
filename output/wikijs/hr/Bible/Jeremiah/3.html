<!--
title: "Jeremija - Poglavlje 3"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/2">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 2</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/4">
          <span class="pr-2">Jeremija - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ako muž otpusti ženu svoju i ona ide od njega te se uda za drugoga, ima li još pravo da se vrati njemu? Nije li ta žena sasvim oskvrnuta? A ti si bludničila s mnogim milosnicima, pa da se meni vratiš?" - riječ je Jahvina. </p>
<p id="v2"><sup><small>2</small></sup>  Podigni oči na goleti i pogledaj: gdje te to nisu oskvrnuli? Na putovima si ih dočekivala kao Arapin u pustinji. Ti si oskvrnula zemlju bludom i opačinom svojom, </p>
<p id="v3"><sup><small>3</small></sup>  zato i kiše prestadoše i kasni daždevi ne padoše. Čelo ti je kao u bludnice: ni zacrvenjela se nisi. </p>
<p id="v4"><sup><small>4</small></sup>  Ne dovikuješ li mi sada: 'Oče moj, ti si prijatelj mladosti moje! </p>
<p id="v5"><sup><small>5</small></sup>  Hoće li zauvijek plamtjeti, vječno tinjati gnjev tvoj?' Tako govoriš, a činiš i dalje zla koliko god možeš." </p>
<p id="v6"><sup><small>6</small></sup>  Jahve mi reče u dane kralja Jošije: "Vidje li što učini  odmetnica Izrael? Ona odlazi na svaku visoku goru i pod svako  zeleno stablo i ondje se podaje bludu. </p>
<p id="v7"><sup><small>7</small></sup>  A ja mišljah: 'Poslije  svega što učini vratit će se k meni.' Ali se ona ne vraća. I  to vidje sestra njena, nevjernica Judeja. </p>
<p id="v8"><sup><small>8</small></sup>  A vidje i kako otpustih  odmetnicu Izraela zbog svih preljuba i dadoh joj knjigu otpusnu.  Ali sestra joj, nevjernica Judeja, nimalo se ne poboja, pa i  ona okrenu u blud. </p>
<p id="v9"><sup><small>9</small></sup>  I svojim lakoumnim bludom obeščasti zemlju;  činila je preljub s kamenjem i drvljem. </p>
<p id="v10"><sup><small>10</small></sup>  I nakon svega toga  nije se vratila k meni nevjernica sestra njezina, Judeja, svim  srcem svojim, već samo prijetvorno" - riječ je Jahvina. </p>
<p id="v11"><sup><small>11</small></sup>  I reče mi Jahve: "Odmetnica Izrael pravednija je od Judeje  nevjernice. </p>
<p id="v12"><sup><small>12</small></sup>  Idi i viči prema Sjeveru ove riječi. Reci: Vrati se, odmetnice, Izraele, riječ je Jahvina. Ne gnjevi se više lice moje na vas, jer sam milostiv - riječ je Jahvina - neću se gnjeviti dovijeka. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Samo priznaj svoju krivnju da si se odvrgla od Jahve, Boga svojega, i odlutala k tuđincima, pod svako drvo zeleno i nisi slušala glasa mojega - riječ je Jahvina. </p>
<p id="v14"><sup><small>14</small></sup>  Vratite se, sinovi odmetnici - riječ je Jahvina - jer  ja sam vaš Gospodar. Uzet ću vas, po jednoga iz svakoga grada, po dvojicu od svakoga roda, da vas odvedem na Sion. </p>
<p id="v15"><sup><small>15</small></sup>  I dat  ću vam pastire po srcu svojemu koji će vas pasti razumno i mudro. </p>
<p id="v16"><sup><small>16</small></sup>  A kad se u one dane namnožite i narodite u zemlji - riječ  je Jahvina - više se neće govoriti: 'Kovčeg Jahvina Saveza' i  nitko neće na nj misliti, nitko ga se neće sjećati ni za njim  čeznuti, niti ga ponovo graditi. </p>
<p id="v17"><sup><small>17</small></sup>  U to će se vrijeme Jeruzalem  zvati 'Prijestolje Gospodnje'; i svi će se narodi u njemu sabrati  u ime Jahvino, i nijedan se više neće tvrdoglavo povoditi za  pokvarenim srcem svojim. </p>
<p id="v18"><sup><small>18</small></sup>  U one dane slagat će se dom Judin s domom Izraelovim;  i zajedno će krenuti iz Zemlje sjeverne u zemlju koju ocima vašim  dadoh u baštinu." </p>
<p id="v19"><sup><small>19</small></sup>  A ja rekoh: "Kako da te ubrojim među sinove i dam ti zemlju slasti, baštinu, najljepši biser među narodima! Pomislih: Ti ćeš me zvati 'Oče moj!' i nećeš se više odvratiti od mene." <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  "Ali kao što se žena iznevjeri mužu svome, tako se i vi iznevjeriste meni, dome Izraelov" - riječ je Jahvina. </p>
<p id="v21"><sup><small>21</small></sup>  Čuj! Po goletima plač se čuje, zapomaganje djece Izraelove, jer skrenuše s puta svojega. Jahvu, Boga svoga, zaboraviše. </p>
<p id="v22"><sup><small>22</small></sup>  - Vratite se, sinovi, što se odvratiste, izliječit ću odmetništva vaša! - Evo nas, dolazimo k tebi, jer ti si Jahve, Bog naš! </p>
<p id="v23"><sup><small>23</small></sup>  Doista, prijevarni su visovi, graja po brdima. Odista, u Jahvi, Bogu našemu, spasenje je Izraelovo! <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Baal je proždro trud naših otaca još od mladosti naše: ovce njihove i goveda, nihove kćeri i sinove. </p>
<p id="v25"><sup><small>25</small></sup>  Lezimo u sramotu svoju, nek' nas pokrije ruglo naše! Jer Jahvi, Bogu svome, sagriješismo mi i oci naši, od mladosti svoje do dana današnjeg, i ne slušamo glasa Jahve, Boga svojega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/2">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 2</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/4">
          <span class="pr-2">Jeremija - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:12 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>. </li>
  <li id="fn2"><a href="#cite2">↑</a> 3:19 <i>Bog je MOJ Otac</i>: <a href="/hr/The_Urantia_Book/131#p10_5">KU 131:10.5</a>.  <i>Bog: voljeni Otac svih ljudi</i>: <a href="/hr/The_Urantia_Book/194#p4_6">KU 194:4.6</a>.  <i>Odnos oca i djeteta</i>: <a href="/hr/The_Urantia_Book/131#p10_6">KU 131:10.6</a>.  <i>Odnos oca i djeteta</i>: <a href="/hr/The_Urantia_Book/131#p10_8">KU 131:10.8</a>.  <i>Bog je naš Otac</i>: <a href="/hr/The_Urantia_Book/141#p4_2">KU 141:4.2</a>.  <i>Bog je naš Otac</i>: <a href="/hr/The_Urantia_Book/149#p6_8">KU 149:6.8</a>. </li>
  <li id="fn3"><a href="#cite3">↑</a> 3:23 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
</ol>
</div>
