<!--
title: "Jeremija - Poglavlje 14"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/13">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 13</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/15">
          <span class="pr-2">Jeremija - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ Jahvina Jeremiji o velikoj suši: </p>
<p id="v2"><sup><small>2</small></sup>  Judeja je tugom obrvana i ginu njeni gradovi, sumorno leže na zemlji, krik Jeruzalema do neba se vije. </p>
<p id="v3"><sup><small>3</small></sup>  Odličnici šalju sluge po vodu: dolaze do studenaca, ali vode ne nalaze, vraćaju se praznih vrčeva, postiđeni, posramljeni, pokriše glavu svoju. </p>
<p id="v4"><sup><small>4</small></sup>  Zemlja je sva ispucala jer kiše nema. Ratari se postidješe, pokriše glave. </p>
<p id="v5"><sup><small>5</small></sup>  Pa i košuta u polju ostavlja mlado jer trave nema. </p>
<p id="v6"><sup><small>6</small></sup>  Divlji magarci, stojeć' na goletima, dašću kao čagalj, oči im malaksale jer nema zelenila. </p>
<p id="v7"><sup><small>7</small></sup>  Bezakonja naša protiv nas svjedoče, smiluj se, o Jahve, rad' imena svoga! Jer otpadosmo od tebe, tebi sagriješismo, </p>
<p id="v8"><sup><small>8</small></sup>  o nado Izraelova, spasitelju njegov u danima nevolje! Zašto si kao stranac u ovoj zemlji, kao putnik što se uvrati da prenoći? </p>
<p id="v9"><sup><small>9</small></sup>  Zašto si kao prestravljen čovjek, kao junak koji ne može pomoći? TÓa ti si među nama, o Jahve, mi se tvojim zovemo imenom - nemoj nas ostaviti! </p>
<p id="v10"><sup><small>10</small></sup>  Ovako govori Jahve o narodu ovome: Jest, oni vole tumarati  i ne štede svojih nogu, i zato ih Jahve ne voli. I sada se spominje  bezakonja njihova i kažnjava grijehe njihove. </p>
<p id="v11"><sup><small>11</small></sup>  I reče mi Jahve:  "Ne traži milosti za ovaj narod. </p>
<p id="v12"><sup><small>12</small></sup>  Ako će i postiti, neću uslišiti  njihovih vapaja. Ako će i prinijeti paljenicu i prinos, neće  mi omiljeti. Jer mačem, glađu i kugom ja ću ih zatrti." </p>
<p id="v13"><sup><small>13</small></sup>  Tada rekoh: "Ah, Jahve Gospode! Eno, proroci im govore:  'Nećete vidjeti mača, niti će vam biti gladi, nego ću vam dati  postojan mir na ovome mjestu.'" </p>
<p id="v14"><sup><small>14</small></sup>  A Jahve mi reče: "Laž prorokuju ti proroci u moje ime;  niti ih poslah niti im nalog kakav dadoh - ja im i nisam govorio.  Oni vam prorokuju lažna viđenja, isprazna gatanja i snove srca  svoga." </p>
<p id="v15"><sup><small>15</small></sup>  Zato ovako govori Jahve: "Proroci ti što u moje ime  prorokuju, a ja ih nisam poslao, te govore da neće biti ni mača  ni gladi u zemlji ovoj, sami će od mača i gladi poginuti. </p>
<p id="v16"><sup><small>16</small></sup>  A  narod ovaj kojemu prorokuju ležat će po ulicama jeruzalemskim, pokošen mačem i glađu, i neće biti čovjeka da ga pokopa - njih, žene njihove, sinove i kćeri njihove. Tako ću na njih izliti  zloću njihovu." </p>
<p id="v17"><sup><small>17</small></sup>  A ti im reci ovako: Nek' oči moje suze rone danju i noću, i neka ne prestanu, jer je strašno slomljena djevica, kći naroda moga, ranom neobično ljutom. </p>
<p id="v18"><sup><small>18</small></sup>  Pođem li u polje, evo mačem pobijenih! Vratim li se u grad, evo od gladi iznemoglih! Čak i proroci i svećenici lutaju po zemlji i ništa ne znaju. </p>
<p id="v19"><sup><small>19</small></sup>  TÓa zar si Judeju sasvim odbacio? Zar ti duši omrznu Sion? Zašto nas tako biješ te nam više nema lijeka? Nadasmo se miru, ali dobra nema, čekasmo vrijeme ozdravljenja, al' evo užasa! </p>
<p id="v20"><sup><small>20</small></sup>  O Jahve, bezbožnost svoju priznajemo, bezakonje otaca svojih; doista, tebi sagriješismo! </p>
<p id="v21"><sup><small>21</small></sup>  Ne odbaci nas, rad' imena svoga, ne sramoti prijesto Slave svoje, spomeni se i nemoj razvrći Saveza svog s nama! </p>
<p id="v22"><sup><small>22</small></sup>  Zar ispraznost bezbožnika dažda daje? Ili zar nebesa sama kiše? Zar ne daješ ti to, Jahve, Bože naš? Zato se u te uzdamo, jer ti sve to činiš. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/13">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 13</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/15">
          <span class="pr-2">Jeremija - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
