<!--
title: "Jeremija - Poglavlje 31"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 30</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/32">
          <span class="pr-2">Jeremija - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "U ono vrijeme - riječ je Jahvina - bit ću Bog svim plemenima  Izraelovim i oni će biti narod moj." </p>
<p id="v2"><sup><small>2</small></sup>  Ovako govori Jahve: "Nađe milost u pustinji narod koji uteče maču: Izrael ide u svoje prebivalište. </p>
<p id="v3"><sup><small>3</small></sup>  Iz daljine mu se Jahve ukaza: Ljubavlju vječnom ljubim te, zato ti sačuvah milost. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Opet ću te sazdati, i bit ćeš sazdana, djevice Izraelova. Opet ćeš se resit' bubnjićima, u veselo kolo hvatati. </p>
<p id="v5"><sup><small>5</small></sup>  Opet ćeš saditi vinograde na brdima Samarije: koji nasade posade, oni će i trgati. </p>
<p id="v6"><sup><small>6</small></sup>  Jer dolazi dan te će stražari vikati na brdu efrajimskom: 'Na noge! Na Sion se popnimo, k Jahvi, Bogu svojemu!'" </p>
<p id="v7"><sup><small>7</small></sup>  Jer ovako govori Jahve: "Kličite od radosti Jakovu, pozdravite burno prvaka naroda! Neka se ori vaš glas! Objavite slavopojkom: Jahve spasi narod svoj, Ostatak Izraelov! </p>
<p id="v8"><sup><small>8</small></sup>  Evo, ja ih vodim iz zemlje sjeverne, skupljam ih s krajeva zemlje: s njima su slijepi i hromi, trudnice i rodilje: vraća se velika zajednica. </p>
<p id="v9"><sup><small>9</small></sup>  Evo, u suzama pođoše, utješene sad ih vraćam! Vodit ću ih kraj potočnih voda, putem ravnim kojim neće posrnuti, jer ja sam otac Izraelu, Efrajim je moj prvenac." </p>
<p id="v10"><sup><small>10</small></sup>  Čujte, o narodi, riječ Jahvinu, objavite je širom dalekih otoka: "Onaj što rasprši Izraela, opet ga sabire i čuva ga k'o pastir stado svoje!" </p>
<p id="v11"><sup><small>11</small></sup>  Jer Jahve oslobodi Jakova, izbavi ga iz ruku jačeg od njega. </p>
<p id="v12"><sup><small>12</small></sup>  I oni će, radosno kličući, na vis sionski da se naužiju dobara Jahvinih: žita, ulja, mladog vina, jagnjadi i teladi, duša će im biti kao vrt navodnjen, nikad više neće ginuti. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Djevojke će se veselit' u kolu, mlado i staro zajedno, jer ću im tugu u radost pretvoriti, utješit ću ih i razveselit' nakon žalosti. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Pretilinom ću im okrijepiti svećenstvo i narod svoj nasititi dobrima" - riječ je Jahvina. </p>
<p id="v15"><sup><small>15</small></sup>  Ovako govori Jahve: "Čuj! U Rami se kukanje čuje i gorak plač: Rahela oplakuje sinove svoje, i neće da se utješi za djecom, jer njih više nema." </p>
<p id="v16"><sup><small>16</small></sup>  Ovako govori Jahve: "Prestani kukati, otari suze u očima! Patnje će tvoje biti nagrađene: oni će se vratiti iz zemlje neprijateljske. </p>
<p id="v17"><sup><small>17</small></sup>  Ima nade za tvoje potomstvo - riječ je Jahvina - sinovi tvoji vratit će se u svoj kraj. </p>
<p id="v18"><sup><small>18</small></sup>  Dobro čujem Efrajimov jecaj: 'Ti me pokara, i ja se popravih kao june još neukroćeno. Obrati me, da se obratim, jer ti si, Jahve, Bog moj. </p>
<p id="v19"><sup><small>19</small></sup>  Odvratih se od tebe, ali se pokajah, uvijek, i sad se u slabine tučem. Stidim se i crvenim, jer nosim sramotu mladosti svoje!'" </p>
<p id="v20"><sup><small>20</small></sup>  "Zar mi je Efrajim sin toliko drag, dijete najmilije? Jer koliko god mu prijetim, bez prestanka živo na njega mislim i srce mi dršće za njega od nježne samilosti" - riječ je Jahvina. </p>
<p id="v21"><sup><small>21</small></sup>  "Postavi putokaze, podigni stupove! Sjeti se ceste, puta kojim si prošla. I vrati se, djevice Izraelova, vrati se u gradove svoje! </p>
<p id="v22"><sup><small>22</small></sup>  Dokle ćeš još oklijevati, kćeri odmetnice? Jer Jahve stvori nešto novo na zemlji: Žena će okružiti Muža." </p>
<p id="v23"><sup><small>23</small></sup>  Ovako govori Jahve nad Vojskama, Bog Izraelov: "U zemlji  Judinoj, kad promijenim njezinu sudbinu, u njezinim će se gradovima  ovako govoriti: 'Blagoslovio te Jahve, prebivalište Pravednosti, Goro sveta!'" </p>
<p id="v24"><sup><small>24</small></sup>  "I u njoj će se opet nastaniti Judeja sa svim svojim  gradovima, ratari i oni što idu za stadima, </p>
<p id="v25"><sup><small>25</small></sup>  jer ja ću okrijepiti  dušu iscrpljenu, obilno nahraniti dušu klonulu. </p>
<p id="v26"><sup><small>26</small></sup>  Kao ono: 'Čim se probudih, pogledah: sladak li bijaše sanak moj!'" </p>
<p id="v27"><sup><small>27</small></sup>  "Evo dolaze dani - riječ je Jahvina - kad ću u domu Izraelovu  i u domu Judinu posijati sjeme čovječje i sjeme životinjsko. </p>
<p id="v28"><sup><small>28</small></sup>  I kao što sam nekoć bdio da ih iščupam, razvalim, istrijebim, zatrem i nesreću na njih svalim, tako ću sada brižno bdjeti  da ih podignem i posadim. </p>
<p id="v29"><sup><small>29</small></sup>  U one dane neće se više govoriti: 'Oci jedoše kiselo grožđe, a sinovima zubi trnu.' <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Nego će svatko umrijeti zbog vlastite krivice. I onomu  koji bude jeo kiselo grožđe zubi će trnuti." </p>
<p id="v31"><sup><small>31</small></sup>  "Evo dolaze dani - riječ je Jahvina - kad ću s domom  Izraelovim i s domom Judinim sklopiti Novi savez. </p>
<p id="v32"><sup><small>32</small></sup>  Ne Savez  kakav sam sklopio s ocima njihovim u dan kad ih uzeh za ruku  da ih izvedem iz zemlje egipatske, Savez što ga oni razvrgoše  premda sam ja gospodar njihov - riječ je Jahvina. </p>
<p id="v33"><sup><small>33</small></sup>  Nego, ovo  je Savez što ću ga sklopiti s domom Izraelovim poslije onih dana  - riječ je Jahvina: Zakon ću svoj staviti u dušu njihovu i upisati  ga u njihovo srce. I bit ću Bog njihov, a oni narod moj. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  I  neće više učiti drug druga ni brat brata govoreći: 'Spoznajte  Jahvu!' nego će me svi poznavati, i malo i veliko - riječ je  Jahvina - jer ću oprostiti bezakonje njihovo i grijeha se njihovih  neću više spominjati." <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Ovako govori Jahve, koji daje da sunce sjaje danju, a mjesec i zvijezde da svijetle noću, koji burka more da mu valovi buče - ime mu je Jahve nad Vojskama: </p>
<p id="v36"><sup><small>36</small></sup>  "Ako se ikad ti zakoni poremete preda mnom - riječ je Jahvina - onda će i potomstvo Izraelovo prestati da bude narod pred licem mojim zauvijek! </p>
<p id="v37"><sup><small>37</small></sup>  Ako se mogu izmjeriti nebesa gore, i dolje istražiti temelji zemlje, onda ću i ja odbaciti potomstvo Izraelovo zbog svega što počiniše" - riječ je Jahvina. </p>
<p id="v38"><sup><small>38</small></sup>  "Evo dolaze dani - riječ je Jahvina - kada će grad Jahvin  biti opet sazidan, od Kule Hananelove do Vrata ugaonih. </p>
<p id="v39"><sup><small>39</small></sup>  I  još će se dalje protegnuti mjerničko uže, pravo do brežuljka  Gareba, a onda okrenuti prema Goi. </p>
<p id="v40"><sup><small>40</small></sup>  I sva dolina trupla i  pepela, i sva polja do potoka Kidrona, do ugla Konjskih vrata  na istoku, bit će svetinja Jahvina. I neće više biti razaranja  ni prokletstva." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 30</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/32">
          <span class="pr-2">Jeremija - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:3 <i>Gravitacija uma</i>: <a href="/hr/The_Urantia_Book/9#p6_2">KU 9:6.2</a>.  <i>Gravitacija duha</i>: <a href="/hr/The_Urantia_Book/7#p3_2">KU 7:3.2</a>.  <i>Ljubljen vječnom ljubavlju</i>: <a href="/hr/The_Urantia_Book/97#p6_3">KU 97:6.3</a>.  <i>Gravitacija duha</i>: <a href="/hr/The_Urantia_Book/195#p10_1">KU 195:10.1</a>.  <i>Gravitacija duha</i>: <a href="/hr/The_Urantia_Book/188#p5_10">KU 188:5.10</a>.  <i>Gravitacija duha</i>: <a href="/hr/The_Urantia_Book/7#p1_1">KU 7:1.1</a>.  <i>Gravitacija duha</i>: <a href="/hr/The_Urantia_Book/14#p2_7">KU 14:2.7</a>.  <i>Gravitacija duha</i>: <a href="/hr/The_Urantia_Book/174#p5_13">KU 174:5.13</a>.  <i>Privuci sve ljude (duhovna gravitacija)</i>: <a href="/hr/The_Urantia_Book/1#p4_2">KU 1:4.2</a>.  <i>Gravitacija duha</i>: <a href="/hr/The_Urantia_Book/5#p6_9">KU 5:6.9</a>.  <i>Gravitacija duha</i>: <a href="/hr/The_Urantia_Book/34#p4_2">KU 34:4.2</a>.  <i>Gravitacija duha</i>: <a href="/hr/The_Urantia_Book/12#p8_4">KU 12:8.4</a>.  <i>Gravitacija duha</i>: <a href="/hr/The_Urantia_Book/20#p1_6">KU 20:1.6</a>.  <i>Gravitacija duha</i>: <a href="/hr/The_Urantia_Book/157#p6_10">KU 157:6.10</a>.  <i>Ljubi vječnom ljubavlju</i>: <a href="/hr/The_Urantia_Book/131#p2_13">KU 131:2.13</a>.  <i>Gravitacija duha</i>: <a href="/hr/The_Urantia_Book/108#p4_1">KU 108:4.1</a>.  <i>Gravitacija duha</i>: <a href="/hr/The_Urantia_Book/180#p4_5">KU 180:4.5</a>.  <i>Gravitacija duha</i>: <a href="/hr/The_Urantia_Book/107#p0_5">KU 107:0.5</a>.  <i>Gravitacija duha</i>: <a href="/hr/The_Urantia_Book/11#p8_9">KU 11:8.9</a>. </li>
  <li id="fn2"><a href="#cite2">↑</a> 31:12,14 <i>Bog je obilat</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn3"><a href="#cite3">↑</a> 31:13 <i>On će utješiti ožalošćene</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn4"><a href="#cite4">↑</a> 31:29-30 <i>Samo grešna duša umire</i>: <a href="/hr/The_Urantia_Book/145#p2_7">KU 145:2.7</a>. </li>
  <li id="fn5"><a href="#cite5">↑</a> 31:29-34 <i>Kiselo grožđe, zubi na trnu</i>: <a href="/hr/The_Urantia_Book/145#p2_5">KU 145:2.5</a>. </li>
  <li id="fn6"><a href="#cite6">↑</a> 31:33 <i>Zakon zapisan u srcima ljudi</i>: <a href="/hr/The_Urantia_Book/121#p7_5">KU 121:7.5</a>. </li>
  <li id="fn7"><a href="#cite7">↑</a> 31:34 <i>Poznaj svoga Boga</i>: <a href="/hr/The_Urantia_Book/5#p4_8">KU 5:4.8</a>. </li>
</ol>
</div>
