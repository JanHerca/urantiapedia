<!--
title: "Jeremija - Poglavlje 51"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/50">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 50</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/52">
          <span class="pr-2">Jeremija - Poglavlje 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako govori Jahve: "Gle, ja podižem protiv Babilona i protiv pučanstva kaldejskog vjetar zatornički. </p>
<p id="v2"><sup><small>2</small></sup>  Poslat ću na Babilon vijače da ga viju i prorešetaju zemlju njegovu. Kad ga sa svih strana opkole u kobni dan, </p>
<p id="v3"><sup><small>3</small></sup>  nek' strijelac luka ne odlaže, nek' ne skida oklopa! Ne štedite mladića njihovih, svu mu vojsku kleto uništite! </p>
<p id="v4"><sup><small>4</small></sup>  Pobijeni će padati po zemlji kaldejskoj, probodeni po ulicama njegovim." </p>
<p id="v5"><sup><small>5</small></sup>  Ne, Izrael - Judeja - nije udovica Boga svojega, Jahve nad Vojskama, iako je zemlja njihova puna krivice protiv Sveca Izraelova. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Bježite iz Babilona, nek' svak' spasi život svoj, da ne izginete s njegova bezakonja, jer ovo je vrijeme Jahvine odmazde, svakom plaća po zasluzi! </p>
<p id="v7"><sup><small>7</small></sup>  Babilon bijaše pehar zlatni u ruci Jahvinoj, pehar koji opi svijet cijeli. Vinom tim se puci opiše, i zato se puci obezumiše. </p>
<p id="v8"><sup><small>8</small></sup>  Iznenada pade Babilon, razmrskan: zakukajte nad njim! Potražite balzama rani njegovoj: možda će ozdravit'! </p>
<p id="v9"><sup><small>9</small></sup>  Liječili smo Babilon, al' se ne izliječi. Pustimo ga, vratimo se svaki u svoj kraj! Jer do neba dopire njegova osuda i diže se pod oblake. </p>
<p id="v10"><sup><small>10</small></sup>  Jahve je iznio pravdu našu! Hajde da Sionu objavimo djelo Jahve, Boga našega. </p>
<p id="v11"><sup><small>11</small></sup>  Naoštrite strelice, napunite tobolce! Jahve potače duh kraljeva medijskih jer naumi zatrti Babilon, Jahvina je to osveta, osveta za Hram njegov. </p>
<p id="v12"><sup><small>12</small></sup>  Razvijte stijeg, zidine babilonske! Pojačajte straže! Postavite stražare! Razmjestite zasjede! Jer Jahve što naumi to sad izvodi, kako je rekao protiv Babilona. </p>
<p id="v13"><sup><small>13</small></sup>  O, ti što prebivaš na velikim vodama i bogat blagom svakojakim! Sad ti svršetak dođe, kraj tvojoj lakomosti. </p>
<p id="v14"><sup><small>14</small></sup>  Životom svojim zakle se Jahve nad Vojskama: "Napunit ću te ljudstvom kao skakavcima, zaorit će protiv tebe vika bojna." </p>
<p id="v15"><sup><small>15</small></sup>  On snagom svojom stvori zemlju, mudrošću svojom uspostavi krug zemaljski i umom svojim razape nebesa. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Kad mu glas zaori, huče vode na nebesima, oblake diže s kraja zemlje: stvara kiši munje, vjetar izvodi iz skrovišta njegovih. </p>
<p id="v17"><sup><small>17</small></sup>  Svakom čovjeku pamet stane, svaki se zlatar zastidi svoga kipa, jer svi su mu kipovi samo varka, nema u njima duha. </p>
<p id="v18"><sup><small>18</small></sup>  Isprazni su oni, smiješne tvorevine, propast će u dan kazne. </p>
<p id="v19"><sup><small>19</small></sup>  'Jakovljev dio' nije kao oni: jer on je sve stvorio, Izrael pleme je baštine njegove. Jahve nad Vojskama ime je njegovo. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ti si mi bio malj, oružje ratno. Pomlatih tobom narode, razmrskah tobom kraljevstva. </p>
<p id="v21"><sup><small>21</small></sup>  Pomlatih tobom konja i konjanika, pomlatih tobom bojna kola i vozača. </p>
<p id="v22"><sup><small>22</small></sup>  Pomlatih tobom čovjeka i ženu, pomlatih tobom starca i dijete. Pomlatih tobom mladića i djevojku, pomlatih tobom pastira i stado. </p>
<p id="v23"><sup><small>23</small></sup>  Pomlatih tobom ratara i zapregu njegovu, pomlatih tobom namjesnike i upravljače. </p>
<p id="v24"><sup><small>24</small></sup>  Ali na vaše oči sada plaća Babilonu i svim Kaldejcima za  sve zlo koje učiniše Sionu - riječ je Jahvina. </p>
<p id="v25"><sup><small>25</small></sup>  "Evo me na te, Goro zatornice - riječ je Jahvina - zatornice svega svijeta! Zamahnut ću rukom protiv tebe, svalit ću te s litice, pretvorit ću te u goru spaljenu. </p>
<p id="v26"><sup><small>26</small></sup>  Iz tebe više neće klesati kamen ugaoni ni kamen temeljac, bit ćeš vječna pustinja" - riječ je Jahvina. </p>
<p id="v27"><sup><small>27</small></sup>  Podignite stijeg u zemlji, zatrubite u rog među narodima! Pripremite na nj narode, sazovite na nj kraljevstva - Ararat, Mini, Aškenaz! Postavite protiv njega pozivnike, nek' nasrnu konji k'o dlakavi skakavci! </p>
<p id="v28"><sup><small>28</small></sup>  Spremite na nj narode, kraljeve medijske, vojvode i namjesnike njihove i svu zemlju kojom vladaju. </p>
<p id="v29"><sup><small>29</small></sup>  Zemlja će se tresti, drhtati, kad se stanu uspinjati k Babilonu svi naumi Jahvini da pretvori zemlju babilonsku u pustinju nenastanjenu. </p>
<p id="v30"><sup><small>30</small></sup>  Nebojše babilonske odustaše od borbe, u utvrdama posjedaše, nesta sile njihove: postadoše kao žene. Spaljeni su domovi njihovi, polomljeni zasuni na vratima. </p>
<p id="v31"><sup><small>31</small></sup>  Teklič tekliča prestiže, glasnik juri za glasnikom, da jave kralju babilonskom da mu je grad sa svih strana zauzet, </p>
<p id="v32"><sup><small>32</small></sup>  prijelazi zaposjednuti, tvrđave ognjem popaljene, a ratnici prestrašeni. </p>
<p id="v33"><sup><small>33</small></sup>  Jer ovako govori Jahve, Bog Izraelov: "Kći je babilonska kao gumno u vrijeme kad se po njem gazi; još malo, i doći će joj vrijeme žetve." </p>
<p id="v34"><sup><small>34</small></sup>  Izjeo me, satro babilonski kralj, odgurnuo me kao prazan pladanj, k'o zmaj me on progutao, napunio trbušinu, iz mog me istjerao Edena. </p>
<p id="v35"><sup><small>35</small></sup>  "Nasilje i patnje moje na Babilon!" govore stanovnici Siona. "Krv moja na Kaldejce!" govori Jeruzalem. </p>
<p id="v36"><sup><small>36</small></sup>  Zato ovako govori Jahve: "Gle, ja ću braniti parnicu tvoju i krvavo te osvetiti. Sasušit ću more njegovo i presahnut ću izvore njegove. </p>
<p id="v37"><sup><small>37</small></sup>  Babilon će biti hrpa ruševina, brlog čagljima, užas i ruglo, kraj nenastanjen. </p>
<p id="v38"><sup><small>38</small></sup>  Svi zajedno riču k'o lavovi, zavijaju kao lavići. </p>
<p id="v39"><sup><small>39</small></sup>  Kad se ugriju, priredit će im pijanku, napojiti ih da se provesele, da zaspe vječnim snom, da se više ne probude - riječ je Jahvina. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Odvest ću ih k'o janjce na klanje, kao jarce i ovnove." </p>
<p id="v41"><sup><small>41</small></sup>  "Kako li je zauzet, kako osvojen taj ponos zemlje sve? Kako li Babilon posta strašilo narodima? </p>
<p id="v42"><sup><small>42</small></sup>  Uzdiglo se more protiv Babilona, prekrilo ga valovlje njegovo. </p>
<p id="v43"><sup><small>43</small></sup>  Gradovi mu pustoš postali, zemlja suha, pustara: čovjek u njoj ne stanuje, niti njom prolazi sin čovječji." </p>
<p id="v44"><sup><small>44</small></sup>  "Kaznit ću Bela babilonskog, iz ralja mu otet što je progutao. Neće više k njemu hrliti narodi, srušit će se babilonske zidine. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Izađi iz njega, narode moj! Nek' svaki spasi život svoj od jarosnoga gnjeva Jahvina! </p>
<p id="v46"><sup><small>46</small></sup>  Neka vam srce ne klone! Ne bojte se glasÄa što se zemljom šire, jedne godine ovakvi, druge onakvi, i što u zemlji vlada nasilje, te silnik za silnikom ustaje. </p>
<p id="v47"><sup><small>47</small></sup>  Jer evo dolaze dani kada ću kazniti kipove babilonske, i sva će mu se zemlja postidjeti, i svi će mu pobijeni ležat' posred grada. </p>
<p id="v48"><sup><small>48</small></sup>  Tada će nad Babilonom klicati nebo i zemlja i sve što je na njima, jer će sa sjevera navaliti na grad, zatornici njegovi - riječ je Jahvina! </p>
<p id="v49"><sup><small>49</small></sup>  I Babilon mora pasti za pobijene Izraelce, kao što su za Babilon padali pobijeni po svem svijetu. </p>
<p id="v50"><sup><small>50</small></sup>  Vi što umakoste maču, idite, ne ostajte ovdje. Spominjite se Jahve u zemlji dalekoj, i neka vam Jeruzalem bude na srcu: </p>
<p id="v51"><sup><small>51</small></sup>  'Stidjeli smo se slušajuć' sramotu, rumenilo nam prekrilo lice kad ono tuđinci nahrupiše u Svetište Doma Jahvina.' </p>
<p id="v52"><sup><small>52</small></sup>  Zato, evo, dolaze dani - riječ je Jahvina - kad ću kazniti kipove njegove i po svoj će mu zemlji stenjat' ranjenici. </p>
<p id="v53"><sup><small>53</small></sup>  Da se Babilon popne do neba, da se utvrdi na visu nedostupnu, na moju će zapovijed na nj navalit' pustošnici" - riječ je Jahvina. </p>
<p id="v54"><sup><small>54</small></sup>  Čujte vapaj iz Babilona, i strašan poraz iz zemlje kaldejske! </p>
<p id="v55"><sup><small>55</small></sup>  Jer sam Jahve pustoši Babilon, on stišava strašnu buku njegovu: bučili su vali njegovi k'o vode velike, razlijegala se huka njihova. </p>
<p id="v56"><sup><small>56</small></sup>  Jest, pustošnik dođe na Babilon, uhvaćeni su ratnici njegovi, lukovi im polomljeni. Zaista, Jahve je Bog osvetnik koji plaća po zasluzi! </p>
<p id="v57"><sup><small>57</small></sup>  "Opojit ću mu knezove i mudrace, vojvode, namjesnike i ratnike: da zaspe vječnim snom pa se više ne probude" - govori Kralj, ime mu je Jahve nad Vojskama. </p>
<p id="v58"><sup><small>58</small></sup>  Ovako govori Jahve nad Vojskama: "Široke zidine babilonske bit će do temelja razvaljene, a visoka trava njegova bit će ognjem spaljena. Narodi se zalud trudili, puci se za oganj mučili!" </p>
<p id="v59"><sup><small>59</small></sup>  Evo zapovijedi što je prorok Jeremija dade Seraji, sinu  Mahsejina sina Nerije, kad je Seraja krenuo u Babilon sa Sidkijom, kraljem judejskim, četvrte godine njegova vladanja. Seraja bijaše  veliki komornik. </p>
<p id="v60"><sup><small>60</small></sup>  Jeremija je u jednu knjigu bio zapisao svu  nesreću koja je morala doći na Babilon - sva ona proroštva napisana  protiv Babilona. </p>
<p id="v61"><sup><small>61</small></sup>  Jeremija reče Seraji: "Kad dođeš u Babilon, išti prigodu da obznaniš sve ove riječi. </p>
<p id="v62"><sup><small>62</small></sup>  I reci: 'Jahve, ti sam reče da ćeš zatrti ovo mjesto te u njemu ničega više  neće biti, ni čovjeka ni živinčeta, nego će postati vječna pustinja.' </p>
<p id="v63"><sup><small>63</small></sup>  Kad pročitaš ovu knjigu, zaveži je za kamen i baci uEufrat. </p>
<p id="v64"><sup><small>64</small></sup>  I reci: 'Ovako će potonuti Babilon i neće se više podići  iz nesreće koju ću na nj svaliti.'" To su riječi Jeremijine. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/50">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 50</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/52">
          <span class="pr-2">Jeremija - Poglavlje 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 51:5 <i>Svetac Izraelov</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn2"><a href="#cite2">↑</a> 51:15 <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog je sveznajući</i>: <a href="/hr/The_Urantia_Book/131#p10_3">KU 131:10.3</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn3"><a href="#cite3">↑</a> 51:15-16 <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Bog kao Stvoritelj svega</i>: <a href="/hr/The_Urantia_Book/0#p2_9">KU 0:2.9</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Bog je stvorio sve</i>: <a href="/hr/The_Urantia_Book/131#p2_2">KU 131:2.2</a>. </li>
  <li id="fn4"><a href="#cite4">↑</a> 51:19 <i>Izvor svih stvari</i>: <a href="/hr/The_Urantia_Book/3#p2_5">KU 3:2.5</a>. </li>
  <li id="fn5"><a href="#cite5">↑</a> 51:39 <i>Nepreživljavanje</i>: <a href="/hr/The_Urantia_Book/49#p6_7">KU 49:6.7</a>. </li>
  <li id="fn6"><a href="#cite6">↑</a> 51:44 <i>Sukobljeni „bogovi“ Bel</i>: <a href="/hr/The_Urantia_Book/95#p1_3">KU 95:1.3</a>. </li>
</ol>
</div>
