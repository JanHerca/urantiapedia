<!--
title: "Jeremija - Poglavlje 13"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/12">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 12</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/14">
          <span class="pr-2">Jeremija - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako mi govori Jahve: "Idi i kupi sebi lanen pojas i opaši  bokove. Ali ga u vodu ne umači." </p>
<p id="v2"><sup><small>2</small></sup>  I kupih pojas po riječi Jahvinoj  i opasah bokove. </p>
<p id="v3"><sup><small>3</small></sup>  I dođe mi drugi put riječ Jahvina: </p>
<p id="v4"><sup><small>4</small></sup>  "Uzmi  pojas što si ga kupio i njime se opasao, digni se, idi do rijeke  Eufrata i sakrij ga ondje u pukotinu pećine." </p>
<p id="v5"><sup><small>5</small></sup>  I odoh i sakrih  ga kraj Eufrata, kako mi Jahve zapovjedi. Poslije mnogo dana  reče mi Jahve: </p>
<p id="v6"><sup><small>6</small></sup>  "Ustaj, idi na Eufrat pa izvuci odande pojas  za koji ti zapovjedih da ga ondje sakriješ." </p>
<p id="v7"><sup><small>7</small></sup>  Odoh na Eufrat, izvukoh i uzeh pojas s mjesta gdje ga bijah sakrio, i gle: pojas  istrunuo, ne bijaše više nizašto. </p>
<p id="v8"><sup><small>8</small></sup>  Tada mi dođe riječ Jahvina: </p>
<p id="v9"><sup><small>9</small></sup>  "Ovako govori Jahve: Tako ću uništiti silnu oholost Judeje  i Jeruzalema. </p>
<p id="v10"><sup><small>10</small></sup>  Narod taj opaki koji ne sluša mojih riječi, nego slijedi okorjelo srce svoje i trči za drugim bogovima da  im služi i da im se klanja, postat će kao tvoj pojas koji nije  više nizašto. </p>
<p id="v11"><sup><small>11</small></sup>  Jer kao što pojas prianja uz bedra čovjekova, tako sam htio da sav dom Izraelov i sav dom Judin prianja uza  me - riječ je Jahvina - da budu moj narod, moj dobar glas, moj  ponos, moja slava i čast. Ali nisu poslušali!" </p>
<p id="v12"><sup><small>12</small></sup>  Reci tom narodu: "Svaki se vrč puni vinom." A oni će  ti prigovoriti: "Zar možda ne znamo da se svaki vrč puni vinom?" </p>
<p id="v13"><sup><small>13</small></sup>  Reci im tada: "Ovako govori Jahve: evo, napunit ću pijanošću  sve stanovnike ove zemlje, kraljeve što sjede na prijestolju  Davidovu, i svećenike, i proroke, i sve Jeruzalemce. </p>
<p id="v14"><sup><small>14</small></sup>  I porazbijat  ću ih jednog o drugoga, očeve zajedno sa sinovima - riječ je  Jahvina. Uništit ću ih bez samilosti, bez milosrđa i bez smilovanja." </p>
<p id="v15"><sup><small>15</small></sup>  Poslušajte, dobro čujte, okanite se oholosti: Jahve sad govori! </p>
<p id="v16"><sup><small>16</small></sup>  Dajte slavu Jahvi, Bogu svojemu, prije nego što se smrkne, prije nego što se noge vaše spotaknu po planinama mračnim. Vi se nadate svjetlosti, a on će je u mrak pretvoriti, prometnuti u crnu tamu! </p>
<p id="v17"><sup><small>17</small></sup>  Ako ovo ne poslušate, potajno će mi duša plakati zbog oholosti vaše, suze će roniti, oko će mi suze prolijevati, jer Jahvino stado u izgnanstvo odlazi. </p>
<p id="v18"><sup><small>18</small></sup>  Reci kralju i kraljici-majci: "Sjednite duboko dolje, jer vijenac slave pade s vaših glava. </p>
<p id="v19"><sup><small>19</small></sup>  Gradovi Negeba zatvoreni su, i nikoga nema da ih otvori. Sva je Judeja izgnana, sasvim izgnana!" </p>
<p id="v20"><sup><small>20</small></sup>  Podigni oči, Jeruzaleme, i pogledaj one što nadiru sa Sjevera. Gdje je stado tebi povjereno, slavne ovce tvoje? </p>
<p id="v21"><sup><small>21</small></sup>  Što ćeš reći kada ti se nametnu kao gospodari tvoji oni koje si sam naučio da te kao ljubavnici vode. Neće li te bolovi spopasti kao porodilju? </p>
<p id="v22"><sup><small>22</small></sup>  Možda ćeš se tad upitati: "Zašto me to snašlo?" Zbog mnoštva bezakonja tvojih otkriše ti skute, nasilje nad tobom učiniše. </p>
<p id="v23"><sup><small>23</small></sup>  Može li Etiopljanin promijeniti kožu svoju? Ili leopard krzno svoje? "A vi, možete li činiti dobro, navikli da zlo činite? </p>
<p id="v24"><sup><small>24</small></sup>  Zato ću vas raspršiti k'o pljevu koju raznosi pustinjski vjetar. </p>
<p id="v25"><sup><small>25</small></sup>  To je sudba tvoja i dio tebi odmjeren - riječ je Jahvina - jer si mene zaboravio i u laž se uzdao. </p>
<p id="v26"><sup><small>26</small></sup>  Sam ću ti halju do lica podići da se tvoja golotinja vidi. </p>
<p id="v27"><sup><small>27</small></sup>  Sve preljube tvoje, tvoje vriskanje i bestidno tvoje bludničenje, na humcima, u poljima, vidio sam tvoje grozote. Jao tebi, Jeruzaleme! Još se ne očisti i dokle će to još trajati ...?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/12">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 12</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/14">
          <span class="pr-2">Jeremija - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
