<!--
title: "Jeremija - Poglavlje 46"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/45">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 45</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/47">
          <span class="pr-2">Jeremija - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koju Jahve uputi proroku Jeremiji protiv naroda. </p>
<p id="v2"><sup><small>2</small></sup>  Još o Egiptu. Protiv vojske faraona Neka, kralja egipatskoga, što bijaše  kod rijeke Eufrata, u Karkemišu, i kralj Nabukodonozor ga potuče, četvrte godine Jojakima, sina Jošijina, kralja judejskoga. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Pripremite štitove i oklope! Naprijed, u boj! </p>
<p id="v4"><sup><small>4</small></sup>  Upregnite konje! Na kola, vozači! Postavite se pod kacigama! Naperite koplja! Navucite oklope! </p>
<p id="v5"><sup><small>5</small></sup>  Što vidim? Zaprepašteni, uzmiču? Junaci njihovi, poraženi, u bijeg udariše glavom bez obzira! Užas odasvud - riječ je Jahvina. </p>
<p id="v6"><sup><small>6</small></sup>  Ni najbrži ne umače, ni najhrabriji ne uteče! Na sjeveru, na obali Eufrata, posrću i padaju. </p>
<p id="v7"><sup><small>7</small></sup>  Tko se to diže poput Nila, čije vode šume, k'o brzaci nabujaše? </p>
<p id="v8"><sup><small>8</small></sup>  To Egipat se diže poput Nila, k'o brzaci vode mu nabujaše. I govori: dići ću se, poplaviti zemlju, opustošiti gradove i pučanstvo! </p>
<p id="v9"><sup><small>9</small></sup>  Konji, naprijed! Poletite, kola bojna! Navalite, ratnici! Kušiti, Putijci, štitom zaštićeni, i Ludijci, što lukom strijeljate! </p>
<p id="v10"><sup><small>10</small></sup>  Ovo je dan Jahve nad Vojskama - dan osvete da se dušmanima svojim osveti: mač će se nažderati, nasititi, glad utoliti krvlju njihovom! Jer Gospod, Jahve nad Vojskama, ima žrtveno klanje u sjevernoj zemlji uz obalu Eufrata. </p>
<p id="v11"><sup><small>11</small></sup>  Popni se na Gilead, balzama potraži, djevice, kćeri egipatska! Uzalud lijekovi mnogi: nema tebi ozdravljenja! </p>
<p id="v12"><sup><small>12</small></sup>  Narodi čuše za tvoju sramotu, vapaji tvoji napuniše zemlju. Jer se junak o junaka spotiče i obojica padaju. </p>
<p id="v13"><sup><small>13</small></sup>  Riječ koju Jahve uputi proroku Jeremiji kad Nabukodonozor, kralj babilonski, dođe da udari na zemlju egipatsku. </p>
<p id="v14"><sup><small>14</small></sup>  Navijestite Egiptu, objavite u Migdolu, obznanite u Memfisu: "Svrstaj se! Spremi se! Jer mač već ždere sve oko tebe! </p>
<p id="v15"><sup><small>15</small></sup>  Što? Zar Apis pobježe? Tvoj se Bik ne odrva?" Da, Jahve ga obori! </p>
<p id="v16"><sup><small>16</small></sup>  On učini te mnogi posrnuše, popadaše jedan na drugoga. I gle, govore: "Na noge! Vratimo se svom narodu, rodnoj grudi svojoj, pred mačem koljačkim!" </p>
<p id="v17"><sup><small>17</small></sup>  Faraonu, kralju egipatskom, ime nadjenite: "Graja što pravi čas promaši." </p>
<p id="v18"><sup><small>18</small></sup>  "Tako, života mi moga" - govori Kralj, komu je ime Jahve nad Vojskama - "ono će doći kao Tabor posred gora, kao Karmel iznad mora. </p>
<p id="v19"><sup><small>19</small></sup>  Spremi izgnanički zavežljaj, udomljena kćeri egipatska, jer Memfis će biti u pustoš pretvoren, poharan i nenastanjen. </p>
<p id="v20"><sup><small>20</small></sup>  Egipat bijaše lijepa junica, ali ide, ide na nju obad sa Sjevera. </p>
<p id="v21"><sup><small>21</small></sup>  A i plaćenici egipatski što k'o gojna telad usred nje življahu, i oni se okrenuše, u bijeg udariše, ne mogu se odhrvati jer ih stiže Dan propasti, dođe vrijeme da se kazne. </p>
<p id="v22"><sup><small>22</small></sup>  Slušaj! K'o da zmija sikće, sa svom silom dolaze, sjekirama na nju navaljuju, baš k'o drvosječe. </p>
<p id="v23"><sup><small>23</small></sup>  Posjeći će šumu - riječ je Jahvina - iako je neprohodna. Više ih je nego skakavaca, broja njima nema. </p>
<p id="v24"><sup><small>24</small></sup>  Osramoćena je zemlja egipatska, predana je narodu Sjevera." </p>
<p id="v25"><sup><small>25</small></sup>  Govori Jahve nad Vojskama, kralj Izraelov: "Evo, kaznit  ću Amona Tebskoga, faraona i Egipat, i sve njegove bogove, kraljeve, faraona i sve koji se u nj uzdaju. </p>
<p id="v26"><sup><small>26</small></sup>  Predat ću ih u ruke onima  što im rade o glavi, u ruke Nabukodonozora, kralja babilonskoga, i u ruke slugu njegovih. A poslije će Egipat biti opet naseljen, kao u stara vremena" - riječ je Jahvina. </p>
<p id="v27"><sup><small>27</small></sup>  "Ne boj se, Jakove, slugo moja, ne plaši se, Izraele! Jer, evo, spasit ću te izdaleka i potomstvo tvoje iz zemlje izgnanstva. Jakov će se opet smiriti, spokojno će živjet' i nitko ga neće plašiti. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Ne boj se, Jakove, slugo moja - riječ je Jahvina - jer ja sam s tobom. Zatrt ću narode među koje te prognah, a tebe neću sasvim uništiti: ali ću te kaznit' po pravici, ne smijem te pustit' nekažnjena." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/45">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 45</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/47">
          <span class="pr-2">Jeremija - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 46:2 <i>Nechov poraz</i>: <a href="/hr/The_Urantia_Book/97#p9_25">KU 97:9.25</a>. </li>
  <li id="fn2"><a href="#cite2">↑</a> 46:27 <i>Ne dajte se obeshrabriti budućim događajima</i>: <a href="/hr/The_Urantia_Book/174#p0_2">KU 174:0.2</a>. </li>
</ol>
</div>
