<!--
title: "Jeremija - Poglavlje 42"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/41">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 41</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/43">
          <span class="pr-2">Jeremija - Poglavlje 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nato svi vojni zapovjednici, osobito Johanan, sin Kareahov, i Azarja, sin Hošajin, i sav narod, malo i veliko, pristupiše </p>
<p id="v2"><sup><small>2</small></sup>  i rekoše proroku Jeremiji: "Pomno počuj molbu našu! Zagovaraj  nas pred Jahvom, Bogom svojim, za sav ovaj ostatak, jer nas,  kako i sam vidiš, ostade još samo malo od velikoga broja koliko  nas je nekoć bilo. </p>
<p id="v3"><sup><small>3</small></sup>  Neka nam Jahve, Bog tvoj, objavi kuda da  krenemo i što valja da činimo." </p>
<p id="v4"><sup><small>4</small></sup>  Prorok im Jeremija odgovori:  "Pristajem. Pomolit ću se, kao što rekoste, Jahvi, Bogu vašemu, i javit ću vam sve što on odgovori, ni riječi vam neću zatajiti." </p>
<p id="v5"><sup><small>5</small></sup>  Oni pak rekoše Jeremiji: "Neka Jahve bude istinit i vjerodostojan  svjedok protiv nas ako ne postupimo sasvim po riječima koje će  nam Jahve, Bog tvoj, po tebi objaviti. </p>
<p id="v6"><sup><small>6</small></sup>  Bio povoljan ili nepovoljan  glas Jahve, Boga našega, komu te šaljemo, mi ćemo ga slušati  da nam dobro bude što poslušasmo glas Jahve, Boga svojega." </p>
<p id="v7"><sup><small>7</small></sup>  Poslije deset dana dođe riječ Jahvina Jeremiji. </p>
<p id="v8"><sup><small>8</small></sup>  Tada  on pozva Johanana, sina Kareahova, sve vojne zapovjednike koji  bijahu s njim i sav narod, malo i veliko, </p>
<p id="v9"><sup><small>9</small></sup>  te im reče: "Ovako govori Jahve, Bog Izraelov, kojemu ste me poslali  da izlijem preda nj molbu vašu: </p>
<p id="v10"><sup><small>10</small></sup>  'Ako budete mirno živjeli  u zemlji ovoj, podići ću vas i neću vas više razoriti; posadit  ću vas, a ne iskorijeniti. Jer se kajem za zlo koje sam vam nanio. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ne bojte se kralja babilonskoga od koga strahujete. Ne bojte  ga se - riječ je Jahvina - jer ja sam s vama da vas spasim i  izbavim iz ruku njegovih. </p>
<p id="v12"><sup><small>12</small></sup>  I ja ću vam pribaviti milost da  vam se smiluje i pusti vas da u zemlji svojoj živite.' </p>
<p id="v13"><sup><small>13</small></sup>  Ako  pak kažete: 'Nećemo ostati u ovoj zemlji', ne pokoravajući se  glasu Jahve, Boga svoga, </p>
<p id="v14"><sup><small>14</small></sup>  ako kažete: 'Ne, u Egipat idemo, rata više da ne vidimo, glasa bojnog roga više da ne čujemo, da ne moramo biti više gladni kruha; da, onamo idemo', </p>
<p id="v15"><sup><small>15</small></sup>  onda  čujte riječ Jahvinu, vi koji ste Ostatak Judeje: Ovako govori  Jahve nad Vojskama, Bog Izraelov: 'Ako ste odlučili krenuti u  Egipat da ondje živite, </p>
<p id="v16"><sup><small>16</small></sup>  mač kojega se plašite u zemlji će  vas egipatskoj dostići; glad od koje strahujete, u Egiptu će  vam biti za petama: i ondje ćete umrijeti! </p>
<p id="v17"><sup><small>17</small></sup>  I svi oni koji  odluče da odu u Egipat i da se ondje nasele, poginut će od mača, gladi i kuge: nitko živ neće umaći nesreći koju ću na njih svaliti.' </p>
<p id="v18"><sup><small>18</small></sup>  Jer ovako govori Jahve nad Vojskama, Bog Izraelov: 'Kao što  se srdžba moja i bijes moj oboriše na Jeruzalemce, tako će se  gnjev moj izliti i na vas ako pođete u Egipat: postat ćete prokletstvo, užas, kletva i poruga, a ovoga mjesta nikad više nećete ugledati.' </p>
<p id="v19"><sup><small>19</small></sup>  Vama, koji ste Ostatak Judeje, Jahve poručuje da ne idete  u Egipat. Dobro znajte da sam danas bio svjedok protiv vas. </p>
<p id="v20"><sup><small>20</small></sup>  Jer  sami sebe obmanjujete. TÓa vi ste me poslali k Jahvi, Bogu svome  rekavši: 'Zagovaraj nas pred Jahvom, Bogom našim, i saopći nam  sve što ti on objavi, i mi ćemo to učiniti.' </p>
<p id="v21"><sup><small>21</small></sup>  A danas sam  vam objavio, ali vi ne slušate više glasa Jahve, Boga svojega, koji me k vama posla. </p>
<p id="v22"><sup><small>22</small></sup>  Znajte, dakle, dobro: od mača, gladi  i kuge poginut ćete na mjestu kamo hoćete da odete da se ondje  naselite." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/41">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 41</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/43">
          <span class="pr-2">Jeremija - Poglavlje 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 42:10 <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>.  <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>. </li>
</ol>
</div>
