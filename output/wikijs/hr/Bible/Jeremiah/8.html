<!--
title: "Jeremija - Poglavlje 8"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/7">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 7</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/9">
          <span class="pr-2">Jeremija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "U ono vrijeme - riječ je Jahvina - povadit će iz grobova kosti  kraljeva judejskih, kosti knezova njezinih, kosti svećenika,  kosti proroka i kosti žitelja jeruzalemskih. </p>
<p id="v2"><sup><small>2</small></sup>  I razasut će  ih prema suncu, prema mjesecu i prema svoj vojsci nebeskoj, koje  ljubljahu, kojima služahu, koje slijeđahu, koje za savjet pitahu  i kojima se klanjahu. I neće ih pokupiti i sahraniti; ostat će  kao gnoj po zemlji. </p>
<p id="v3"><sup><small>3</small></sup>  Tada će svima onima što preostanu od tih  zlih plemena, po svim mjestima kuda ih rasprših, smrt biti milija  od života" - riječ je Jahve nad Vojskama. </p>
<p id="v4"><sup><small>4</small></sup>  "Reci im: Ovako govori Jahve: 'Padne li tko, neće li opet ustati, zaluta li, neće li se opet vratiti? </p>
<p id="v5"><sup><small>5</small></sup>  Zašto onda taj narod luta uporno i neprekidno? Čvrsto se drže laži, neće da se obrate. </p>
<p id="v6"><sup><small>6</small></sup>  Pazio sam i osluškivao: Ne govore kako valja. Nitko se ne kaje zbog pakosti svoje, i ne govori 'Što učinih?' Svatko je skrenuo trku svoju kao konj kad u boj nagne. </p>
<p id="v7"><sup><small>7</small></sup>  Čak i roda pod nebom zna svoje vrijeme, grlica, lastavica i ždral drže se vremena kad se moraju vratiti. A moj narod ne poznaje suda Jahvina. </p>
<p id="v8"><sup><small>8</small></sup>  Kako možete tvrditi: 'Mi smo mudri, u nas je Zakon Jahvin!' Zaista, u laž ga je pretvorila lažljiva pisaljka pisara! </p>
<p id="v9"><sup><small>9</small></sup>  Mudraci će biti osramoćeni, prestravljeni i uhvaćeni u zamku. Gle, oni prezreše riječ Jahvinu! A njihova mudrost - što im koristi? </p>
<p id="v10"><sup><small>10</small></sup>  Zato ću žene njihove dati strancima, a vaša polja osvajačima. Jer od najmanjeg do najvećega svi gramze za plijenom, od proroka do svećenika svi su varalice. </p>
<p id="v11"><sup><small>11</small></sup>  I olako liječe ranu naroda mojega vičući: 'Mir! Mir!' Ali mira nema. </p>
<p id="v12"><sup><small>12</small></sup>  Neka se postide što gnusobu počiniše, no oni više ne znaju što je stid, ne umiju se više crvenjeti. Zato će popadati s onima što padaju, srušit će se kad stanem kažnjavati" - govori Jahve. </p>
<p id="v13"><sup><small>13</small></sup>  "Htjedoh u berbu k njima - riječ je Jahvina - a ono ni grozda na trsu, ni smokve na smokvi; čak je i lišće uvelo. Zato ih predah onima što prolaze kraj njih. </p>
<p id="v14"><sup><small>14</small></sup>  'Zašto još čekamo? Na okup! Zavucimo se u tvrde gradove da ondje izginemo, jer nas Jahve, Bog naš, zatire, napaja nas vodom otrovanom, jer zgriješismo protiv Jahve. </p>
<p id="v15"><sup><small>15</small></sup>  Nadasmo se miru, ali dobra nema, čekasmo vrijeme ozdravljenja, al' evo užasa! </p>
<p id="v16"><sup><small>16</small></sup>  Iz Dana dopire njištanje konja njegovih, od rzanja njegovih pastuha dršće zemlja sva. Dolaze da proždru zemlju i što je napunja, grad i žitelje u njemu.' </p>
<p id="v17"><sup><small>17</small></sup>  I gle, puštam na vas otrovnice protiv kojih nema čarolija; ujedat će vas - riječ je Jahvina - </p>
<p id="v18"><sup><small>18</small></sup>  lijeka biti neće." Bol me spopada, srce mi iznemoglo. </p>
<p id="v19"><sup><small>19</small></sup>  Evo zapomažu kćeri naroda moga iz zemlje daleke: "Zar Jahve nije više na Sionu? Kralj njegov? Zašto me razjariše svojim kipovima, ništavilima tuđinskim? </p>
<p id="v20"><sup><small>20</small></sup>  Žetva prođe, minu ljeto, a mi nismo spašeni!" </p>
<p id="v21"><sup><small>21</small></sup>  Satrven sam što je kći naroda mojega satrvena, žalostan sam, stravom obuzet. </p>
<p id="v22"><sup><small>22</small></sup>  Zar u Gileadu nema balzama? Nema li ondje liječnika? TÓa zašto ne dolazi ozdravljenje kćeri naroda mojega? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/7">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 7</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/9">
          <span class="pr-2">Jeremija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
