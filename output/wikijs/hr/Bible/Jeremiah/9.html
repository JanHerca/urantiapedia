<!--
title: "Jeremija - Poglavlje 9"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/8">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 8</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/10">
          <span class="pr-2">Jeremija - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (8:23) O, tko bi glavu moju pretvorio u vrelo, a oči moje u vrutak suza, danju i noću da plačem nad poginulima kćeri svoje, naroda svojega! </p>
<p id="v2"><sup><small>2</small></sup>  (9:1) "Da imam u pustinji obitavalište, ostavio bih narod svoj i daleko od njih otišao. Jer svi su oni preljubnici, rulja izdajnička. </p>
<p id="v3"><sup><small>3</small></sup>  (9:2) Kao luk napinju jezik, laž, a ne istina, prevladava na zemlji. Iz zla u zlo srljaju, mene ne poznaju" - riječ je Jahvina! </p>
<p id="v4"><sup><small>4</small></sup>  (9:3) "Nek se svatko čuva prijatelja, a brat bratu neka ne vjeruje, jer brat svaki nasljeduje Jakova, a svaki prijatelj raznosi klevete. </p>
<p id="v5"><sup><small>5</small></sup>  (9:4) Jedan drugoga varaju, istine ne govore, privikoše jezik da govori laži; izopačeni, ne mogu se više </p>
<p id="v6"><sup><small>6</small></sup>  (9:5) vratiti. Nasilje na nasilje! Prijevara za prijevarom! Neće da spoznaju mene" - riječ je Jahvina. </p>
<p id="v7"><sup><small>7</small></sup>  (9:6) Stog ovako govori Jahve nad Vojskama: "Evo, pretopit ću ih i ispitati, tÓa kako da i postupaju prema kćeri naroda moga? </p>
<p id="v8"><sup><small>8</small></sup>  (9:7) Jezik im je strijela ubojita, na ustima riječ prijevarna. 'Mir s tobom', pozdravljaju bližnjega, ali mu u srcu zamku spremaju. </p>
<p id="v9"><sup><small>9</small></sup>  (9:8) Pa da ih zbog toga ne kaznim - riječ je Jahvina - narodu takvu da se ne osvetim?" </p>
<p id="v10"><sup><small>10</small></sup>  (9:9) "Zaplačite, tugujte nad brdima, nad ispašama pustinjskim naričite! Jer izgorješe, nitko ne prolazi, glas stada više se ne čuje. Od ptice nebeske do stoke sve pobježe, svega nestade. </p>
<p id="v11"><sup><small>11</small></sup>  (9:10) Od Jeruzalema učinit ću gomilu kamenja, brlog čagaljski, gradove judejske pretvorit ću u pustoš gdje nitko ne stanuje." </p>
<p id="v12"><sup><small>12</small></sup>  (9:11) Tko je mudar da bi to razumio, kome su usta Jahvina govorila da objavi zašto zemlja izgorje kao pustinja i nitko njome više ne prolazi? </p>
<p id="v13"><sup><small>13</small></sup>  (9:12) I reče Jahve: "Jer ostaviše Zakon moj koji im dadoh i  jer ne slušahu glasa mojega, niti ga slijeđahu, </p>
<p id="v14"><sup><small>14</small></sup>  (9:13) nego slijeđahu  okorjelo srce svoje i baale kojima ih oci njihovi naučiše, </p>
<p id="v15"><sup><small>15</small></sup>  (9:14) ovako  govori Jahve nad Vojskama, Bog Izraelov: Evo, nahranit ću narod  ovaj pelinom i napojiti ga vodom zatrovanom. </p>
<p id="v16"><sup><small>16</small></sup>  (9:15) I raspršit ću  ih među narode kojih ne poznavahu oni ni oci njihovi. A za njima  ću poslati mač da ih zatre." Ovako govori Jahve nad Vojskama: </p>
<p id="v17"><sup><small>17</small></sup>  (9:16) "Pazite! Pozovite narikače! Neka dođu! Pošaljite po najvještije! Neka dođu! </p>
<p id="v18"><sup><small>18</small></sup>  (9:17) Neka pohite da zapjevaju tužbalicu nad nama! Da suze poteku iz očiju naših, da voda poteče s trepavica naših! </p>
<p id="v19"><sup><small>19</small></sup>  (9:18) Sa Siona dopire tužbalica: 'O, kako smo upropašteni, osramoćeni veoma! Jer moramo zemlju ostaviti i stanove svoje napustiti.'" </p>
<p id="v20"><sup><small>20</small></sup>  (9:19) I zato, o žene, čujte riječ Jahvinu, i neka uho vaše primi riječ iz usta njegovih. Učite kćeri svoje jadati, jedna drugu naricati: </p>
<p id="v21"><sup><small>21</small></sup>  (9:20) "Smrt se ušulja kroz prozore naše, uđe u dvore naše, djecu pokosi nasred ulice, mladiće nasred trgova. </p>
<p id="v22"><sup><small>22</small></sup>  (9:21) I mrtva tjelesa leže kao gnoj po oranicama, kao snoplje za žeteocem, a nikoga da ih skupi." </p>
<p id="v23"><sup><small>23</small></sup>  (9:22) Ovako govori Jahve: "Mudri neka se ne hvale mudrošću, ni junak neka se ne hvali hrabrošću, ni bogati neka se ne hvali bogatstvom. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  (9:23) A tko se hvaliti hoće, neka se hvali time što ima mudrost da mene spozna. Jer ja sam Jahve koji tvori dobrotu, pravo i pravdu na zemlji, jer to mi je milo" - riječ je Jahvina. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  (9:24) "Evo, bliže se dani" - riječ je Jahvina - "kaznit ću  sve koji su obrezani na tijelu: </p>
<p id="v26"><sup><small>26</small></sup>  (9:25) Egipat, Judeju, Edom, sinove  Amonove i Moab i sve one što briju zaliske i prebivaju u pustinji.  Jer svi su ti narodi neobrezani i sav dom Izraelov neobrezana  je srca!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/8">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 8</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/10">
          <span class="pr-2">Jeremija - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:23 <i>Ne hvali se bogatstvom</i>: <a href="/hr/The_Urantia_Book/165#p4_8">KU 165:4.8</a>. </li>
  <li id="fn2"><a href="#cite2">↑</a> 9:24 <i>Poznaj svoga Boga</i>: <a href="/hr/The_Urantia_Book/5#p4_8">KU 5:4.8</a>.  <i>On uživa u svojoj djeci</i>: <a href="/hr/The_Urantia_Book/1#p5_4">KU 1:5.4</a>.  <i>Gospodin čini ljubaznu dobrotu</i>: <a href="/hr/The_Urantia_Book/2#p4_1">KU 2:4.1</a>.  <i>Dobrota</i>: <a href="/hr/The_Urantia_Book/2#p5_7">KU 2:5.7</a>. </li>
</ol>
</div>
