<!--
title: "Jeremija - Poglavlje 49"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/48">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 48</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/50">
          <span class="pr-2">Jeremija - Poglavlje 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O sinovima Amonovim. Ovako govori Jahve: "Izrael nema sinova, nema nasljednika? Zašto je Milkom baštinio Gad i narod se njegov nastanio u njegovim gradovima? </p>
<p id="v2"><sup><small>2</small></sup>  Zato, evo, dolaze dani - riječ je Jahvina - i učinit ću da se zaore ratni krikovi u Rabi sinova Amonovih, i ona će biti humak poharani, i naseobine njene ognjem popaljene. Tada će Izrael opljačkati svoje pljačkaše" - govori Jahve. </p>
<p id="v3"><sup><small>3</small></sup>  "Plači, Hešbone, jer Ar je opustošen, zapomažite kćeri rapske. Opašite kostrijet, tužbalice povedite, obilazite s urezima. Jer Milkom mora u izgnanstvo sa svećenicima i knezovima. </p>
<p id="v4"><sup><small>4</small></sup>  Što se dičiš dolinom svojom, kćeri odmetnice, koja se uzdaš u bogatstvo svoje i govoriš: 'Tko se usuđuje ustati protiv mene?' </p>
<p id="v5"><sup><small>5</small></sup>  Evo, svaljujem na te stravu odasvud uokolo: bit ćete raspršeni, svak' na svoju stranu, i nitko bjegunce neće skupiti. </p>
<p id="v6"><sup><small>6</small></sup>  Ali uto ću opet promijeniti udes sinova Amonovih" - riječ  je Jahvina. </p>
<p id="v7"><sup><small>7</small></sup>  O Edomu. Ovako govori Jahve nad Vojskama: "Zar nema više mudrosti u Temanu, zar u razumnih nesta svj§eta, zar se izvjetrila mudrost njihova? </p>
<p id="v8"><sup><small>8</small></sup>  Bježite, gubite se i duboko se sakrijte, stanovnici Dedana, jer Ezavu propast nosim, vrijeme kazne njegove. </p>
<p id="v9"><sup><small>9</small></sup>  Dođu li trgači k tebi, ni pabirka neće ostaviti; dođu li kradljivci noćni, opljačkat će sve što žele. </p>
<p id="v10"><sup><small>10</small></sup>  Jer ja sam onaj što će Ezava pretražiti i skrovišta mu otkriti da se ne mogne sakriti. Pleme je njegovo opustošeno: nema ga više! Nitko ne kaže: </p>
<p id="v11"><sup><small>11</small></sup>  'Ostavi siročad svoju, ja ću je prehraniti i neka se udovice tvoje u me pouzdaju!'" </p>
<p id="v12"><sup><small>12</small></sup>  Jer ovako govori Jahve: "Gle, oni koji odista ne bi morali  piti čašu moraju je iskapiti, i zar upravo ti da ostaneš nekažnjen?  Ne, ti nećeš ostati nekažnjen, morat ćeš čašu ispiti! </p>
<p id="v13"><sup><small>13</small></sup>  Jer  samim se sobom zakleh - riječ je Jahvina: Bosra će postati ruglo  i sramota, pustinja i prokletstvo; a svi njezini gradovi bit  će vječne razvaline." </p>
<p id="v14"><sup><small>14</small></sup>  Jahve mi vijest uputi, glasnik bi poslan k narodima: "Skupite se! Krenite na nj, krenite! Ustajte! U boj! </p>
<p id="v15"><sup><small>15</small></sup>  Jer, gle, učinit ću te malim među narodima, prezrenim među ljudima. </p>
<p id="v16"><sup><small>16</small></sup>  Strah te tvoj zaveo, uznositost srca tvoga, ti koji živiš u pećinama kamenim i držiš se visova planinskih te viješ gnijezdo na timoru, k'o orlovi, odande ću te strovaliti" - riječ je Jahvina. </p>
<p id="v17"><sup><small>17</small></sup>  "Edom će postati pustoš; tko god njime prođe, zaprepastit  će se i zviždati zbog svih rana njegovih. </p>
<p id="v18"><sup><small>18</small></sup>  Razorit će ga kao  Sodomu i Gomoru i susjede njihove" - govori Jahve. Čovjek ondje  neće stanovati, sin čovječji neće u njem boraviti. </p>
<p id="v19"><sup><small>19</small></sup>  "Gle, kao lav on izlazi iz guštare jordanske na pašnjake vječno zelene. Ali ću ga učas otjerati i smjestiti ondje svog izabranika. Jer tko je meni ravan? I tko će mene na račun pozvati? I koji će mi pastir odoljeti?" </p>
<p id="v20"><sup><small>20</small></sup>  Zato čujte što je Jahve naumio učiniti Edomu, čujte što je nakanio protiv stanovnika Temana: i najsitniju jagnjad on će odvući, i sam njihov pašnjak zgrozit će se nad njima. </p>
<p id="v21"><sup><small>21</small></sup>  Od lomljave pada njina zemlja će se potresti, razlijegat će se vapaj do Crvenog mora! </p>
<p id="v22"><sup><small>22</small></sup>  Gle, poput orla on se diže i lebdi, nad Bosrom širi krila. U dan onaj srce će junaka edomskih biti kao srce žene u trudovima. </p>
<p id="v23"><sup><small>23</small></sup>  O Damasku. Smeteni su Hamat i Arpad jer zlu vijest čuše. Srce im se steže od užasa i smirit se ne može. </p>
<p id="v24"><sup><small>24</small></sup>  Obeshrabren je Damask, u bijeg udario, strah ga spopao, tjeskoba i bolovi obuzeli ga kao porodilju. </p>
<p id="v25"><sup><small>25</small></sup>  Kako? Napušten je slavni grad, grad radosti moje! </p>
<p id="v26"><sup><small>26</small></sup>  Zato će mladići njegovi popadati po trgovima, svi će ratnici poginuti u onaj dan - riječ je Jahve nad Vojskama. </p>
<p id="v27"><sup><small>27</small></sup>  "Potpalit ću vatrom zidine Damaska: plamen će proždrijeti dvor Ben-Hadadov." </p>
<p id="v28"><sup><small>28</small></sup>  O Kedaru i kraljevstvima hasorskim koje je potukao Nabukodonozor, kralj babilonski. Ovako govori Jahve: "Ustajte, na Kedar navalite, uništite sinove Istoka! </p>
<p id="v29"><sup><small>29</small></sup>  Nek' im se oduzmu šatori i stada, šatorska krila i sva im oprema! Neka im se deve odvedu, i nek' viču na njih: 'Strava odasvud!' </p>
<p id="v30"><sup><small>30</small></sup>  Bježite glavom bez obzira, duboko se skrijte, žitelji Hasora - riječ je Jahvina. Jer Nabukodonozor, kralj babilonski, snuje naum protiv vas, navalu smišlja: </p>
<p id="v31"><sup><small>31</small></sup>  'Ustajte, udarite na mirni narod što živi bez straha - riječ je Jahvina - što nema vrata ni zasuna, što u osami prebiva! </p>
<p id="v32"><sup><small>32</small></sup>  Deve njihove bit će plijen, mnoštvo ovaca otimačina!' I raspršit ću ih na sve strane, one ljude obrijanih zalizaka, i dovest ću odasvud na njih nesreću - riječ je Jahvina. </p>
<p id="v33"><sup><small>33</small></sup>  Hasor će postati brlog čagaljski i pustinja vječna. Čovjek ondje neće prebivati, neće se ondje nastaniti sin čovječji." </p>
<p id="v34"><sup><small>34</small></sup>  Riječ koju Jahve uputi proroku Jeremiji o Elamu, u početku  kraljevanja Sidkije, kralja judejskoga. </p>
<p id="v35"><sup><small>35</small></sup>  Ovako govori Jahve nad Vojskama: "Lomim, evo, luk Elamov, srž snage njegove. </p>
<p id="v36"><sup><small>36</small></sup>  Četiri ću vjetra dognati na Elam sa četiri kraja neba i raspršit Elamce u sva četiri vjetra, i neće biti naroda kamo neće stići bjegunci elamski. </p>
<p id="v37"><sup><small>37</small></sup>  Utjerat ću Elamcima strah u kosti pred njihovim dušmanima. Pustit ću na njih nesreću, oganj gnjeva svojega. Poslat ću mač za njima dok ne budu sasvim uništeni. </p>
<p id="v38"><sup><small>38</small></sup>  I postavit ću u Elamu prijesto svoj i zatrt ću ondje kralja i sve knezove" - riječ je Jahvina. </p>
<p id="v39"><sup><small>39</small></sup>  Ali ću okrenut' udes Elama" - riječ je Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/48">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 48</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/50">
          <span class="pr-2">Jeremija - Poglavlje 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
