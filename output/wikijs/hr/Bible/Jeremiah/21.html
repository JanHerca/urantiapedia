<!--
title: "Jeremija - Poglavlje 21"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/20">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 20</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/22">
          <span class="pr-2">Jeremija - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koju Jahve uputi Jeremiji kad kralj Sidkija posla k  njemu Pašhura, sina Malkijina, i svećenika Sefaniju, sina Maasejina, s porukom: </p>
<p id="v2"><sup><small>2</small></sup>  "Hajde, upitaj Jahvu za nas, jer je Nabukodonozor, kralj babilonski, zavojštio na nas; možda će Jahve opet učiniti  s nama čudo, pa će se neprijatelj povući pred nama." </p>
<p id="v3"><sup><small>3</small></sup>  Jeremija  im reče: "Ovako recite Sidkiji: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ovako govori Jahve, Bog Izraelov:  'Povući ću oružje koje je u vašim rukama, kojim se borite protiv  kralja babilonskoga i Kaldejaca što vas napadaju izvan zidina, i skupiti ga usred ovoga grada. </p>
<p id="v5"><sup><small>5</small></sup>  I sam ću se boriti protiv  vas ispruženom rukom i snažnom mišicom, u srdžbi i gnjevu i velikoj  jarosti. </p>
<p id="v6"><sup><small>6</small></sup>  I strašnom kugom udarit ću stanovnike ovoga grada, ljude i životinje, i pomrijet će. </p>
<p id="v7"><sup><small>7</small></sup>  Poslije toga ću - riječ  je Jahvina - Sidkiju, kralja judejskoga, i njegove sluge i narod, i sve one koji preostadoše u tom gradu nakon pošasti, mača i  gladi, predati u ruke Nabukodonozora, kralja babilonskoga, u  ruke njihovih neprijatelja i u ruke onih koji im rade o glavi;  on će ih sasjeći oštricom mača bez samilosti, bez milosrđa i  bez smilovanja.' </p>
<p id="v8"><sup><small>8</small></sup>  A ovom narodu reci: 'Ovako govori Jahve: Evo stavljam  pred vas put života i put smrti. </p>
<p id="v9"><sup><small>9</small></sup>  Tko ostane u ovom gradu,  poginut će od mača, gladi i kuge. A tko izađe, te se preda Kaldejcima  koji vas opsjedaju, spasit će život - život će mu ostati kao  plijen. </p>
<p id="v10"><sup><small>10</small></sup>  Jer, okrenuh lice svoje ovomu gradu na zlo, a ne  na dobro - riječ je Jahvina - i bit će izručen u ruke kralja  babilonskoga, i on će ga vatrom spaliti.'" </p>
<p id="v11"><sup><small>11</small></sup>  Kraljevskom domu Judeje. Čujte riječ Jahvinu, </p>
<p id="v12"><sup><small>12</small></sup>  dome Davidov! Ovako govori Jahve: "Svako jutro sudite pravedno, izbavite potlačene iz ruku tlačitelja, ili će moj gnjev planut' poput vatre, raspalit' se neugasivo zbog vaših opačina. </p>
<p id="v13"><sup><small>13</small></sup>  Evo me protiv tebe koji stanuješ na Pećini dolinskoj - riječ je Jahvina - protiv vas koji kažete: 'Tko može na nas navaliti, tko u naše nastambe prodrijeti?' </p>
<p id="v14"><sup><small>14</small></sup>  Al' ja ću vam platiti prema plodu djela vaših - riječ je Jahvina. - Oganj ću podmetnuti šumi njegovoj i proždrijet će sve oko nje!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/20">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 20</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/22">
          <span class="pr-2">Jeremija - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:3-7 <i>Bog nije za Hebreje u ratu</i>: <a href="/hr/The_Urantia_Book/97#p6_2">KU 97:6.2</a>. </li>
</ol>
</div>
