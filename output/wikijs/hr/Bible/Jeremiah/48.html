<!--
title: "Jeremija - Poglavlje 48"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/47">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 47</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/49">
          <span class="pr-2">Jeremija - Poglavlje 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O Moabu. Ovako govori Jahve nad Vojskama, Bog Izraelov: "Jao brdu Nebu jer je opustošeno, postiđen je Kirjatajim i osvojen, tvrđa posramljena, razorena, </p>
<p id="v2"><sup><small>2</small></sup>  nema više dike moapske. U Hešbonu mu propast skovaše: 'Hajde da ga istrijebimo iz naroda!' A ti, Madmene, bit ćeš razoren, mač već ide za tobom! </p>
<p id="v3"><sup><small>3</small></sup>  Slušaj! Jauci se čuju iz Horonajima: 'Pohara, propast strašna!' </p>
<p id="v4"><sup><small>4</small></sup>  'Moab je smlavljen!' čuje se vrištanje mališa njegovih. </p>
<p id="v5"><sup><small>5</small></sup>  Da, uz brdo Luhit uspinju se plačući. Da, niz obronke Horonajima razliježe se jauk nad propašću. </p>
<p id="v6"><sup><small>6</small></sup>  'Bježite, spasavajte život, ugledajte se u pustinjsku magarad!' </p>
<p id="v7"><sup><small>7</small></sup>  Jer si se pouzdao u svoje utvrde, bit ćeš i ti osvojen. Kemoš odlazi u izgnanstvo sa svećenicima i knezovima svojim. </p>
<p id="v8"><sup><small>8</small></sup>  Pustošnik će doći u svaki grad, nijedan mu neće izmaći: Dolina će biti poharana, Visoravan opustošena," govori Jahve! </p>
<p id="v9"><sup><small>9</small></sup>  Stavite Moabu nadgrobni kamen, jer je do temelja srušen; njegovi su gradovi pustare, u njima nitko ne obitava. </p>
<p id="v10"><sup><small>10</small></sup>  Proklet bio tko nemarno obavlja poslove Jahvine! Proklet  bio tko krvlju mač svoj ne omasti! </p>
<p id="v11"><sup><small>11</small></sup>  Od mladosti svoje mir uživaše Moab, ležaše na droždini svojoj, nikad ga nisu pretakali iz bačve u bačvu, nikad u izgnanstvo išao nije: zato mu okus ostade svjež, miris nepromijenjen. </p>
<p id="v12"><sup><small>12</small></sup>  "Ali, evo, dolaze dani" - govori Jahve - "i ja ću mu  poslati tlačitelje koji će ga pretakati, isprazniti njegove bačve  i sudove njegove porazbijati. </p>
<p id="v13"><sup><small>13</small></sup>  I tada će se Moab postidjeti  zbog Kemoša, kao što se dom Izraelov postidio zbog Betela u koji  se uzdao." </p>
<p id="v14"><sup><small>14</small></sup>  Kako možete reći: "Mi smo junaci, hrabri ratnici." </p>
<p id="v15"><sup><small>15</small></sup>  Pustošnik Moabov navaljuje na nj; cvijet mladosti njegove u klanice silazi, riječ je Kraljeva, Jahve nad Vojskama njemu je ime. </p>
<p id="v16"><sup><small>16</small></sup>  Bliži se propast Moabova, nesreća njegova hiti. </p>
<p id="v17"><sup><small>17</small></sup>  Žalite ga, svi susjedi njegovi, i svi koji znate ime njegovo. Recite: "Kako li se slomi čvrsta palica, žezlo veličanstveno!" </p>
<p id="v18"><sup><small>18</small></sup>  Siđi sa slave svoje, sjedni u blato, žitelju, kćeri dibonska! Jer pustošnik Moaba navali na te, poruši sve utvrde tvoje. </p>
<p id="v19"><sup><small>19</small></sup>  Stani na cestu i promatraj, o žitelju Aroera! Pitaj bjegunce i preživjele, pitaj ih: "Što se to dogodi?" </p>
<p id="v20"><sup><small>20</small></sup>  "Moab se stidi jer je slomljen. Plačite, jecajte! Objavite na Arnonu da je Moab poharan." </p>
<p id="v21"><sup><small>21</small></sup>  Sud stiže nad Visoravan i nad Holon, Jahsu i Mefaot, </p>
<p id="v22"><sup><small>22</small></sup>  nad Dibon, Nebo, Bet Diblatajim, </p>
<p id="v23"><sup><small>23</small></sup>  Kirjatajim, Bet Gamul, Bet Meon, </p>
<p id="v24"><sup><small>24</small></sup>  Kerijot, Bosru i nad sve gradove zemlje moapske, daleke i blize. </p>
<p id="v25"><sup><small>25</small></sup>  "Moabu je rog odbijen, ruka mu je slomljena." </p>
<p id="v26"><sup><small>26</small></sup>  "Opijte ga jer se htjede uzvisiti nad Jahvu: neka se  Moab sada valja u bljuvotini svojoj te i on neka bude na podsmijeh. </p>
<p id="v27"><sup><small>27</small></sup>  Nije li tebi bio Izrael na podsmijeh? Jesu li ga možda zatekli  u krađi te mašeš glavom kad god o njemu govoriš?" </p>
<p id="v28"><sup><small>28</small></sup>  "Ostavite gradove, živite u pećinama, stanovnici Moaba! Budite kao golubovi što se gnijezde na litici onkraj razjapljena bezdana!" </p>
<p id="v29"><sup><small>29</small></sup>  Čuli smo za nadutost Moaba, nadutost preveliku, ponos njegov, hvastanje, uznositost, za oholost srca njegova! </p>
<p id="v30"><sup><small>30</small></sup>  "Poznajem ja obijest njegovu - riječ je Jahvina - laž njegovih riječi, laž djela njegovih! </p>
<p id="v31"><sup><small>31</small></sup>  Zato moram jaukati nad Moabom, plakati nad svim Moapcima, jecati zbog ljudi Kir Heresa. </p>
<p id="v32"><sup><small>32</small></sup>  Više nego nad Jazerom, plakat ću nad tobom, o lozje sibmansko, kojem se mladice pružahu preko mora, sezahu sve do Jazera. Na tvoje berbe i žetve pade sada pustošnik. </p>
<p id="v33"><sup><small>33</small></sup>  Iščeznu radost i veselje iz voćnjaka i zemlje moapske. Nesta vina u kacama, mastioci više grožđa ne maste, veseli zvuci više nisu veseli." </p>
<p id="v34"><sup><small>34</small></sup>  Urlanje Hešbona i Elalea čuje se sve do Jahasa. Viču  od Soara do Horonajima i Eglat Šelišije, jer se i vode nimrimske  pretvoriše u pustaru. </p>
<p id="v35"><sup><small>35</small></sup>  "U Moabu ću učiniti - riječ je Jahvina - da se ne uzlazi  na uzvišice i kadi bogovima njegovim. </p>
<p id="v36"><sup><small>36</small></sup>  Stoga mi srce poput frule dršće za Moabom, srce moje  poput frule dršće za ljudima Kir Heresa: jer propade stečevina  koju stekoše! </p>
<p id="v37"><sup><small>37</small></sup>  Sve su glave obrijane i brade podrezane; po  svim rukama urezi, oko bokova kostrijet. </p>
<p id="v38"><sup><small>38</small></sup>  Na svim krovovima  Moaba i na njegovim trgovima samo zapomaganje, jer smrskah Moab  kao krčag koji se nikomu ne mili" - riječ je Jahvina. </p>
<p id="v39"><sup><small>39</small></sup>  Kako  li je smrskan! Kako li sramotno Moab udari u bijeg! Moab postade  ruglo i strašilo svim susjedima. </p>
<p id="v40"><sup><small>40</small></sup>  Jer ovako govori Jahve: "Gle, poput orla lebdi, nad Moabom širi krila. </p>
<p id="v41"><sup><small>41</small></sup>  Gradovi su zauzeti, osvojene tvrđave. Srce moapskih junaka bit će toga dana kao srce žene u trudovima. </p>
<p id="v42"><sup><small>42</small></sup>  Izbrisan je Moab iz naroda jer se uzvisi nad Jahvu. </p>
<p id="v43"><sup><small>43</small></sup>  Strava, jama i zamka tebi, žitelju Moaba! - riječ je Jahvina. </p>
<p id="v44"><sup><small>44</small></sup>  Tko stravi umakne, u jamu će pasti; tko se iz jame izvuče, u zemlju će pasti. Da, to ću svaliti na Moab u danima kazne njegove" - riječ je Jahvina. </p>
<p id="v45"><sup><small>45</small></sup>  "U sjeni se hešbonskoj ustavljaju iscrpljeni bjegunci. Al' vatra izlazi iz Hešbona, plamen liže iz dvora sihonskog i proždire sljepoočnice Moabu i tjeme sinova nemirničkih. </p>
<p id="v46"><sup><small>46</small></sup>  Jao tebi, Moabe! Umišljen si, narode Kemošev! Jer sinove tvoje u izgnanstvo odvedoše, kćeri tvoje u progonstvo. </p>
<p id="v47"><sup><small>47</small></sup>  Ali ću promijeniti udes Moabov u budućnosti" - riječ je Jahvina. Dovde suđenje Moabu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/47">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 47</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/49">
          <span class="pr-2">Jeremija - Poglavlje 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
