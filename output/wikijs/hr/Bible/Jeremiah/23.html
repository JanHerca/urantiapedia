<!--
title: "Jeremija - Poglavlje 23"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/22">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 22</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/24">
          <span class="pr-2">Jeremija - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jao pastirima koji upropašćuju i raspršuju ovce paše moje"  - riječ je Jahvina. </p>
<p id="v2"><sup><small>2</small></sup>  Stoga ovako govori Jahve, Bog Izraelov, protiv pastira koji pasu narod moj: "Vi ste raspršili ovce moje, rastjerali ih, niste se brinuli za njih. Zato ću se ja sada  pobrinuti za vas zbog zlodjela vaših - riječ je Jahvina. </p>
<p id="v3"><sup><small>3</small></sup>  I  sam ću skupiti ostatak svojih ovaca iz svih zemalja kamo sam  ih raspršio i vratiti ih na ispaše njihove: bit će plodne i množit  će se. </p>
<p id="v4"><sup><small>4</small></sup>  I podići ću im pastire da ih pasu te se ničega više  neće bojati ni plašiti, niti će se gubiti" - riječ je Jahvina. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  "Evo dolaze dani - riječ je Jahvina - podići ću Davidu izdanak pravedni. On će vladati kao kralj i biti mudar i činit će pravo i pravicu u zemlji. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  U njegove će dane Judeja biti spašena i Izrael će živjeti spokojno. I evo imena kojim će ga nazivati: 'Jahve, Pravda naša.' <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Zato, evo, dolaze dani - riječ je Jahvina - kad se više  neće govoriti: 'Živoga mi Jahve koji sinove Izraelove izvede  iz zemlje egipatske', </p>
<p id="v8"><sup><small>8</small></sup>  nego: 'Živoga mi Jahve koji potomstvo  doma Izraelova izvede i dovede iz zemlje sjeverne i iz svih zemalja  kamo ih bijaše prognao, tako da obitavaju u zemlji svojoj.'" </p>
<p id="v9"><sup><small>9</small></sup>  Prorocima. Srce je u meni skrhano, dršću mi kosti, sličan sam pijancu, čovjeku kojim vino ovlada, pred licem Jahvinim i njegovim svetim riječima: </p>
<p id="v10"><sup><small>10</small></sup>  "Jer zemlja je puna preljubnika; zbog tih se ljudi zemlja u crno zavila, a ispaše u pustinji sagorješe. Njihova je trka zloba, a moć im je nepravda. </p>
<p id="v11"><sup><small>11</small></sup>  Da, i prorok i svećenik zlikovci su, čak i u Domu svome nađoh im pakost" - riječ je Jahvina. </p>
<p id="v12"><sup><small>12</small></sup>  Stog' će im se puti prometnuti u tlo klizavo: u mraku će posrtati i padati. Jer ja ću na njih svaliti nesreću u godine kazne njihove" - riječ je Jahvina. </p>
<p id="v13"><sup><small>13</small></sup>  "I u proroka Samarije vidjeh mnoge ludosti: prorokuju u Baalovo ime i zavode narod moj izraelski. </p>
<p id="v14"><sup><small>14</small></sup>  Ali u proroka jeruzalemskih vidjeh strahote: preljub, prijevarne putove, jačaju ruke zločincima, te se nitko od zločina svojih ne obraća. Svi su mi oni kao Sodoma, a žitelji kao Gomora!" </p>
<p id="v15"><sup><small>15</small></sup>  I zato Jahve nad Vojskama ovako govori o prorocima: "Evo, nahranit ću ih pelinom i napojiti vodom zatrovanom, jer od proroka jeruzalemskih potječe pokvara u svoj zemlji." </p>
<p id="v16"><sup><small>16</small></sup>  Ovako govori Jahve nad Vojskama: "Ne slušajte riječi proroka: oni vas obmanjuju, objavljuju viđenja srca svoga, a ne što dolazi iz usta Jahvinih; </p>
<p id="v17"><sup><small>17</small></sup>  govore onima što preziru riječ Jahvinu: 'Bit će s vama mir!' a onima što slijede glas svog srca okorjelog: 'Nikakvo vas zlo neće snaći!'" </p>
<p id="v18"><sup><small>18</small></sup>  TÓa tko bijaše na vijećanju Jahvinu, tko je vidio, tko  slušao riječ njegovu? Tko ju je shvatio te je može objaviti? </p>
<p id="v19"><sup><small>19</small></sup>  Gle, nevrijeme Jahvino: jarost provaljuje, razmahuje se vihor silan i svaljuje na glave bezbožničke. </p>
<p id="v20"><sup><small>20</small></sup>  Jahvin se gnjev neće stišati, dok on ne izvrši i ne ispuni naume srca svojega. U dane posljednje jasno ćete to razumjeti. </p>
<p id="v21"><sup><small>21</small></sup>  "Ne poslah ti proroka, a ipak trče! Ne govorih im, a ipak prorokuju! </p>
<p id="v22"><sup><small>22</small></sup>  Jest, da bijahu na mom vijećanju, moje bi riječi narodu mom obznanili, i kušali ih svrnuti sa zla puta njihova i od zlodjela njihovih! </p>
<p id="v23"><sup><small>23</small></sup>  TÓa, zar sam ja Bog samo iz blizine - riječ je Jahvina - zar iz daljine nisam više Bog? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Može li se tko skriti u skrovištima da ga ja ne vidim? - riječ je Jahvina. Ne ispunjam li ja nebo i zemlju? - riječ je Jahvina. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Čuo sam što govore proroci koji prorokuju laži u ime  moje i tvrde: 'Usnio sam! Usnio sam!' <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Dokle će među prorocima  biti onih koji prorokuju laž i objavljuju prijevaru srca svojega? </p>
<p id="v27"><sup><small>27</small></sup>  Misle da će svojim snima što ih jedan drugom pripovijedaju  postići da narod moj zaboravi ime moje, kao što već oci njihovi  zaboraviše ime moje uz Baala! </p>
<p id="v28"><sup><small>28</small></sup>  Prorok koji je usnio san neka  samo pripovijeda svoj san, a u koga je riječ moja, neka po istini  objavljuje riječ moju!" "Što je zajedničko slami i žitu? - riječ je Jahvina. </p>
<p id="v29"><sup><small>29</small></sup>  Nije li riječ moja poput vatre - riječ je Jahvina - i nije li slična malju što razbija pećinu? </p>
<p id="v30"><sup><small>30</small></sup>  Evo me stoga protiv proroka - riječ je Jahvina - koji  jedan drugome kradu moje riječi. </p>
<p id="v31"><sup><small>31</small></sup>  Evo me protiv proroka -  riječ je Jahvina - koji mlate jezikom i proroštva kuju. </p>
<p id="v32"><sup><small>32</small></sup>  Evo  me protiv proroka - riječ je Jahvina - koji prorokuju izmišljene  snove i pripovijedajući ih zavode narod moj izmišljotinama svojim  i lažima. A ja ih nisam poslao, niti sam im što zapovjedio, niti  su narodu ovome od kakve koristi - riječ je Jahvina. </p>
<p id="v33"><sup><small>33</small></sup>  A ako te ovaj narod, ili prorok, ili svećenik, zapita:  'Što je breme Jahvino?' odgovori im: 'Vi ste breme Jahvino i  ja vas odbacujem' - riječ je Jahvina. </p>
<p id="v34"><sup><small>34</small></sup>  A reče li koji prorok ili svećenik, ili tko iz naroda:  'Breme Jahvino', kaznit ću toga čovjeka i dom njegov. </p>
<p id="v35"><sup><small>35</small></sup>  Ovako  morate govoriti svaki svome bližnjemu i svaki svome bratu: 'Što  je Jahve odgovorio?' ili 'Što je Jahve rekao?' </p>
<p id="v36"><sup><small>36</small></sup>  Ali 'Breme  Jahvino' da više niste spomenuli, jer je breme svakome riječ  njegova." Jer vi iskrivljujete riječi Boga živoga, Jahve nad  Vojskama, našega Boga! </p>
<p id="v37"><sup><small>37</small></sup>  Ovako reci proroku: "Što ti je Jahve  odgovorio?" ili "Što je Jahve rekao?" </p>
<p id="v38"><sup><small>38</small></sup>  Ali ako kažete "Breme  Jahvino", ovako govori Jahve: "Zato što se služite riječju 'Breme  Jahvino', premda sam vam poručio da je ne izgovarate, </p>
<p id="v39"><sup><small>39</small></sup>  ja  ću visoko podići i odbaciti od lica svojega vas i vaš grad što  ga dadoh vama i ocima vašim! </p>
<p id="v40"><sup><small>40</small></sup>  I svalit ću na vas vječnu sramotu  i vječnu porugu koja se neće zaboraviti." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/22">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 22</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/24">
          <span class="pr-2">Jeremija - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:4 <i>Značenja straha</i>: <a href="/hr/The_Urantia_Book/149#p6_3">KU 149:6.3</a>. </li>
  <li id="fn2"><a href="#cite2">↑</a> 23:5-6 <i>Stabljika ili grana vinove loze</i>: <a href="/hr/The_Urantia_Book/180#p2_3">KU 180:2.3</a>. </li>
  <li id="fn3"><a href="#cite3">↑</a> 23:6 <i>Gospodin naša pravednost</i>: <a href="/hr/The_Urantia_Book/150#p5_2">KU 150:5.2</a>. </li>
  <li id="fn4"><a href="#cite4">↑</a> 23:23 <i>1. dio: Bog nije daleko</i>: <a href="/hr/The_Urantia_Book/3#p1_4">KU 3:1.4</a>. </li>
  <li id="fn5"><a href="#cite5">↑</a> 23:23-24 <i>Bog pri ruci i daleko</i>: <a href="/hr/The_Urantia_Book/3#p1_2">KU 3:1.2</a>. </li>
  <li id="fn6"><a href="#cite6">↑</a> 23:24 <i>Nema skrivanja od Boga</i>: <a href="/hr/The_Urantia_Book/131#p2_4">KU 131:2.4</a>. </li>
  <li id="fn7"><a href="#cite7">↑</a> 23:25-26 <i>Bog „govori“ u snovima</i>: <a href="/hr/The_Urantia_Book/86#p5_7">KU 86:5.7</a>. </li>
</ol>
</div>
