<!--
title: "Jeremija - Poglavlje 52"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/51">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 51</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sidkiji je bila dvadeset i jedna godina kad se zakraljio,  a kraljevao je jedanaest godina u Jeruzalemu. Materi mu bijaše  ime Hamitala, kćerka Jeremije, i bila je iz Libne. </p>
<p id="v2"><sup><small>2</small></sup>  Činio je  što je zlo u očima Jahvinim, sve kao što je činio Jojakin. </p>
<p id="v3"><sup><small>3</small></sup>  To  je zadesilo Jeruzalem zbog gnjeva Jahvina; Jahve ih napokon i  odbaci ispred lica svoga. Sidkija se pobunio protiv babilonskog kralja. </p>
<p id="v4"><sup><small>4</small></sup>  Devete godine  njegova kraljevanja, desetoga dana desetoga mjeseca, krenu sam  babilonski kralj Nabukodonozor sa svom svojom vojskom na Jeruzalem.  Utabori se pred gradom i opasa ga opkopom. </p>
<p id="v5"><sup><small>5</small></sup>  Grad osta opkoljen  sve do jedanaeste godine Sidkijina kraljevanja. </p>
<p id="v6"><sup><small>6</small></sup>  Devetoga dana  četvrtoga mjeseca, kad je u gradu zavladala takva glad da priprosti  puk nije imao ni kruha, </p>
<p id="v7"><sup><small>7</small></sup>  neprijatelj provali u grad. Tada kralj  i svi ratnici pobjegoše noću kroz vrata između dva zida nad Kraljevskim  vrtom - Kaldejci bijahu opkolili grad - i krenuše putem prema  Arabi. </p>
<p id="v8"><sup><small>8</small></sup>  Kaldejske čete nagnuše za njim u potjeru i sustigoše  Sidkiju na Jerihonskim poljanama, a sva se njegova vojska razbježala. </p>
<p id="v9"><sup><small>9</small></sup>  I Kaldejci uhvatiše kralja i odvedoše ga u Riblu, u zemlji  hamatskoj, pred kralja babilonskog, koji mu izreče presudu. </p>
<p id="v10"><sup><small>10</small></sup>  Pokla  Sidkijine sinove pred njegovim očima, pobi u Ribli sve Judine  knezove; </p>
<p id="v11"><sup><small>11</small></sup>  Sidkiji iskopa oči i okova ga verigama i odvede  u Babilon, gdje ga je držao u tamnici sve do smrti njegove. </p>
<p id="v12"><sup><small>12</small></sup>  Desetoga dana petoga mjeseca - devetnaeste godine kraljevanja  Nabukodonozora, kralja babilonskog - uđe u Jeruzalem Nebuzaradan, zapovjednik tjelesne straže. </p>
<p id="v13"><sup><small>13</small></sup>  On zapali Dom Jahvin, kraljevski  dvor i sve kuće u Jeruzalemu, osobito kuće uglednika; </p>
<p id="v14"><sup><small>14</small></sup>  kaldejske  čete, pod zapovjednikom tjelesne straže, razoriše zidine oko  Jeruzalema. </p>
<p id="v15"><sup><small>15</small></sup>  Nebuzaradan, zapovjednik tjelesne straže, odvede u sužanjstvo  ostatak naroda koji bijaše ostao u gradu, a tako i prebjege babilonskom  kralju i ostalu svjetinu. </p>
<p id="v16"><sup><small>16</small></sup>  Neke od malih ljudi Nebuzaradan  ostavi u zemlji kao vinogradare i ratare. </p>
<p id="v17"><sup><small>17</small></sup>  Kaldejci razbiše tučane stupove u Domu Jahvinu, podnožja  i mjedeno more u Domu Jahvinu, i tuč odniješe u Babilon. </p>
<p id="v18"><sup><small>18</small></sup>  Uzeše  i lonce, lopate, noževe, posudice i uopće sav tučani pribor koji  se upotrebljavao za bogoslužja. </p>
<p id="v19"><sup><small>19</small></sup>  Zapovjednik uze i umivaonice, kadionice, škropionice, lonce, svijećnjake, zdjele, žrtvene  pehare, uopće sve što bijaše od zlata i srebra, </p>
<p id="v20"><sup><small>20</small></sup>  dva stupa, jedno more i dvanaest tučanih volova pod morem, podnožja što  je kralj Salomon dao izraditi za Dom Jahvin. Nije moguće procijeniti  koliko je tuča bilo u svim tim predmetima. </p>
<p id="v21"><sup><small>21</small></sup>  Prvi stup bijaše  visok osamnaest lakata - obuhvatiti ga je mogao konop od dvanaest  lakata - bijaše četiri prsta debeo, a šupalj. </p>
<p id="v22"><sup><small>22</small></sup>  Imao je glavicu  od tuča, visoku pet lakata; i obvijaše je oplet i mogranji, a  sve od tuča. Takav je bio i drugi stup. </p>
<p id="v23"><sup><small>23</small></sup>  A devedeset i šest  šipaka slobodno je visjelo. Sve u svemu bijaše oko sto šipaka  u tom opletu. </p>
<p id="v24"><sup><small>24</small></sup>  Zapovjednik je straže odveo svećeničkog poglavara Seraju, drugog svećenika, Sefaniju, i tri čuvara praga. </p>
<p id="v25"><sup><small>25</small></sup>  Iz grada  je odveo jednog dvorjanina, vojničkog zapovjednika, sedam ljudi  iz kraljeve pratnje koji se zatekoše u gradu, pisara zapovjednika  vojske koji je novačio puk te šezdeset pučana koji se također  zatekoše u gradu. </p>
<p id="v26"><sup><small>26</small></sup>  Zapovjednik tjelesne straže Nebuzaradan  odvede ih pred kralja babilonskog u Riblu. </p>
<p id="v27"><sup><small>27</small></sup>  I kralj babilonski  zapovjedi da ih pogube u Ribli, u zemlji hamatskoj. Tako su judejski  narod odveli s njegove rodne grude. </p>
<p id="v28"><sup><small>28</small></sup>  Evo broja ljudstva što ga Nabukodonozor odvede u sužanjstvo:  sedme godine tri tisuće i dvadeset tri Judejca; </p>
<p id="v29"><sup><small>29</small></sup>  osamnaeste  godine Nabukodonozorove osamsto trideset i dvije osobe iz Jeruzalema; </p>
<p id="v30"><sup><small>30</small></sup>  dvadeset i treće godine Nabukodonozorove, Nebuzaradan, zapovjednik  tjelesne straže, odvede sedam stotina četrdeset i pet Judejaca.  U svemu: četiri tisuće i šest stotona osoba. </p>
<p id="v31"><sup><small>31</small></sup>  A trideset i sedme godine otkako je zasužnjen judejski  kralj Jojakin, dvadeset i petoga dana dvanaestoga mjeseca, babilonski  kralj Evil Merodak u prvoj godini svoje vladavine pomilova judejskoga  kralja Jojakina i pusti ga iz tamnice. </p>
<p id="v32"><sup><small>32</small></sup>  Ljubezno je s njim  razgovarao i stolicu mu postavio više nego drugim kraljevima  koji bijahu s njim u Babilonu. </p>
<p id="v33"><sup><small>33</small></sup>  Jojakin je odložio svoje tamničke  haljine i jeo s kraljem za istim stolom svega svoga vijeka. </p>
<p id="v34"><sup><small>34</small></sup>  Do  kraja njegova života, sve do smrti, babilonski mu je kralj trajno, iz dana u dan, davao uzdržavanje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/51">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 51</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
