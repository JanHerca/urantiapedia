<!--
title: "Jeremija - Poglavlje 22"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/21">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 21</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/23">
          <span class="pr-2">Jeremija - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako govori Jahve: "Siđi u palaču kralja judejskoga i objavi  ondje ovu riječ. </p>
<p id="v2"><sup><small>2</small></sup>  Reci: Slušaj riječ Jahvinu, kralju judejski, koji sjediš na prijestolju Davidovu, ti i tvoje sluge i tvoj  narod koji ulaze na ova vrata. </p>
<p id="v3"><sup><small>3</small></sup>  Ovako govori Jahve: 'Činite  pravo i pravicu, izbavite potlačene iz ruku tlačitelja! Ne činite  krivo strancu, siroti, udovici, ne tlačite ih i ne prolijevajte  krvi nedužne na ovome mjestu. </p>
<p id="v4"><sup><small>4</small></sup>  Jer budete li se istinski vladali  po riječi ovoj, na vrata ovog dvora ulazit će kraljevi što sjede  na prijestolju Davidovu, voze se na kolima i jašu na konjima  - oni, njihove sluge i njihov narod. </p>
<p id="v5"><sup><small>5</small></sup>  Ako pak ne poslušate  ovih riječi, zaklinjem se sobom - riječ je Jahvina - da ću taj  dvor pretvoriti u ruševinu!'" </p>
<p id="v6"><sup><small>6</small></sup>  Jer ovako govori Jahve o dvoru kralja judejskoga: "Ti si za me Gilead, vrh libanonski. Ali, uistinu, pretvorit ću te u pustinju, u grad nenastanjen. </p>
<p id="v7"><sup><small>7</small></sup>  Spremit ću protiv tebe zatirače, svakoga s oružjem njegovim, nek' posijeku izabrane ti cedrove i u vatru ih pobacaju." </p>
<p id="v8"><sup><small>8</small></sup>  Mnoštvo će naroda prolaziti mimo taj grad i pitat će jedan  drugoga: "Zašto je Jahve tako postupio s ovim velikim gradom?" </p>
<p id="v9"><sup><small>9</small></sup>  Odgovorit će im: "Jer su ostavili Savez Jahve, Boga svoga, klanjali se drugim bogovima i služili im." </p>
<p id="v10"><sup><small>10</small></sup>  Ne oplakujte mrtvoga, ne jadikujte za njim. Radije plačite za onim koji odlazi, jer se nikad više neće vratiti ni rodne grude vidjeti. </p>
<p id="v11"><sup><small>11</small></sup>  Jer ovako govori Jahve o Šalumu, sinu Jošijinu, kralju  judejskomu, koji kraljevaše mjesto oca svoga i morade otići iz  ovoga mjesta: "Nikad se više neće vratiti, </p>
<p id="v12"><sup><small>12</small></sup>  nego će umrijeti  u mjestu kamo ga izagnaše, a ovu zemlju nikad više neće vidjeti." </p>
<p id="v13"><sup><small>13</small></sup>  Jao onom koji kuću gradi nepravedno i gornje odaje diže bez prava; koji bližnjega tjera na tlaku i plaću mu ne isplaćuje; </p>
<p id="v14"><sup><small>14</small></sup>  koji kaže: "Sagradit ću sebi kuću prostranu i prozračne gornje odaje!" koji probija prozore, oblaže ih cedrovinom crveno obojenom. </p>
<p id="v15"><sup><small>15</small></sup>  Jesi li zato kralj što se cedrom razmećeš? Nije li ti i otac jeo i pio, ali je činio pravo i pravicu i zato mu bješe dobro. </p>
<p id="v16"><sup><small>16</small></sup>  Branio je pravo siromaha i jadnika, i zato mu bješe dobro. Zar ne znači to mene poznavati? - riječ je Jahvina. </p>
<p id="v17"><sup><small>17</small></sup>  Ali tvoje oči i srce idu samo za dobitkom, da krv nevinu prolijevaš, da nasilje činiš i krivdu. </p>
<p id="v18"><sup><small>18</small></sup>  Zato ovako govori Jahve o Jojakimu, sinu Jošijinu, kralju  judejskom:  "Za njim neće naricati: 'Jao, brate moj! Jao, sestro moja!' Za njim neće naricati: 'Jao, gospodaru! Jao, veličanstvo!' </p>
<p id="v19"><sup><small>19</small></sup>  Pokopat će ga k'o magarca, izvući ga i baciti izvan vrata Jeruzalema." </p>
<p id="v20"><sup><small>20</small></sup>  "Popni se na Libanon i viči, po Bašanu nek' se ori glas, s Abarima buči, jer svi su tvoji prijatelji slomljeni! </p>
<p id="v21"><sup><small>21</small></sup>  Lijepo sam te svjetovao u danima mirnim, al' ti mi reče: 'Neću slušati!' Tako se vladaš od mladosti: ne slušaš glasa mojega. </p>
<p id="v22"><sup><small>22</small></sup>  Sve će tvoje pastire vjetar popasti, a ljubavnici će tvoji u izgnanstvo. Tada ćeš se stidjet' i sramiti zbog sve pakosti svoje. </p>
<p id="v23"><sup><small>23</small></sup>  Ti što prebivaš na Libanonu, ti što se gnijezdiš po cedrovima, kako li ćeš stenjati kad bolovi te spopadnu, trudovi porodilje. </p>
<p id="v24"><sup><small>24</small></sup>  Života mi moga - riječ je Jahvina - kad bi Konija, sin  Jojakimov, kralj judejski, bio pečatnjak na mojoj desnici, ja  bih ga strgao s prsta. </p>
<p id="v25"><sup><small>25</small></sup>  Dat ću te u ruke onima koji ti rade  o glavi, u ruke onima pred kojima dršćeš, u ruke Nabukodonozora, kralja babilonskog, i u ruke Kaldejaca. </p>
<p id="v26"><sup><small>26</small></sup>  I bacit ću tebe  i majku koja te rodila u drugu zemlju gdje se niste rodili; tamo  ćete umrijeti. </p>
<p id="v27"><sup><small>27</small></sup>  Ali u zemlju u koju čeznu da se vrate neće  se vratiti!" </p>
<p id="v28"><sup><small>28</small></sup>  TÓa zar je taj čovjek Konija sud prezren, razbijen? Il' posuda što nikom se ne sviđa? Zašto bjehu protjerani on i potomstvo, prognani u zemlju koja im je posve neznana? </p>
<p id="v29"><sup><small>29</small></sup>  Zemljo, zemljo, zemljo, poslušaj riječ Jahvinu. </p>
<p id="v30"><sup><small>30</small></sup>  Ovako govori Jahve: "Upišite za ovoga čovjeka: 'Bez djece. Život mu se nije posrećio. Nitko od potomstva njegova neće sjesti na prijesto Davidov ni vladati Judejom.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/21">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 21</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/23">
          <span class="pr-2">Jeremija - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
