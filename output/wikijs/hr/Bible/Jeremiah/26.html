<!--
title: "Jeremija - Poglavlje 26"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/25">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 25</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/27">
          <span class="pr-2">Jeremija - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U početku kraljevanja Jojakima, sina Jošijina, kralja Judina, dođe mi riječ Jahvina. </p>
<p id="v2"><sup><small>2</small></sup>  Ovako govori Jahve: "Stani u predvorju  Doma Jahvina i svim gradovima judejskim koji dolaze da se poklone  u Domu Jahvinu naviještaj sve riječi koje sam ti zapovjedio da  im kažeš. I ne izostavi ni jedne jedine. </p>
<p id="v3"><sup><small>3</small></sup>  Možda će poslušati  i vratiti se svaki sa zla puta svoga, pa ću se pokajati za zlo  koje naumih učiniti zbog zlodjela njihovih. </p>
<p id="v4"><sup><small>4</small></sup>  Reci im: 'Ovako  govori Jahve: Ako me ne poslušate da hodite po Zakonu što ga  stavih pred vas, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  slušajući riječi slugu mojih proroka koje  vam neumorno šaljem, premda ih do sada niste slušali, </p>
<p id="v6"><sup><small>6</small></sup>  postupit  ću s ovim Domom kao sa Šilom i učinit ću da ovaj grad bude prokletstvo  za sve narode na zemlji.'" </p>
<p id="v7"><sup><small>7</small></sup>  I svećenici i proroci i sav narod slušahu Jeremiju kako  naviješta te riječi u Domu Jahvinu. </p>
<p id="v8"><sup><small>8</small></sup>  A kad Jeremija izreče  sve ono što mu je Gospod zapovjedio da naviješta svemu narodu, zgrabiše ga svećenici i proroci govoreći: "Platit ćeš glavom! </p>
<p id="v9"><sup><small>9</small></sup>  Zašto si u ime Jahvino prorokovao: 'Postupit ću s ovim Domom  kao sa Šilom i ovaj će grad biti opustošen te nitko više u njemu  neće stanovati?'" I sav se narod skupi na Jeremiju u Domu Jahvinu. </p>
<p id="v10"><sup><small>10</small></sup>  Čuvši to, starješine judejske dođoše iz kraljevskog dvora  u Dom Jahvin i sjedoše pred Nova vrata Doma Jahvina. </p>
<p id="v11"><sup><small>11</small></sup>  Tada svećenici i proroci rekoše starješinama i svemu  narodu: "Ovaj je čovjek zaslužio smrt jer je prorokovao protiv  ovoga grada, kao što ste čuli na svoje uši." </p>
<p id="v12"><sup><small>12</small></sup>  Tada Jeremija  reče starješinama i svemu narodu: "Jahve me posla da prorokujem  protiv ovoga Doma i ovoga grada sve ono što ste čuli. </p>
<p id="v13"><sup><small>13</small></sup>  Popravite, dakle, putove svoje i djela svoja i slušajte glas Jahve, Boga  svoga: i pokajat će se za zlo kojim vam se zaprijetio. </p>
<p id="v14"><sup><small>14</small></sup>  Ja  sam, evo, u vašim rukama. Učinite sa mnom što vam se čini dobro  i pravo. </p>
<p id="v15"><sup><small>15</small></sup>  Ali dobro znajte: ako me pogubite, krv nedužnu navalit  ćete na sebe, na ovaj grad i na njegove stanovnike. Jer, zaista, Jahve me posla k vama da u vaše uši govorim sve ove riječi." </p>
<p id="v16"><sup><small>16</small></sup>  Tada rekoše starješine i sav narod svećenicima i prorocima:  "Ovaj čovjek nipošto ne zaslužuje smrt, jer nam je govorio u  ime Jahve, Boga našega." </p>
<p id="v17"><sup><small>17</small></sup>  Nato ustadoše i neki od najuglednijih  u zemlji te rekoše svemu mnoštvu naroda što se ondje okupilo: </p>
<p id="v18"><sup><small>18</small></sup>  "Mihej Morešećanin prorokovaše u dane Ezekije, kralja judejskog, i govoraše svemu narodu judejskom: 'Ovako govori Jahve nad Vojskama: Sion će biti polje preorano, Jeruzalem ruševina, a Goru Doma ovog šuma će prekriti.' </p>
<p id="v19"><sup><small>19</small></sup>  Je li ga zato pogubio Ezekija, kralj judejski, i sva  Judeja? Nisu li se pobojali Jahve i nastojali da Jahvu umilostive, te se Jahve pokaja za zlo kojim im se bijaše zaprijetio? A mi, zar da na duše svoje navalimo tako velik zločin?" <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Bijaše ondje još neki koji prorokovaše u ime Jahvino, Urija, sin Šemajin, rodom iz Kirjat Jearima. I on prorokovaše  protiv ovoga grada i zemlje ove kao i Jeremija. </p>
<p id="v21"><sup><small>21</small></sup>  A kad je  kralj Jojakim sa svim ratnicima i zapovjednicima čuo te riječi, tražio je da ga smakne. Čuvši to, Urija se prestraši i pobježe  u Egipat. </p>
<p id="v22"><sup><small>22</small></sup>  Ali kralj Jojakim posla u Egipat Elnatana, sina  Akborova, s nekoliko ljudi; </p>
<p id="v23"><sup><small>23</small></sup>  dovedoše oni Uriju iz Egipta  i odvedoše ga kralju Jojakimu, koji ga mačem pogubi, a truplo  njegovo baci na groblje prostoga puka. </p>
<p id="v24"><sup><small>24</small></sup>  Ali Ahikam, sin Šafanov, zaštiti Jeremiju te ga ne predaše u ruke narodu da ga pogube. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/25">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 25</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/27">
          <span class="pr-2">Jeremija - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 26:4-15 <i>Još jedno upozorenje</i>: <a href="/hr/The_Urantia_Book/153#p2_2">KU 153:2.2</a>. </li>
  <li id="fn2"><a href="#cite2">↑</a> 26:19 <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>.  <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>. </li>
</ol>
</div>
