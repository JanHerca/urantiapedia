<!--
title: "Jeremija - Poglavlje 5"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/4">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 4</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/6">
          <span class="pr-2">Jeremija - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prođite ulicama jeruzalemskim, pogledajte dobro i raspitajte se, tražite po njegovim trgovima, pa ako nađete ijednoga čovjeka koji čini pravo i traži istinu, oprostit ću ovom gradu" - riječ je Jahvina. </p>
<p id="v2"><sup><small>2</small></sup>  Pa kad i govore: "Živoga mi Jahve!" doista se krivo zaklinju. </p>
<p id="v3"><sup><small>3</small></sup>  Jahve, nisu li oči tvoje upravljene k istini? Biješ ih, ali njih ne boli; zatireš ih, al' oni odbijaju pouku tvoju. Čelo im je tvrđe od litice, odbijaju da se obrate. </p>
<p id="v4"><sup><small>4</small></sup>  Rekoh: "Samo siromasi tako ludo postupaju, jer ne znaju puta Jahvina ni pravo Boga svojega. </p>
<p id="v5"><sup><small>5</small></sup>  Poći ću, dakle, velikima i njima ću govoriti, jer oni poznaju put Jahvin i pravo Boga svojega." Ali oni svi složno razbiše jaram i sve veze pokidaše. </p>
<p id="v6"><sup><small>6</small></sup>  I zato ih šumski lav napada, vuk pustinjski razdire, leopardi vrebaju gradove njihove, tko god iziđe iz njih bit će rastrgan. Jer su grijesi njihovi mnogobrojni, mnogostruki otpadi njihovi. </p>
<p id="v7"><sup><small>7</small></sup>  "Zašto da ti oprostim? Sinovi me tvoji napustiše, zaklinju se lažnim bogovima. Ja ih nasitih, oni preljub učiniše, u bludničinu kuću nagrnuše. </p>
<p id="v8"><sup><small>8</small></sup>  Oni su k'o ugojeni, sileni konji: ržu za ženom bližnjega svoga. </p>
<p id="v9"><sup><small>9</small></sup>  Pa da to ne kaznim - riječ je Jahvina - narodu takvu da se ne osvetim? </p>
<p id="v10"><sup><small>10</small></sup>  Popnite se na zidove! Razarajte! Uništite, ali ne posvema! Iščupajte sve čokote jer nisu Jahvini. </p>
<p id="v11"><sup><small>11</small></sup>  Da, podlo me izdadoše dom Izraelov i dom Judin" - riječ je Jahvina. </p>
<p id="v12"><sup><small>12</small></sup>  Zanijekaše Jahvu, rekoše: "Nema ga! Zlo nas neće snaći, nećemo iskusiti ni gladi ni mača! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  [13a] A proroci su poput vjetra, govornika nema među njima!" </p>
<p id="v14"><sup><small>14</small></sup>  Zato ovako govori Jahve, Bog nad Vojskama: "Zato što su tako govorili, [13b] evo što će im se zbiti: U oganj ću pretvoriti svoje riječi u tvojim ustima, a narod ovaj u drvo da ga oganj proždre. </p>
<p id="v15"><sup><small>15</small></sup>  Evo, dovest ću na vas narod izdaleka, dome Izraelov - riječ je Jahvina. Narod nepobjediv, narod drevan, narod kojega jezik nećeš znati, ni razumjeti što govori. </p>
<p id="v16"><sup><small>16</small></sup>  Tobolac mu je razjapljen grob. Svi su oni po izboru junaci. </p>
<p id="v17"><sup><small>17</small></sup>  On će proždrijet' tvoju žetvu, tvoj kruh, sinove i kćeri tvoje, ovce i goveda tvoja, grožđe i smokve tvoje, razorit će ti gradove tvrde u koje se sada uzdaš." </p>
<p id="v18"><sup><small>18</small></sup>  "Ali ni tada - riječ je Jahvina - neću te posve uništiti. </p>
<p id="v19"><sup><small>19</small></sup>  A kad budu pitali: 'Zašto nam Jahve, Bog naš, učini sve  ovo?' ti ćeš im odgovoriti: 'Jer ste mene ostavili da biste služili  tuđim bogovima u svojoj zemlji, služit ćete tuđincu u zemlji  koja nije vaša!'" </p>
<p id="v20"><sup><small>20</small></sup>  "Objavite ovo domu Jakovljevu i obznanite po Judeji: </p>
<p id="v21"><sup><small>21</small></sup>  Čujte, dakle, ovo, narode ludi i nerazumni: oči imaju, a ne vide, uši imaju, a ne čuju! <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Zar se mene nećete bojati - riječ je Jahvina - zar nećete drhtati preda mnom koji sam stavio pijesak moru za granicu, za vječnu među koje nikad neće prijeći: ono se biba, al' je nemoćno, valovi mu huče, ali prijeći neće. </p>
<p id="v23"><sup><small>23</small></sup>  No, u naroda ovog srce je prkosno, nepokorno; oni se udaljiše - to je snaga njihova! </p>
<p id="v24"><sup><small>24</small></sup>  Ne rekoše u srcu svome: 'Bojmo se Jahve, Boga svojega, koji nam u pravi čas šalje dažd rani i kišu kasnu i koji nam čuva tjedne određene za žetvu.' </p>
<p id="v25"><sup><small>25</small></sup>  Vaša bezakonja narušiše ovo, vaši vam grijesi uništiše blagostanje. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Da, u mome narodu ima zlikovaca: kao ptičari vrebaju iz zasjede, postavljaju zamke, hvataju ljude. </p>
<p id="v27"><sup><small>27</small></sup>  Kao što je krletka puna ptica, tako su njihove kuće pune grabeža; postadoše tako veliki i bogati, </p>
<p id="v28"><sup><small>28</small></sup>  tusti i ugojeni. Da, prevršila se mjera zla, ne brane prava, prava sirote ne sreću, ne mare za pravo sirotinje. </p>
<p id="v29"><sup><small>29</small></sup>  Pa da to ne kaznim - riječ je Jahvina - narodu takvu da se ne osvetim? </p>
<p id="v30"><sup><small>30</small></sup>  Strahote i grozote zbivaju se u ovoj zemlji: </p>
<p id="v31"><sup><small>31</small></sup>  proroci laž proriču, a svećenici poučavaju na svoju ruku. A mojem narodu to omilje! Al' što ćete raditi na kraju? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/4">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 4</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/6">
          <span class="pr-2">Jeremija - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:12 <i>Militantni sekularizam</i>: <a href="/hr/The_Urantia_Book/195#p8_5">KU 195:8.5</a>. </li>
  <li id="fn2"><a href="#cite2">↑</a> 5:21 <i>Oči ne vide, uši ne čuju</i>: <a href="/hr/The_Urantia_Book/157#p2_2">KU 157:2.2</a>. </li>
  <li id="fn3"><a href="#cite3">↑</a> 5:25 <i>Vaši grijesi zadržavaju dobro</i>: <a href="/hr/The_Urantia_Book/131#p2_10">KU 131:2.10</a>. </li>
</ol>
</div>
