<!--
title: "Jeremija - Poglavlje 33"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/32">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 32</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/34">
          <span class="pr-2">Jeremija - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dok je Jeremija bio još zatvoren u tamničkom dvorištu, i drugi  mu put dođe riječ Jahvina: </p>
<p id="v2"><sup><small>2</small></sup>  "Ovako govori Jahve, koji stvori  zemlju, oblikova je i učvrsti - ime mu je Jahve! </p>
<p id="v3"><sup><small>3</small></sup>  Zazovi me, i odazvat ću ti se i objavit ću ti velike i nedokučive tajne  o kojima ništa ne znaš. </p>
<p id="v4"><sup><small>4</small></sup>  Jer ovako govori Jahve, Bog Izraelov, o kućama ovoga grada i o dvorima kraljeva judejskih, porušenim  zbog nasipa i mača, </p>
<p id="v5"><sup><small>5</small></sup>  i o onima što zameću borbu s Kaldejcima  da napune svoje kuće tjelesima ljudi koje pobih u srdžbi i jarosti  svojoj, i odvratih lice svoje od ovoga grada zbog njihove opakosti. </p>
<p id="v6"><sup><small>6</small></sup>  Evo, ja ću zaliječiti njihovu ranu, ja ću ih iscijeliti  i ozdraviti i pružiti im obilje istinskoga mira. </p>
<p id="v7"><sup><small>7</small></sup>  Promijenit  ću udes zemlje Judine i Jeruzalema i podići ću ih da budu kao  nekoć. </p>
<p id="v8"><sup><small>8</small></sup>  Očistit ću ih od svakoga grijeha kojim sagriješiše  protiv mene i oprostit ću im sve krivice koje mi skriviše odmetnuv  se od mene. </p>
<p id="v9"><sup><small>9</small></sup>  I Jeruzalem će mi biti na radost, na hvalu i čast  pred svim narodima svijeta: kad čuju za sve dobro kojim ću ih  nadijeliti, divit će se i čuditi svoj onoj sreći i miru što ću  im ja dati." </p>
<p id="v10"><sup><small>10</small></sup>  Ovako govori Jahve: "Na ovome mjestu o kojemu vi velite:  'To je pustinja bez čovjeka i bez živinčeta' - u gradovima judejskim  i po opustošenim ulicama jeruzalemskim opet će se oriti </p>
<p id="v11"><sup><small>11</small></sup>  poklici  radosti, poklici zaručnika i zaručnice, poklici onih koji će  u Domu Jahvinu prinositi žrtve zahvalnice pjevajući: 'Hvalite  Jahvu nad Vojskama, jer je dobar Jahve - vječna je ljubav njegova!'  Jer ja ću obnoviti zemlju da bude kao nekoć" - riječ je Jahvina. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Ovako govori Jahve nad Vojskama: "Na ovome mjestu koje  je sada pusto, bez čovjeka i bez živinčeta, i u svim gradovima  opet će biti pašnjaci za pastire što odmaraju stada svoja. </p>
<p id="v13"><sup><small>13</small></sup>  U  gradovima Gorja, i u gradovima Šefele, i u gradovima Negeba,  u kraju Benjaminovu, u okolici Jeruzalema i u gradovima Judinim  opet će prolaziti ovce ispod ruke pastira koji će ih brojiti"  - riječ je Jahvina. </p>
<p id="v14"><sup><small>14</small></sup>  "Evo, dolaze dani - riječ je Jahvina - kad ću ispuniti  dobro obećanje što ga dadoh domu Izraelovu i domu Judinu: </p>
<p id="v15"><sup><small>15</small></sup>  U one dane i u vrijeme ono podići ću Davidu izdanak pravedni; on će zemljom vladati po pravu i pravici. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  U one dane Judeja će biti spašena, Jeruzalem će živjeti spokojno. A grad će se zvati: 'Jahve, Pravda naša.' <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Jer ovako govori Jahve: "Nikada Davidu neće nestati potomka  koji će sjediti na prijestolju doma Izraelova. </p>
<p id="v18"><sup><small>18</small></sup>  I nikada neće  levitima i svećenicima nestati potomaka koji će služiti preda  mnom i prinositi paljenice, kaditi prinosnice i prikazivati klanice  u sve dane." </p>
<p id="v19"><sup><small>19</small></sup>  I dođe riječ Jahvina Jeremiji: </p>
<p id="v20"><sup><small>20</small></sup>  Ovako govori Jahve:  "Ako možete razvrći savez moj s danom i savez moj s noći, tako  da ni dana ni noći više ne bude u pravo vrijeme, </p>
<p id="v21"><sup><small>21</small></sup>  moći će  se raskinuti i Savez moj sa slugom mojim Davidom te više neće  imati sina koji bi kraljevao na prijestolju njegovu i s levitima  i svećenicima koji mi služe. </p>
<p id="v22"><sup><small>22</small></sup>  Kao što se vojska nebeska ne  može izbrojiti ni izmjeriti pijesak morski, tako ću umnožiti  potomstvo sluge svojega Davida i levite i svećenike koji mi služe." </p>
<p id="v23"><sup><small>23</small></sup>  I dođe riječ Jahvina Jeremiji: </p>
<p id="v24"><sup><small>24</small></sup>  "Nisi li opazio što  ovi ljudi govore: 'Jahve je odbacio obadva plemena koja je bio  sebi izabrao?' I s prezirom poriču narod moj kao da mi više nije  narod." </p>
<p id="v25"><sup><small>25</small></sup>  Ovako govori Jahve: "Da ne sklopih saveza svojega s danom  i noći i da ne postavih zakone nebu i zemlji, </p>
<p id="v26"><sup><small>26</small></sup>  mogao bih odbaciti  potomstvo Jakova i Davida, sluge svojega, da više ne uzimam potomka  njihova za vladara nad potomstvom Abrahamovim, Izakovim i Jakovljevim, kad promijenim udes njihov i kad im se smilujem." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/32">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 32</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/34">
          <span class="pr-2">Jeremija - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:11 <i>1. dio: Bog je dobar</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn2"><a href="#cite2">↑</a> 33:15 <i>Stabljika ili grana vinove loze</i>: <a href="/hr/The_Urantia_Book/180#p2_3">KU 180:2.3</a>. </li>
  <li id="fn3"><a href="#cite3">↑</a> 33:16 <i>Gospodin naša pravednost</i>: <a href="/hr/The_Urantia_Book/150#p5_2">KU 150:5.2</a>. </li>
</ol>
</div>
