<!--
title: "Jeremija - Poglavlje 27"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/26">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 26</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/28">
          <span class="pr-2">Jeremija - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U početku kraljevanja Sidkije, sina Jošije, kralja judejskoga, uputi Jahve Jeremiji ovu riječ. </p>
<p id="v2"><sup><small>2</small></sup>  Ovako mi reče Jahve: "Načini  sebi užad i jaram i stavi ga sebi na vrat. </p>
<p id="v3"><sup><small>3</small></sup>  Zatim poruči kralju  edomskom, kralju moapskom, kralju amonskom, kralju tirskom i  kralju sidonskom, po njihovim izaslanicima koji su došli u Jeruzalem  kralju judejskom Sidkiji. </p>
<p id="v4"><sup><small>4</small></sup>  Naredi im da poruče svojim gospodarima:  'Ovako govori Jahve nad Vojskama, Bog Izraelov! Ovako poručite  svojim gospodarima: </p>
<p id="v5"><sup><small>5</small></sup>  Ja sam snagom svojom svesilnom i rukom  ispruženom stvorio zemlju, ljude i životinje na zemlji. I ja  to dajem kome hoću. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Sada, dakle, sve te zemlje dajem u ruke  Nabukodonozoru, kralju babilonskom, sluzi svojemu; dajem mu i  poljsko zvijerje da mu služi. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  I svi će narodi služiti njemu  i njegovu sinu, i sinu njegova sina, dok i njegovoj zemlji ne  kucne čas te i njega ne upokore moćni narodi i veliki kraljevi. </p>
<p id="v8"><sup><small>8</small></sup>  Ako koji narod, ili kraljevstvo, ne htjedne služiti Nabukodonozora, kralja babilonskoga, ne hoteć' se upregnuti u jaram kralja babilonskog, taj ću narod kazniti mačem, glađu i kugom - riječ je Jahvina  - dok ga sasvim ne zatrem rukom njegovom. </p>
<p id="v9"><sup><small>9</small></sup>  Ne slušajte, dakle, svojih proroka, gatalaca, sanjara, zvjezdara svojih i čarobnjaka  koji vam govore: 'Ne, vi nećete služiti kralju babilonskom!' </p>
<p id="v10"><sup><small>10</small></sup>  Jer vam oni laž prorokuju samo da vas udalje iz vaše zemlje, da vas otjeram pa da propadnete. </p>
<p id="v11"><sup><small>11</small></sup>  Ali narod koji se upregne  u jaram kralja babilonskoga da mu služi ostavit ću na miru u  zemlji njegovoj - riječ je Jahvina - da je obrađuje i u njoj  živi.'" </p>
<p id="v12"><sup><small>12</small></sup>  Sve sam to rekao Sidkiji, kralju judejskom, govoreći:  "Upregnite se u jaram kralja babilonskoga i pokorite se njemu  i narodu njegovu da ostanete živi. </p>
<p id="v13"><sup><small>13</small></sup>  Zašto da poginete, ti  i narod tvoj, od mača, gladi i kuge, kao što se Jahve zaprijetio  narodu koji se ne podvrgne kralju babilonskom? </p>
<p id="v14"><sup><small>14</small></sup>  Ne slušajte, dakle, riječi onih proroka koji vam govore: 'Vi nećete služiti  kralju babilonskom.' Oni vam laž prorokuju. </p>
<p id="v15"><sup><small>15</small></sup>  'Jer nisam ih  ja poslao da vam prorokuju - riječ je Jahvina - nego vam oni  laž prorokuju u moje ime, da vas otjeram iz vaše zemlje, pa da  propadnete - vi i proroci koji vam prorokuju.'" </p>
<p id="v16"><sup><small>16</small></sup>  I svećenicima i svemu ovom narodu rekao sam: "Ovako govori  Jahve: 'Ne slušajte riječi svojih proroka koji vam ovako prorokuju:  Evo, posuđe Doma Jahvina bit će uskoro vraćeno iz Babilona.'  Oni vam laži prorokuju. </p>
<p id="v17"><sup><small>17</small></sup>  Ne slušajte ih! Pokorite se kralju  babilonskom da ostanete živi! Zašto da ovaj grad postane ruševina? </p>
<p id="v18"><sup><small>18</small></sup>  Ako su oni zaista proroci, te ako je u njima riječ Jahvina, neka mole Jahvu nad Vojskama da i posuđe što još ostade u Domu  Jahvinu i u dvoru kraljeva judejskih i u Jeruzalemu ne dospije  u Babilon! </p>
<p id="v19"><sup><small>19</small></sup>  Jer ovako govori Jahve o stupovima, moru, podnožjima  i o preostalom posuđu što još ostade u ovome gradu - </p>
<p id="v20"><sup><small>20</small></sup>  što  još Nabukodonozor, kralj babilonski, ne uze sa sobom onda kad  odvede u izgnanstvo iz Jeruzalema u Babilon Jekoniju, sina Jojakimova, kralja judejskoga, i sve odličnike judejske i jeruzalemske. </p>
<p id="v21"><sup><small>21</small></sup>  Da, ovako govori Jahve nad Vojskama, Bog Izraelov, o posuđu  koje preostade u Domu Jahvinu, u dvoru kralja judejskog, i u  Jeruzalemu: </p>
<p id="v22"><sup><small>22</small></sup>  'U Babilon će ih odnijeti i ondje će ostati sve  do dana kad ja odem po njih - riječ je Jahvina. I ja ću sve to  donijeti i postaviti na ovo mjesto!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/26">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 26</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/28">
          <span class="pr-2">Jeremija - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 27:5 <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>. </li>
  <li id="fn2"><a href="#cite2">↑</a> 27:6 <i>Sada dane zemlje u ruke</i>: <a href="/hr/The_Urantia_Book/97#p6_4">KU 97:6.4</a>. </li>
</ol>
</div>
