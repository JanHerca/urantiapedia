<!--
title: "Jeremija - Poglavlje 34"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/33">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 33</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/35">
          <span class="pr-2">Jeremija - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koju Jahve uputi Jeremiji kad Nabukodonozor, kralj babilonski, i sva njegova vojska, i sva kraljevstva pod njegovom vlašću, i svi narodi navališe na Jeruzalem i na sve gradove njegove. </p>
<p id="v2"><sup><small>2</small></sup>  Ovako govori Jahve, Bog Izraelov: "Idi i govori sa Sidkijom, kraljem judejskim, i reci mu: Ovako govori Jahve: 'Evo, predajem  ovaj grad u ruke kralja babilonskoga da ga on ognjem spali. </p>
<p id="v3"><sup><small>3</small></sup>  Ni  ti nećeš ruci njegovoj umaći. Da, bit ćeš uhvaćen i predat će  te u njegove ruke; oči u oči gledat ćeš kralja babilonskoga,  usta u usta on će s tobom govoriti i bit ćeš odveden u Babilon.' </p>
<p id="v4"><sup><small>4</small></sup>  Ali čuj riječ Jahvinu, Sidkija, kralju judejski! Ovo ti poručuje  Jahve: 'Nećeš od mača poginuti, </p>
<p id="v5"><sup><small>5</small></sup>  umrijet ćeš u miru! I kao  što su tvoje očeve i kraljeve tvoje prethodnike okadili, i tebe  će okaditi i naricat će za tobom: 'Jao Gospodaru!' Ja ti to govorim'  - riječ je Jahvina. </p>
<p id="v6"><sup><small>6</small></sup>  I prorok Jeremija poruči sve ove riječi Sidkiji, kralju  judejskom u Jeruzalemu, </p>
<p id="v7"><sup><small>7</small></sup>  dok je vojska kralja babilonskoga  navaljivala na Jeruzalem i na preostale gradove Judine - na Lakiš  i Azeku, jer još samo oni preostadoše od judejskih utvrđenih  gradova. </p>
<p id="v8"><sup><small>8</small></sup>  Riječ koju Jahve uputi Jeremiji, pošto je kralj Sidkija  sa svekolikim narodom jeruzalemskim sklopio savez da im proglasi  slobodu, </p>
<p id="v9"><sup><small>9</small></sup>  da svaki pusti na slobodu svoga roba Hebreja i svoju  robinju Hebrejku te da više ni u koga ne bude Hebrej, brat njegov, kao rob. </p>
<p id="v10"><sup><small>10</small></sup>  I svi odličnici i sav narod koji uđoše u ovaj savez  pristadoše te svaki pusti na slobodu roba svoga i svoju ropkinju  da im više ne robuju. Pristadoše, dakle, i pustiše ih. </p>
<p id="v11"><sup><small>11</small></sup>  A  potom se okrenuše i uzeše opet svoje robove i ropkinje koje bijahu  oslobodili pa ih prisiliše da im opet robuju. </p>
<p id="v12"><sup><small>12</small></sup>  Tada Jahve  uputi riječ Jeremiji govoreći: </p>
<p id="v13"><sup><small>13</small></sup>  Ovako govori Jahve, Bog Izraelov: "Ja sam sklopio Savez  s ocima vašim u dan kada ih izvedoh iz Egipta, iz zemlje ropstva, govoreći: </p>
<p id="v14"><sup><small>14</small></sup>  'Nakon sedam godina neka svaki od vas pusti na  slobodu brata svoga Hebreja koji mu se prodao i šest godina kao  rob služio.' Ali me vaši oci ne poslušaše i ne htjedoše me čuti. </p>
<p id="v15"><sup><small>15</small></sup>  A vi se bijaste obratili i učinili što je pravo u očima mojim, proglasivši slobodu za svakoga bližnjega svoga i preda mnom  ste sklopili savez u Domu koji se zove mojim imenom. </p>
<p id="v16"><sup><small>16</small></sup>  A zatim  se okrenuste i oskvrnuste ime moje, jer je svaki od vas opet  uveo svoga roba i ropkinju koje ste već bili oslobodili, i ponovo  ste ih prisilili da vam robuju." </p>
<p id="v17"><sup><small>17</small></sup>  Zato ovako govori Jahve: "Vi me ne poslušaste da proglasite  slobodu subratu svojemu i bližnjemu. I zato, evo, i ja proglašavam  protiv vas slobodu - riječ je Jahvina - maču, kugi i gladi, i  učinit ću vas strašilom svim kraljevstvima zemlje. </p>
<p id="v18"><sup><small>18</small></sup>  A s ljudima  koji razvrgoše Savez moj i ne ispuniše saveza obećana pred mojim  licem postupit ću kao s teletom što ga nadvoje rasjekoše te između  tih pola prođoše. </p>
<p id="v19"><sup><small>19</small></sup>  Knezove Judeje i Jeruzalema, dvorjane,  svećenike i sav narod zemlje što prođoše između pola telećih </p>
<p id="v20"><sup><small>20</small></sup>  predat ću u ruke dušmana koji im rade o glavi, a njihova  trupla bit će hrana pticama nebeskim i zvijerima zemaljskim. </p>
<p id="v21"><sup><small>21</small></sup>  Sidkiju, kralja judejskoga, i njegove knezove predat ću u  ruke dušmana koji im rade o glavi i u ruke vojske kralja babilonskoga, koja se od vas bila povukla. </p>
<p id="v22"><sup><small>22</small></sup>  Evo, ja ću im zapovjediti -  riječ je Jahvina - i vratit ću ih na ovaj grad, i navalit će  na nj, osvojiti ga i ognjem spaliti. A gradove judejske obratit  ću u pustinju nenastanjenu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/33">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 33</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/35">
          <span class="pr-2">Jeremija - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
