<!--
title: "Jeremija - Poglavlje 35"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/34">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 34</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/36">
          <span class="pr-2">Jeremija - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve uputi riječ Jeremiji u dane Jojakima, sina Jošijina, kralja judejskoga: </p>
<p id="v2"><sup><small>2</small></sup>  "Idi u zajednicu Rekabovaca, govori s  njima i dovedi ih u Dom Jahvin, u jednu od dvorana, i daj im  vina." </p>
<p id="v3"><sup><small>3</small></sup>  Tada dovedoh Jaazaniju, sina Habasinijina sina Jeremije, njegovu braću i sve sinove njegove i sav dom Rekabovaca </p>
<p id="v4"><sup><small>4</small></sup>  i  dovedoh ih u Dom Jahvin, u dvoranu čovjeka Božjega Ben Johanana, sina Jigdalijina, koja je kraj dvorane kneževske, a nad dvoranom  vratara Maaseje, sina Šalumova. </p>
<p id="v5"><sup><small>5</small></sup>  Zatim stavih pred sinove doma  Rekabova krčage pune vina i čaše te im rekoh: "Pijte vina!" </p>
<p id="v6"><sup><small>6</small></sup>  Ali oni odgovoriše: "Ne pijemo vina, jer nam je otac naš  Jonadab, sin Rekabov, zapovjedio: 'Ne smijete nikada piti vina, ni vi ni sinovi vaši. </p>
<p id="v7"><sup><small>7</small></sup>  Niti smijete graditi kućÄa, niti sijati  sjemena ni saditi vinogradÄa, niti ih posjedovati, nego provodite  sav život pod šatorima, da dugo živite u zemlji gdje kao stranci  boravite.' </p>
<p id="v8"><sup><small>8</small></sup>  I mi poslušasmo glas oca Jonadaba, sina Rekabova, u svem što nam je zapovjedio: da nikad vina ne pijemo, ni mi  ni žene naše, niti sinovi naši, ni kćeri naše, </p>
<p id="v9"><sup><small>9</small></sup>  da ne gradimo  kuća, ni da posjedujemo vinograda ni polja zasijanih, </p>
<p id="v10"><sup><small>10</small></sup>  da  stanujemo pod šatorima i držimo se poslušno svega što nam zapovjedi  naš otac Jonadab. </p>
<p id="v11"><sup><small>11</small></sup>  Samo kada je Nabukodonozor, kralj babilonski, krenuo protiv ove zemlje, rekosmo: 'Hajdemo, pođimo u Jeruzalem  da izbjegnemo vojsku kaldejsku i vojsku aramejsku!' I tako sada  živimo u Jeruzalemu." </p>
<p id="v12"><sup><small>12</small></sup>  Tada dođe riječ Jahvina Jeremiji: </p>
<p id="v13"><sup><small>13</small></sup>  Ovako govori Jahve  nad Vojskama, kralj Izraelov: "Idi i objavi Judejcima i Jeruzalemcima:  'Zar nećete primiti nauka moga i poslušati riječi moje?' - riječ  je Jahvina. - </p>
<p id="v14"><sup><small>14</small></sup>  'Ispunjuju se riječi Jonadaba, sina Rekabova, koji je sinovima svojim zabranio da piju vina, i do dana današnjega  nitko ga nije pio, jer oni slušaju riječ svoga oca. A ja sam  vam jednako govorio, ali me niste slušali. </p>
<p id="v15"><sup><small>15</small></sup>  I slao sam bez  prestanka k vama sluge svoje, proroke, da vam propovijedaju:  'Vratite se svaki sa svoga opakog puta, popravite djela svoja  i ne trčite za tuđim bogovima da im služite, pa ćete ostati u  zemlji koju dadoh vama i ocima vašim'; ali ne prikloniste uha  svojega i ne poslušaste me. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Sinovi Jonadaba, sina Rekabova, držahu se zapovijedi koju im dade otac njihov. Ali mene ovaj  narod ne sluša.' </p>
<p id="v17"><sup><small>17</small></sup>  Zato govori Jahve nad Vojskama, Bog Izraelov:  'Evo, navući ću na sve Jeruzalemce sve one nevolje kojima sam  im zaprijetio, jer sam im govorio, a oni me ne slušahu, dozivao  ih, ali se oni ne odazivahu.'" <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Zajednici Rekabovaca Jeremija reče: "Ovako govori Jahve  nad Vojskama, Bog Izraelov: 'Jer ste slušali zapovijedi svoga  oca Jonadaba i držali se svih naredaba i činili sve što vam je  on zapovjedio, </p>
<p id="v19"><sup><small>19</small></sup>  zato - ovako govori Jahve nad Vojskama, kralj  Izraelov - Jonadabu, sinu Rekabovu, nikad neće ponestati potomka  koji će stajati pred licem mojim u sve dane.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/34">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 34</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/36">
          <span class="pr-2">Jeremija - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 35:15 <i>Pokajte se za oproštenje (Stari zavjet)</i>: <a href="/hr/The_Urantia_Book/159#p5_13">KU 159:5.13</a>. </li>
  <li id="fn2"><a href="#cite2">↑</a> 35:17 <i>Gospodin, Bog nad vojskama</i>: <a href="/hr/The_Urantia_Book/92#p6_6">KU 92:6.6</a>. </li>
</ol>
</div>
