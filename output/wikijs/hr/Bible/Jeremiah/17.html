<!--
title: "Jeremija - Poglavlje 17"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/16">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 16</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/18">
          <span class="pr-2">Jeremija - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Judin grijeh upisan je željeznom pisaljkom, urezan dijamantnim vrškom u pločicu njihova srca i u rogove njihovih žrtvenika, </p>
<p id="v2"><sup><small>2</small></sup>  kao spomen sinovima njihovim na žrtvenike njihove i ašere njihove oko zelenog drveća na visokim brežuljcima, </p>
<p id="v3"><sup><small>3</small></sup>  na brdima i usred polja. Tvoje bogatstvo i sve blago tvoje pljački ću predati. Tako ćeš platiti za grijeh svoj po svoj zemlji. </p>
<p id="v4"><sup><small>4</small></sup>  Morat ćeš pustiti baštinu koju sam tebi poklonio. Učinit ću te robljem neprijatelja u zemlji koju ne poznaješ. Jer gnjev moj planu ognjem koji će vječno gorjeti. </p>
<p id="v5"><sup><small>5</small></sup>  Ovako govori Jahve: "Proklet čovjek koji se uzdaje u čovjeka, i slabo tijelo smatra svojom mišicom, i čije se srce od Jahve odvraća. </p>
<p id="v6"><sup><small>6</small></sup>  Jer on je kao drač u pustinji: ne osjeća kad je sreća na domaku, tavori dane u usahloj pustinji, u zemlji slanoj, nenastanjenoj. </p>
<p id="v7"><sup><small>7</small></sup>  Blagoslovljen čovjek koji se uzdaje u Jahvu i kome je Jahve uzdanje. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Nalik je na stablo zasađeno uz vodu što korijenje pušta k potoku: ne mora se ničeg bojati kad dođe žega, na njemu uvijek zelenilo ostaje. U sušnoj godini brigu ne brine, ne prestaje donositi plod. </p>
<p id="v9"><sup><small>9</small></sup>  Podmuklije od svega je srce. Jedva popravljivo, tko da ga pronikne? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Ja, Jahve, istražujem srca i ispitujem bubrege, da bih dao svakom po njegovu vladanju, prema plodu ruku njegovih. </p>
<p id="v11"><sup><small>11</small></sup>  Prepelica što leži na jajima a ne leže jest onaj što nepravdom stječe bogatstvo: usred dana svojih ostavit' ga mora i na kraju ostaje lÓuda. </p>
<p id="v12"><sup><small>12</small></sup>  Slavan prijestol dignut od davnina, to je naše sveto mjesto. </p>
<p id="v13"><sup><small>13</small></sup>  O Jahve, nado Izraela, svi koji te ostave postidjet će se, koji se odmetnu od tebe bit će u prah upisani, jer ostaviše Izvor žive vode. </p>
<p id="v14"><sup><small>14</small></sup>  Iscijeli me, Jahve, i bit ću zdrav, spasi me, i bit ću spašen, jer ti si pjesma moja. </p>
<p id="v15"><sup><small>15</small></sup>  Evo ih što mi govore: Gdje je riječ Jahvina? Neka se ispuni! </p>
<p id="v16"><sup><small>16</small></sup>  Ta ja se nisam vrzao oko tebe za njihovu nesreću niti sam želio kobni Dan! - ti to znaš, sve što je izlazilo iz usta mojih pred tobom je. </p>
<p id="v17"><sup><small>17</small></sup>  Ne budi mi na užas, ti, utočište moje, u Dan nesretni. </p>
<p id="v18"><sup><small>18</small></sup>  Progonitelji moji nek' se postide, ne ja, njih smeti, ne mene. Na njih dovedi Dan nesretni, zatri ih dvogubim zatorom! </p>
<p id="v19"><sup><small>19</small></sup>  Ovako mi reče Jahve: "Idi i stani na vrata Sinova naroda  na koja ulaze i izlaze kraljevi judejski i na sva vrata jeruzalemska. </p>
<p id="v20"><sup><small>20</small></sup>  Reci im: Čujte riječ Jahvinu, vi, kraljevi judejski i svi  Judejci i Jeruzalemci koji prolazite kroz ova vrata. </p>
<p id="v21"><sup><small>21</small></sup>  Ovako  govori Jahve: 'Čuvajte se ako vam je život mio i ne nosite tereta  u dan subotnji, i ne unosite ga na vrata jeruzalemska. </p>
<p id="v22"><sup><small>22</small></sup>  I  ne nosite bremena iz kuće u dan subotnji, i nikakva posla ne  radite, nego svetkujte dan subotnji, kao što sam zapovjedio vašim  ocima. </p>
<p id="v23"><sup><small>23</small></sup>  Oni me ne poslušaše i ne prikloniše uha svojega, nego  tvrdovrato ne poslušaše i ne prihvatiše nauka. </p>
<p id="v24"><sup><small>24</small></sup>  A vi, ako  me poslušate - riječ je Jahvina - i ako ne budete nosili bremena  na vrata ovoga grada, nego budete svetkovali dan subotnji, ne  radeći nikakva posla, </p>
<p id="v25"><sup><small>25</small></sup>  tada će na vrata ovoga grada ulaziti  kraljevi koji sjede na prijestolju Davidovu, koji se voze kolima  i jašu na konjima, oni i njihovi časnici, Judejci i Jeruzalemci, i ovaj će grad ostati dovijeka. </p>
<p id="v26"><sup><small>26</small></sup>  I dolazit će iz gradova  judejskih, iz okolice Jeruzalema, iz zemlje Benjaminove i iz  Šefele, iz Gorja i iz Negeba, da prinesu paljenice, klanice,  prinosnice i kad i da prinesu žrtvu zahvalnicu u Domu Jahvinu. </p>
<p id="v27"><sup><small>27</small></sup>  Ali ako me ne poslušate te ne budete svetkovali dan subotnji, i ako budete nosili bremena ulazeći na vrata jeruzalemska u  dan subotnji, tada ću potpaliti oganj na vratima njegovim: i  plamen će proždrijeti dvore jeruzalemske, i neće se ugasiti.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/16">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 16</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/18">
          <span class="pr-2">Jeremija - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:7 <i>Blagoslovljen čovjek koji vjeruje Bogu</i>: <a href="/hr/The_Urantia_Book/131#p2_3">KU 131:2.3</a>.  <i>Blago onome tko vjeruje</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn2"><a href="#cite2">↑</a> 17:9 <i>Zlobno srce uništava molitvu</i>: <a href="/hr/The_Urantia_Book/146#p2_2">KU 146:2.2</a>.  <i>Ljudsko srce je zlo</i>: <a href="/hr/The_Urantia_Book/143#p2_5">KU 143:2.5</a>. </li>
  <li id="fn3"><a href="#cite3">↑</a> 17:9-10 <i>Pretraživanje pojedinačnih srca</i>: <a href="/hr/The_Urantia_Book/145#p2_6">KU 145:2.6</a>. </li>
</ol>
</div>
