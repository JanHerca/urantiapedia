<!--
title: "Jeremija - Poglavlje 29"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/28">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 28</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/30">
          <span class="pr-2">Jeremija - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Evo, ovo su riječi poslanice koju prorok Jeremija iz Jeruzalema  posla Ostatku izgnanstva - starješinama, svećenicima i prorocima  i svemu preostalom narodu što ga Nabukodonozor iz Jeruzalema  bijaše odveo u Babilon, </p>
<p id="v2"><sup><small>2</small></sup>  pošto kralj Jekonija i kraljica-majka, dvorjanici, odličnici judejski i jeruzalemski, kovači i bravari  ostaviše Jeruzalem. </p>
<p id="v3"><sup><small>3</small></sup>  Poslanica je poslana po Elasi, sinu Šafanovu, i Gemarji, sinu Hilkijinu, koje Sidkija, kralj judejski, posla  u Babilon Nabukodonozoru, kralju babilonskom. Evo sadržaja: </p>
<p id="v4"><sup><small>4</small></sup>  "Ovako govori Jahve nad Vojskama, kralj Izraelov: 'Svima  izgnanicima koje odvedoh iz Jeruzalema u Babilon! </p>
<p id="v5"><sup><small>5</small></sup>  Gradite  kuće i nastanite se, sadite vrtove i uživajte urod njihov! </p>
<p id="v6"><sup><small>6</small></sup>  Ženite  se i rađajte sinove i kćeri! Ženite svoje sinove i udajite svoje  kćeri da i oni rađaju sinove i kćeri! Množite se da se ne smanjite! </p>
<p id="v7"><sup><small>7</small></sup>  Ištite mir zemlji u koju vas izagnah, molite se za nju Jahvi, jer na njezinu miru počiva i vaš mir!' </p>
<p id="v8"><sup><small>8</small></sup>  Ovako govori Jahve nad Vojskama, Bog Izraelov: 'Ne dajte da  vas obmanjuju vaši proroci koji su među vama, vaši gataoci! Ne  povodite se za snovima koje oni sanjaju! </p>
<p id="v9"><sup><small>9</small></sup>  Jer oni vam laž prorokuju  u moje ime, a ja ih nisam poslao' - riječ je Jahvina." </p>
<p id="v10"><sup><small>10</small></sup>  Jer ovako govori  Jahve: 'Istom kad se Babilonu ispuni onih sedamdeset godina,  ja ću vas pohoditi te vam ispuniti dobro obećanje da ću vas vratiti  na ovo mjesto. </p>
<p id="v11"><sup><small>11</small></sup>  Jer ja znam svoje naume koje s vama namjeravam  - riječ je Jahvina - naume mira, a ne nesreće: da vam dadnem  budućnost i nadu. </p>
<p id="v12"><sup><small>12</small></sup>  Tada ćete me zazivati, dolaziti k meni, moliti mi se i ja ću vas uslišati. </p>
<p id="v13"><sup><small>13</small></sup>  Tražit ćete me i naći  me jer ćete me tražiti svim srcem svojim. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  I pustit ću da  me nađete - riječ je Jahvina. Izmijenit ću udes vaš i sabrati  vas iz svih naroda i sa svih mjesta kamo vas odagnah - riječ  je Jahvina. I vratit ću vas na mjesto odakle vas u izagnanstvo  odvedoh. </p>
<p id="v15"><sup><small>15</small></sup>  Istina, vi velite: 'Jahve nam podiže proroke u Babilonu.' </p>
<p id="v16"><sup><small>16</small></sup>  Ovako govori Jahve kralju koji sjedi na prijestolju Davidovu, i svemu narodu koji živi u ovome gradu - braći vašoj što ne  moradoše s vama u izgnanstvo. </p>
<p id="v17"><sup><small>17</small></sup>  Ovako govori Jahve nad Vojskama:  "Evo šaljem na njih mač, glad i kugu; učinit ću da budu kao pokvarene  smokve, tako loše da nisu za jelo. </p>
<p id="v18"><sup><small>18</small></sup>  I gonit ću ih mačem, glađu  i kugom i učinit ću ih užasom svim kraljevstvima zemaljskim,  prokletstvom, strahotom, ruglom i sramotom svim narodima kamo  ih otjeram. </p>
<p id="v19"><sup><small>19</small></sup>  Jer ne poslušaše riječi mojih - riječ je Jahvina  - premda sam im svejednako slao sluge svoje proroke, ali ih oni  ne poslušaše - riječ je Jahvina. </p>
<p id="v20"><sup><small>20</small></sup>  Ali vi, izgnanici, koje  poslah iz Jeruzalema u Babilon, poslušajte svi riječ Jahvinu!" </p>
<p id="v21"><sup><small>21</small></sup>  Ovako govori Jahve nad Vojskama, kralj Izraelov, o Ahabu, sinu Kolajinu, i o Sidkiji, sinu Maasejinu, koji vam laž prorokuje  u moje ime: "Evo, predajem ih u ruke Nabukodonozora, kralja babilonskoga, da ih pogubi vama na oči. </p>
<p id="v22"><sup><small>22</small></sup>  I njima će se kao kletvom proklinjati  svi izgnanici koji su u Babilonu: 'Neka Jahve učini s tobom kao  sa Sidkijom i Ahabom koje kralj babilonski ispeče na vatri </p>
<p id="v23"><sup><small>23</small></sup>  jer  u Izraelu počiniše sramotu čineći preljub sa ženama svojih bližnjih  i govoreći u moje ime lažne riječi koje im ja nisam zapovjedio.  Ja to znam, i svjedok sam tome' - riječ je Jahvina!" </p>
<p id="v24"><sup><small>24</small></sup>  - </p>
<p id="v25"><sup><small>25</small></sup>  A Šemaji ćeš Nehelamcu poručiti: "Ovako govori Jahve  nad Vojskama, Bog Izraelov: Ti si u svoje ime poslao pisma svemu  narodu koji je u Jeruzalemu, i svećeniku Sefaniji, sinu Maasejinu, i svim ostalim svećenicima: </p>
<p id="v26"><sup><small>26</small></sup>  'Jahve te postavi svećenikom namjesto svećenika Jojade  da paziš u Domu Jahvinu na svakog luđaka koji se gradi prorokom  i da ga baciš u klade, sa željezom oko vrata. </p>
<p id="v27"><sup><small>27</small></sup>  Zašto, dakle, nisi spriječio Jeremiju iz Anatota, koji se među vama gradi  prorokom? </p>
<p id="v28"><sup><small>28</small></sup>  TÓa on nam je poslao poruku u Babilon: Dugo će  još trajati: Gradite kuće i nastanite se! Sadite vrtove i uživajte  urod njihov!'" </p>
<p id="v29"><sup><small>29</small></sup>  Svećenik Sefanija pročita pismo proroku Jeremiji. </p>
<p id="v30"><sup><small>30</small></sup>  Tada  dođe riječ Jahvina Jeremiji: </p>
<p id="v31"><sup><small>31</small></sup>  "Pošalji svim izgnanicima ovu  vijest: 'Ovako govori Jahve o Šemaji Nehelamcu: Jer vam Šemaja  prorokuje te vam budi varave nade, premda ga ja nisam poslao, </p>
<p id="v32"><sup><small>32</small></sup>  ovako govori Jahve: Kaznit ću Šemaju Nehelamca, njega i  potomstvo njegovo: nitko mu neće preostati usred ovoga naroda  da doživi sreću koju spremam narodu svojemu - riječ je Jahvina  - jer je propovijedao pobunu protiv Jahve.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/28">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 28</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/30">
          <span class="pr-2">Jeremija - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 29:13 <i>Traži me, nađi me, ako tražiš</i>: <a href="/hr/The_Urantia_Book/130#p8_2">KU 130:8.2</a>.  <i>Tražite i pronađite me</i>: <a href="/hr/The_Urantia_Book/131#p2_9">KU 131:2.9</a>. </li>
</ol>
</div>
