<!--
title: "Jeremija - Poglavlje 32"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 31</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/33">
          <span class="pr-2">Jeremija - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koju Jahve uputi Jeremiji desete godine Sidkije, kralja  judejskoga, to jest osamnaeste godine Nabukodonozorove. </p>
<p id="v2"><sup><small>2</small></sup>  U to vrijeme vojska kralja babilonskoga opsjedaše Jeruzalem, a prorok Jeremija bijaše zatvoren u tamničkom dvorištu u dvoru  judejskoga kralja. </p>
<p id="v3"><sup><small>3</small></sup>  Sidkija, kralj judejski, bijaše ga ondje  zatvorio, prigovoriv mu: "Zašto si prorokovao: 'Ovako govori  Jahve: Gle, grad ću ovaj predati u ruke kralju babilonskom da  ga osvoji; </p>
<p id="v4"><sup><small>4</small></sup>  a Sidkija, kralj judejski, neće umaći sili kaldejskoj, nego će biti predan u ruke kralja babilonskoga - usta u usta  s njim će govoriti, oči u oči njega vidjeti. </p>
<p id="v5"><sup><small>5</small></sup>  Sidkiju će odvesti  u Babilon i ondje će ostati dok ga ne pohodim - riječ je Jahvina!  I ako se budete borili protiv Kaldejaca, nećete uspjeti!'" </p>
<p id="v6"><sup><small>6</small></sup>  Tada reče Jeremija: "Dođe mi riječ Jahvina: </p>
<p id="v7"><sup><small>7</small></sup>  'Uskoro  će doći k tebi Hanamel, sin tvoga strica Šaluma, da ti kaže:  Kupi njivu moju u Anatotu; ti imaš rodbinsko pravo da je kupiš!' </p>
<p id="v8"><sup><small>8</small></sup>  Kako je Jahve navijestio, k meni dođe moj stričević Hanamel  u tamničko dvorište i reče mi: 'De kupi moju njivu u Anatotu, jer ti imaš pravo na posjed i rodbinsko pravo da je kupiš! Kupi  je!' I tada spoznah da to bijaše riječ Jahvina. </p>
<p id="v9"><sup><small>9</small></sup>  Kupih, dakle, tu njivu od stričevića Hanamela iz Anatota te mu izmjerih u  novcu sedamnaest šekela srebra. </p>
<p id="v10"><sup><small>10</small></sup>  Napišem ugovor, udarim pečat, pozovem svjedoke i izmjerim novac na tezulji. </p>
<p id="v11"><sup><small>11</small></sup>  Zatim uzmem  kupovni ugovor, zapečaćen prema propisu i uredbama, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  predam  kupovni ugovor Baruhu, sinu Mahsejeva sina Nerije. Nazočni su  bili: moj stričević Hanamel, svjedoci što su potpisali kupovni  ugovor i svi Judejci koji su se našli u tamničkom dvorištu. </p>
<p id="v13"><sup><small>13</small></sup>  Tada  pred njima zapovjedim Baruhu: </p>
<p id="v14"><sup><small>14</small></sup>  'Ovako govori Jahve nad Vojskama, Bog Izraelov: Uzmi ove isprave, ovaj kupovni ugovor, zapečaćeni  i otvoreni, i stavi ih u glinenu posudu da se zadugo sačuvaju. </p>
<p id="v15"><sup><small>15</small></sup>  Jer ovako govori Jahve nad Vojskama, Bog Izraelov: Još će  se u ovoj zemlji kupovati i kuće, i njive, i vinogradi!'" </p>
<p id="v16"><sup><small>16</small></sup>  Pošto kupovni ugovor predadoh Nerijinu sinu Baruhu, pomolih  se Jahvi: </p>
<p id="v17"><sup><small>17</small></sup>  "O, Jahve, Gospode! Ti stvori nebo i zemlju snagom  velikom, rukom uzdignutom! Ništa tebi nije nemoguće! <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Tisućama  iskazuješ milost, a krivnju otaca osvećuješ na djeci, potomcima  njihovim. Bože veliki i moćni, kome je ime Jahve nad Vojskama! <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Velik si u svojim naumima, silan u svojim djelima! Oči tvoje  bde nad svim putovima ljudskim da naplatiš svakome prema putu  njegovu i prema plodu djela njegovih! <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ti koji si činio znamenja  i čudesa u zemlji egipatskoj i u Izraelu, i među svim ljudima  sve do danas, </p>
<p id="v21"><sup><small>21</small></sup>  ti si izveo svoj narod izraelski iz zemlje  egipatske znamenjima i čudesima, rukom moćnom i mišicom podignutom, strahotama velikim. </p>
<p id="v22"><sup><small>22</small></sup>  Zatim im dade svu ovu zemlju koju si  zakletvom obećao ocima njihovim, zemlju u kojoj teče med i mlijeko. </p>
<p id="v23"><sup><small>23</small></sup>  I oni je zaposjedoše; ali nisu slušali glasa tvojega niti  su hodili putem Zakona tvojega. Ništa ne učiniše od onog što  im ti naredi; zato si dozvao na njih sve ove nevolje. </p>
<p id="v24"><sup><small>24</small></sup>  Gle, nasipi se već primakoše gradu, i bit će osvojen, i grad će pasti  u ruke Kaldejcima koji na nj navaljuju mačem, glađu i kugom.  Čime si prijetio, evo dolazi. I sam vidiš. </p>
<p id="v25"><sup><small>25</small></sup>  A ti mi, Jahve  Gospode moj, reče: 'Kupi novcem njivu i pozovi svjedoke', a grad  je već predan u ruke Kaldejcima!" </p>
<p id="v26"><sup><small>26</small></sup>  Tada mi dođe riječ Jahvina: </p>
<p id="v27"><sup><small>27</small></sup>  "Gle, ja sam Jahve, Bog  svakoga tijela! Meni ništa nije nemoguće! <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Zato - veli Jahve - grad ovaj predajem u ruke Kaldejaca  i u ruke kralja babilonskoga, koji će ga zauzeti. </p>
<p id="v29"><sup><small>29</small></sup>  Ući će  u nj Kaldejci koji se bore protiv ovoga grada, ognjem će ga uništiti  i spaliti ga zajedno s kućama kojima su na krovovima Baalu palili  tamjan i lijevali ljevanice tuđim bogovima, mene gnjeveći. </p>
<p id="v30"><sup><small>30</small></sup>  Jer  sinovi Izraelovi i sinovi Judini od mladosti čine samo zlo pred  mojim očima. Doista, sinovi Izraelovi bez prestanka me gnjeve  djelima ruku svojih - riječ je Jahvina. </p>
<p id="v31"><sup><small>31</small></sup>  Grad ovaj, doista, samo mi je na gnjev i srdžbu otkako je sagrađen pa do dana današnjega  te ga moram ukloniti ispred lica svojega </p>
<p id="v32"><sup><small>32</small></sup>  zbog svega bezakonja  što ga sinovi Izraelovi i sinovi Judini počiniše, gnjeveći me  - oni i kraljevi njihovi, knezovi i svećenici i proroci, Judejci  i Jeruzalemci. </p>
<p id="v33"><sup><small>33</small></sup>  Okretahu mi leđa, a ne lice svoje, iako se  neumorno trudih da ih poučim, ali me ne slušaše niti nauk moj  primiše. </p>
<p id="v34"><sup><small>34</small></sup>  Postaviše grozote u Dom koji se mojim zove imenom  da ga oskvrnu. </p>
<p id="v35"><sup><small>35</small></sup>  Baalu podigoše uzvišice u Dolini Ben Hinomu, i sinove i kćeri svoje Moleku kroz oganj provodiše - što im  ja nikad ne zapovjedih; ni na um mi ne pade da bi činili takve  gadosti niti da bih Judu pustio u takav grijeh." <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Ipak, ovako govori Jahve, Bog Izraelov, o tom gradu za  koji vi velite da će od mača, gladi i kuge pasti u ruke kralju  babilonskom: </p>
<p id="v37"><sup><small>37</small></sup>  "Evo, ja ću ih sabrati iz svih zemalja u koje  ih prognah - u gnjevu i jarosti svojoj - i vratit ću ih na ovo  mjesto da ovdje spokojno žive. </p>
<p id="v38"><sup><small>38</small></sup>  I oni će biti narod moj, a  ja, ja ću biti Bog njihov. </p>
<p id="v39"><sup><small>39</small></sup>  I dat ću im srce jedno i put jedan, da bi me se bojali u sve dane, na sreću svoju i djece svoje. </p>
<p id="v40"><sup><small>40</small></sup>  I sklopit ću s njima Savez vječan, nikad se više neću odvratiti  od njih i uvijek ću im činiti dobro; usadit ću im u srce svoj  strah, da se nikad više ne odmetnu od mene. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  I radovat ću  se čineći im dobro; i čvrsto ću ih zasaditi u ovoj zemlji, svim  srcem svojim, svom dušom svojom." </p>
<p id="v42"><sup><small>42</small></sup>  Jer ovako govori Jahve:  "Kao što sam na ovaj narod doveo svu ovu strašnu nesreću, tako  ću na njih dovesti svu sreću koju im obrekoh. </p>
<p id="v43"><sup><small>43</small></sup>  Da, opet će  se kupovati njive u ovoj zemlji o kojoj vi velite: 'Ova je pustinja, bez čovjeka i živinčeta, predana na milost i nemilost Kaldejcima!' </p>
<p id="v44"><sup><small>44</small></sup>  Njive će se za novac kupovati, pisat će se i pečatiti kupovni  ugovori, pozivat će se svjedoci u zemlji Benjaminovoj i u okolici  Jeruzalema. U gradovima Judinim i u gradovima Gorja, Šefele,  Negeba, jer ću promijeniti udes njihov" - riječ je Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 31</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/33">
          <span class="pr-2">Jeremija - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 32:11 <i>To je običaj</i>: <a href="/hr/The_Urantia_Book/70#p11_6">KU 70:11.6</a>. </li>
  <li id="fn2"><a href="#cite2">↑</a> 32:17 <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog je stvorio nebo i zemlju</i>: <a href="/hr/The_Urantia_Book/131#p2_2">KU 131:2.2</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog kao Stvoritelj neba i zemlje</i>: <a href="/hr/The_Urantia_Book/0#p2_9">KU 0:2.9</a>.  <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>1. dio: Sve je moguće</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn3"><a href="#cite3">↑</a> 32:18-19 <i>Bog je nepromjenjiv, nepogrešiv</i>: <a href="/hr/The_Urantia_Book/2#p2_2">KU 2:2.2</a>. </li>
  <li id="fn4"><a href="#cite4">↑</a> 32:19 <i>Dio 2: Bog ne bi napustio</i>: <a href="/hr/The_Urantia_Book/97#p6_4">KU 97:6.4</a>. </li>
  <li id="fn5"><a href="#cite5">↑</a> 32:27 <i>S Bogom ništa nije nemoguće</i>: <a href="/hr/The_Urantia_Book/163#p3_2">KU 163:3.2</a>.  <i>S Bogom je sve moguće</i>: <a href="/hr/The_Urantia_Book/3#p2_2">KU 3:2.2</a>.  <i>S Bogom ništa nije nemoguće</i>: <a href="/hr/The_Urantia_Book/26#p5_3">KU 26:5.3</a>.  <i>Sve je moguće vjernicima</i>: <a href="/hr/The_Urantia_Book/158#p5_2">KU 158:5.2</a>.  <i>Bog svih naroda</i>: <a href="/hr/The_Urantia_Book/97#p6_2">KU 97:6.2</a>.  <i>S Bogom je sve moguće</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn6"><a href="#cite6">↑</a> 32:35 <i>Poštovanje vatre</i>: <a href="/hr/The_Urantia_Book/85#p4_4">KU 85:4.4</a>. </li>
  <li id="fn7"><a href="#cite7">↑</a> 32:40 <i>Zakon zapisan u srcima ljudi</i>: <a href="/hr/The_Urantia_Book/121#p7_5">KU 121:7.5</a>. </li>
</ol>
</div>
