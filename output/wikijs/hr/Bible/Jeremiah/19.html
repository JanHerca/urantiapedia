<!--
title: "Jeremija - Poglavlje 19"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/18">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 18</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/20">
          <span class="pr-2">Jeremija - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako mi reče Jahve: "Idi i kupi vrč glineni. Povedi sa sobom  nekoliko starješina narodnih i svećeničkih. </p>
<p id="v2"><sup><small>2</small></sup>  Pođi u Dolinu  Ben Hinom, na ulazu Vrata lončarskih. Ondje proglasi riječi koje  ću ti kazati. </p>
<p id="v3"><sup><small>3</small></sup>  Reci im: Čujte riječ Jahvinu, kraljevi judejski  i stanovnici jeruzalemski. Ovako govori Jahve nad Vojskama, Bog  Izraelov: 'Evo dovodim nesreću na ovo mjesto te će svima koji  to čuju u ušima zazujati. </p>
<p id="v4"><sup><small>4</small></sup>  Zato što su me ostavili i otuđili  ovo mjesto prinoseći kad tuđim bogovima kojih ne poznavahu oci  njihovi ni kraljevi judejski; i zato što su mjesto ovo natopili  krvlju nevinih; </p>
<p id="v5"><sup><small>5</small></sup>  i zato što pogradiše uzvišice Baalove da mu  spaljuju sinove kao žrtve, a to im ja nikada ne naredih niti  zapovjedih, niti mi je takvo što na um palo. </p>
<p id="v6"><sup><small>6</small></sup>  Stoga, evo, dolaze  dani - riječ je Jahvina - kad se ovo mjesto neće više zvati Tofet  ni Dolina Ben Hinom nego Dolina klanja. </p>
<p id="v7"><sup><small>7</small></sup>  Izjalovit ću na ovom  mjestu naum Judeje i Jeruzalema i učiniti da svi poginu od neprijateljskog  mača, od ruku onih što im rade o glavi. A trupla ću njihova dati  za hranu pticama nebeskim i zvijerima poljskim. </p>
<p id="v8"><sup><small>8</small></sup>  A grad ću  ovaj učiniti ruglom i užasom: svaki koji prođe mimo nj zgrozit  će se i zviždati zbog svih nesreća njegovih. </p>
<p id="v9"><sup><small>9</small></sup>  I dat ću im da  jedu meso sinova i kćeri svojih. Da, svaki će jesti meso bližnjega  svoga zbog preteške nevolje kojom će ih pritisnuti njihovi neprijatelji  što im rade o glavi.' </p>
<p id="v10"><sup><small>10</small></sup>  Razbij vrč pred očima svojih pratilaca </p>
<p id="v11"><sup><small>11</small></sup>  i reci im:  Ovako govori Jahve nad Vojskama: 'Tako ću razbiti ovaj narod  i ovaj grad, kao što se razbija sud lončarski, te se više ne  da popraviti. U Tofetu će se ukapati, jer inače neće biti mjesta za ukapanje. </p>
<p id="v12"><sup><small>12</small></sup>  Tako ću postupiti s ovim mjestom - riječ je Jahvina - i sa  stanovnicima njegovim. I učinit ću grad ovaj sličnim Tofetu. </p>
<p id="v13"><sup><small>13</small></sup>  I sve kuće jeruzalemske i kuće kraljeva judejskih bit će  onečišćene kao mjesto Tofet: sve kuće kojima se na krovovima  kad prinosi svoj vojsci nebeskoj i lijevaju ljevanice tuđim bogovima.'" </p>
<p id="v14"><sup><small>14</small></sup>  Kad se Jeremija vratio iz Tofeta, kamo ga Jahve bijaše  poslao da prorokuje, stade u predvorju Doma Jahvina te uze govoriti  svemu narodu: </p>
<p id="v15"><sup><small>15</small></sup>  "Ovako govori Jahve nad Vojskama, Bog Izraelov:  'Evo, dovest ću na ovaj grad i na sve njegove gradiće sve zlo  kojim sam im prijetio, jer ukrutiše vratove svoje ne slušajući  riječi mojih.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/18">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 18</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/20">
          <span class="pr-2">Jeremija - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
