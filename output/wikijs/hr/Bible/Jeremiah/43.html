<!--
title: "Jeremija - Poglavlje 43"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/42">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 42</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/44">
          <span class="pr-2">Jeremija - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Jeremija svemu narodu kazao sve riječi Jahve, Boga  njihova, sve one riječi radi kojih ga je Jahve, Bog njihov, k  njima poslao, </p>
<p id="v2"><sup><small>2</small></sup>  Azarja, sin Hošajin, i Johanan, sin Kareahov, i svi oni drski ljudi odgovoriše Jeremiji: "Laži nam govoriš.  Nije te poslao Jahve da nam govoriš: 'Ne idite u Egipat da se  ondje nastanite', </p>
<p id="v3"><sup><small>3</small></sup>  nego Baruh, sin Nerijin, podgovori te da  nas predaš u ruke Kaldejcima koji će nas pogubiti ili odvesti  u sužanjstvo babilonsko!" </p>
<p id="v4"><sup><small>4</small></sup>  I Johanan, sin Kareahov, i svi zapovjednici i sav narod  ne poslušaše glasa Jahvina da ostanu u zemlji judejskoj. </p>
<p id="v5"><sup><small>5</small></sup>  Nego  Johanan, sin Kareahov, i vojni zapovjednici povedoše sav ostatak  Judin, one što se vratiše iz zemalja kamo bijahu izagnani, da  se nastane u zemlji judejskoj: </p>
<p id="v6"><sup><small>6</small></sup>  muževe, žene i djecu i sve  kraljevske kćeri i sve ljude koje je Nebuzaradan, zapovjednik  tjelesne straže, ostavio kod Gedalije, sina Šafanova sina Ahikama, pa i proroka Jeremiju, i Baruha, sina Nerijina, </p>
<p id="v7"><sup><small>7</small></sup>  te se oni  iseliše u Egipat, jer ne slušahu glasa Jahvina. I tako dođoše  u Tafnis. </p>
<p id="v8"><sup><small>8</small></sup>  U Tafnisu dođe riječ Jahvina Jeremiji: </p>
<p id="v9"><sup><small>9</small></sup>  "Uzmi u ruke  velikoga kamenja i ugradi ga, pred svim Judejcima, meljtom u  pločnik što je pred ulazom u faraonov dvor. </p>
<p id="v10"><sup><small>10</small></sup>  I reci im: Ovako  govori Jahve nad Vojskama, kralj Izraelov: 'Evo šaljem po slugu  svojega Nabukodonozora, kralja babilonskoga. On će postaviti  prijestolje na ovo kamenje što sam ga ugradio i nad njim će razapeti  svoju nebnicu. </p>
<p id="v11"><sup><small>11</small></sup>  Da, doći će i udarit će na zemlju egipatsku: Tko je za smrt, u smrt! Tko za izgnanstvo, u izgnanstvo! Tko za mač, pod mač! </p>
<p id="v12"><sup><small>12</small></sup>  On će vatrom sažeći hramove bogova egipatskih, spalit  će i izagnati bogove, očistit će zemlju egipatsku kao što pastir  svoj plašt otrijebi od buha. I onda će, nesmetan, odavde otići. </p>
<p id="v13"><sup><small>13</small></sup>  Porazbijat će spomenike hrama Sunca koji je u Heliopolu,  a hramove bogova egipatskih ognjem će spaliti.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/42">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 42</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/44">
          <span class="pr-2">Jeremija - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
