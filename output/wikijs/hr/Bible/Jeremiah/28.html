<!--
title: "Jeremija - Poglavlje 28"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/27">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 27</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/29">
          <span class="pr-2">Jeremija - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iste godine, u početku kraljevanja Sidkije, kralja judejskoga, četvrte godine, petog mjeseca, Hananija, sin Azurov, prorok  rodom iz Gibeona, reče mi u Domu Jahvinu pred svim svećenicima  i svim narodom: </p>
<p id="v2"><sup><small>2</small></sup>  "Ovako govori Jahve nad Vojskama, Bog Izraelov:  'Skršit ću jaram kralja babilonskoga. </p>
<p id="v3"><sup><small>3</small></sup>  Do dvije godine vratit  ću na ovo mjesto sve posuđe Doma Jahvina koje je Nabukodonozor, kralj babilonski, odavde uzeo i odnio u Babilon. </p>
<p id="v4"><sup><small>4</small></sup>  A tako i  Jekoniju, sina Jojakimova, kralja judejskoga, i sve izgnanike  judejske, koji dospješe u Babilon, također ću vratiti na ovo  mjesto - riječ je Jahvina - jer ću skršiti jaram kralja babilonskoga.'" </p>
<p id="v5"><sup><small>5</small></sup>  Tada prorok Jeremija odgovori proroku Hananiji pred svećenicima  i pred svim narodom koji bijahu u Domu Jahvinu. </p>
<p id="v6"><sup><small>6</small></sup>  Reče prorok  Jeremija: "Amen! Učinio Jahve tako! Ispunio Jahve riječi koje  si prorokovao i vratio ovamo sve posuđe iz Doma Jahvina i sve  izgnanike iz Babilona. </p>
<p id="v7"><sup><small>7</small></sup>  Ali čujder i ovu riječ koju ću kazati  na tvoje uši i na uši svega naroda. </p>
<p id="v8"><sup><small>8</small></sup>  Proroci koji su bili prije  mene i tebe, odiskona prorokovahu mnogim moćnim zemljama i velikim  kraljevstvima rat, glad, kugu. </p>
<p id="v9"><sup><small>9</small></sup>  Ali o proroku koji proriče  mir možeš istom kad se ispuni njegova proročka riječ znati da  ga je zaista Jahve poslao." </p>
<p id="v10"><sup><small>10</small></sup>  Tada prorok Hananija skide jaram s vrata proroka Jeremije  i skrši ga. </p>
<p id="v11"><sup><small>11</small></sup>  I reče Hananija pred svim narodom: "Ovako govori  Jahve: 'Evo, ovako ću - za dvije godine - skršiti jaram Nabukodonozora, kralja babilonskoga, s vrata svih naroda!'" Tada prorok Jeremija  ode svojim putem. </p>
<p id="v12"><sup><small>12</small></sup>  A kad prorok Hananija skrši jaram s vrata proroka Jeremije, dođe riječ Jahvina Jeremiji: </p>
<p id="v13"><sup><small>13</small></sup>  "Idi i ovako reci Hananiji:  'Ovako govori Jahve: Ti si skršio drveni jaram, ali ću ja mjesto  njega načiniti željezni.' </p>
<p id="v14"><sup><small>14</small></sup>  Jer ovako govori Jahve nad Vojskama, Bog Izraelov: 'Željezni ću jaram staviti oko vrata svih ovih  naroda da ih podvrgnem Nabukodonozoru, kralju babilonskom, i  služit će mu, jer ja sam njemu podložio čak i poljsku zvjerad!'" </p>
<p id="v15"><sup><small>15</small></sup>  I prorok Jeremija reče proroku Hananiji: "Čuj me dobro, Hananija! Tebe nije poslao Jahve, a ti si u narodu pobudio varave  nade. </p>
<p id="v16"><sup><small>16</small></sup>  Zato ovako govori Jahve: 'Gle, brišem te s lica zemlje!  Umrijet ćeš još ove godine, jer si propovijedao pobunu protiv  Jahve!'" </p>
<p id="v17"><sup><small>17</small></sup>  I umrije prorok Hananija te godine u sedmom mjesecu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/27">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 27</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/29">
          <span class="pr-2">Jeremija - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
