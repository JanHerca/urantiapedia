<!--
title: "Jeremija - Poglavlje 12"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/11">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 11</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/13">
          <span class="pr-2">Jeremija - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prepravedan si, Jahve, da bih se mogao s tobom parbiti. Samo bih jedno s tobom raspravio: Zašto je put zlikovaca uspješan? Zašto podmuklice uživaju mir? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ti si ih posadio, i oni se ukorijeniše, rastu i plod donose. Al' si bliz samo ustima njihovim, a daleko im od srca. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  No ti, Jahve, mene poznaješ i vidiš; ispitao si srce moje, ono je s tobom. Odvedi ih kao jagnjad na klanje, sačuvaj ih za dan pokolja. </p>
<p id="v4"><sup><small>4</small></sup>  Dokle će zemlja tugovati, dokle će trava na svem polju  sahnuti? Zbog opačine njezinih stanovnika ugiba stoka i ptice! Jer govore: Bog ne vidi naših putova. </p>
<p id="v5"><sup><small>5</small></sup>  Ako s pješacima trčeći sustaješ, kako ćeš se s konjima utrkivati? Kad ni u mirnoj zemlji nemaš uzdanja, kako ćeš onda kroz guštare jordanske? </p>
<p id="v6"><sup><small>6</small></sup>  Jer su i braća tvoja i obitelj tvoja licemjerni prema tebi! I oni te iza leđa ocrnjuju na sva usta. Ne vjeruj im kad ti zbore umilno. </p>
<p id="v7"><sup><small>7</small></sup>  Ostavih dom svoj, napustih baštinu svoju; miljenicu srca svoga dadoh u ruke dušmana njenih. </p>
<p id="v8"><sup><small>8</small></sup>  Baština moja postade za me kao lav u šumi. Zarikao je na me, zato ga zamrzih. </p>
<p id="v9"><sup><small>9</small></sup>  Zar je baština moja šarena ptica oko koje odasvud druge slijeću? Hajde, skupite se, sve divlje zvijeri, dođite žderati. </p>
<p id="v10"><sup><small>10</small></sup>  Mnogi pastiri opustošiše moj vinograd, zgaziše nasljedstvo moje; dragu mi baštinu pretvoriše u golu pustinju, </p>
<p id="v11"><sup><small>11</small></sup>  pretvoriše u pustoš, žalosna je pustoš preda mnom. Sva je zemlja pusta jer nikog u srce ne dira. </p>
<p id="v12"><sup><small>12</small></sup>  Preko svih goleti pustinjskih nagrnuše pustošnici. Jer u Jahve je mač što proždire: s jednog kraja zemlje do drugog nema mira nijednome tijelu. </p>
<p id="v13"><sup><small>13</small></sup>  Sijahu pšenicu, a požeše trnje: iscrpli se bez koristi. Stide se uroda svoga sve zbog jarosti Jahvine. </p>
<p id="v14"><sup><small>14</small></sup>  Ovako govori Jahve: "Sve zle susjede svoje, koji su dirnuli  u baštinu što sam je dao narodu svome Izraelu, ja ću iščupati  iz zemlje njihove. Ali dom Judin iščupat ću isred njih. </p>
<p id="v15"><sup><small>15</small></sup>  A  kad ih iščupam, ponovo ću im se smilovati i povesti natrag, svakoga  na baštinu i zemlju njegovu. </p>
<p id="v16"><sup><small>16</small></sup>  Pa ako doista nauče putove naroda  mojega i stanu se zaklinjati imenom mojim - 'Živoga mi Jahve'  - kao što su učili moj narod da se zaklinje Baalom, tada će se  opet nastaniti usred naroda moga. </p>
<p id="v17"><sup><small>17</small></sup>  Ako pak ne poslušaju, onda  ću takav narod potpuno iščupati i zatrti" - riječ je Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/11">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 11</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/13">
          <span class="pr-2">Jeremija - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:1 <i>Dio 1: Pravedan je Gospodin</i>: <a href="/hr/The_Urantia_Book/97#p6_4">KU 97:6.4</a>. </li>
  <li id="fn2"><a href="#cite2">↑</a> 12:2 <i>Blizu u ustima, daleko u srcu</i>: <a href="/hr/The_Urantia_Book/149#p6_12">KU 149:6.12</a>. </li>
</ol>
</div>
