<!--
title: "Jeremija - Poglavlje 11"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/10">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 10</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/12">
          <span class="pr-2">Jeremija - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ koju je Jahve uputio Jeremiji: </p>
<p id="v2"><sup><small>2</small></sup>  "Govori Judejcima i Jeruzalemcima. </p>
<p id="v3"><sup><small>3</small></sup>  Reci im: Ovako veli  Jahve, Bog Izraelov: 'Proklet bio čovjek koji ne posluša riječi  Saveza ovoga, </p>
<p id="v4"><sup><small>4</small></sup>  riječi koje sam zapovjedio ocima vašim kad sam  ih izveo iz zemlje egipatske, iz one peći ražarene, govoreći:  Poslušajte glas moj i činite sve što vam zapovjedim: tada ćete  biti narod moj, a ja vaš Bog, </p>
<p id="v5"><sup><small>5</small></sup>  da bih ispunio zakletvu kojom  sam se zakleo ocima vašim da ću im dati zemlju u kojoj teče mlijeko  i med - kao što je danas.'" A ja odgovorih i rekoh: "Tako je, Jahve." </p>
<p id="v6"><sup><small>6</small></sup>  I dalje mi reče Jahve: "Objavi riječi ove po gradovima  judejskim i po ulicama jeruzalemskim: 'Poslušajte riječi Saveza  ovoga, te ih izvršavajte. </p>
<p id="v7"><sup><small>7</small></sup>  Jer sam ozbiljno opominjao očeve  vaše kad sam ih izvodio iz zemlje egipatske i do danas ih neumorno  opominjem: Poslušajte glas moj! </p>
<p id="v8"><sup><small>8</small></sup>  Ali oni ne slušahu i ne prignuše  uha svojega, nego se povedoše za okorjelošću zloga srca svoga.  Zato dopustih da se na njima ispune sve riječi Saveza ovoga za  koji im zapovjedih da ga se pridržavaju, ali ga se oni ne pridržavahu.'" </p>
<p id="v9"><sup><small>9</small></sup>  I reče mi Jahve: "Zavjera je među Judejcima i Jeruzalemcima. </p>
<p id="v10"><sup><small>10</small></sup>  Vratiše se bezakonjima svojih otaca koji se oglušiše na moje  riječi, pa trčahu za tuđim bogovima da im služe. Dom Izraelov  i dom Judin prekršiše Savez moj koji sam sklopio s ocima njihovim." </p>
<p id="v11"><sup><small>11</small></sup>  Zato ovako govori Jahve: "Evo, dovest ću na njih zlo  kojemu neće umaći; vapit će k meni, ali ih ja neću slušati. </p>
<p id="v12"><sup><small>12</small></sup>  Onda  neka gradovi judejski i žitelji jeruzalemski vapiju k bogovima  kojima kade, ali im oni neće pomoći u vrijeme nevolje! </p>
<p id="v13"><sup><small>13</small></sup>  Jer imaš, o Judejo, bogova koliko i gradova! I koliko ima ulica u Jeruzalemu, toliko žrtvenika podigoste da kadite Baalu. </p>
<p id="v14"><sup><small>14</small></sup>  Ti, dakle, ne moli milosti za taj narod, ne diži glasa  za njih i ne moli, jer ih neću uslišiti kad me zazovu u nevolji  svojoj." </p>
<p id="v15"><sup><small>15</small></sup>  Što li će draga moja u Domu mome? Kuje zle osnove. Hoće li pretilina i meso posvećeno ukloniti zlo od tebe? Mogu li te stoga proglasiti čistom? </p>
<p id="v16"><sup><small>16</small></sup>  "Zelena maslina lijepa uzrasta", tako te Jahve nazva. A sada uz prasak veliki plamenom sažiže njeno lišće; spaljene su grane njene. </p>
<p id="v17"><sup><small>17</small></sup>  Jahve nad Vojskama, koji te bijaše posadio, nesreću ti  namijeni zbog zločina što ga učini dom Izraelov i dom Judin kadeći  Baalu da bi mene razgnjevili. </p>
<p id="v18"><sup><small>18</small></sup>  Jahve mi objavi te znam! Tada mi ti, Jahve, razotkri  njihove spletke. </p>
<p id="v19"><sup><small>19</small></sup>  A ja bijah kao jagnje krotko što ga vode  na klanje i ne slutih da protiv mene snuju pakosne naume. "Uništimo  drvo još snažno, iskorijenimo ga iz zemlje živih, da mu se ime  nikad više ne spominje!" </p>
<p id="v20"><sup><small>20</small></sup>  Ali ti, Jahve nad Vojskama, koji pravedno sudiš, koji ispituješ srca i bubrege, daj da vidim kako se njima osvećuješ, jer tebi povjerih parnicu svoju. </p>
<p id="v21"><sup><small>21</small></sup>  Zato Jahve nad Vojskama govori protiv ljudi u Anatotu  koji mi rade o glavi i govore: "Ne prorokuj više u ime Jahvino, da ne pogineš od ruke naše!" </p>
<p id="v22"><sup><small>22</small></sup>  Ovako govori Jahve nad Vojskama:  "Evo, ja ću ih kazniti. Njihovi će mladići od mača poginuti,  sinovi i kćeri pomrijet će od gladi. </p>
<p id="v23"><sup><small>23</small></sup>  Ni ostatka neće ostati  kad donesem nesreću ljudima u Anatotu u godini kazne njihove." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/10">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 10</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/12">
          <span class="pr-2">Jeremija - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
