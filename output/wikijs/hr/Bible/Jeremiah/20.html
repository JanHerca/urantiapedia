<!--
title: "Jeremija - Poglavlje 20"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/19">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 19</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/21">
          <span class="pr-2">Jeremija - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A svećenik Pašhur, sin Imerov, vrhovni nadzornik Doma Jahvina, ču kako Jeremija prorokuje te riječi. </p>
<p id="v2"><sup><small>2</small></sup>  I Pašhur dade Jeremiju  batinati i baci ga u klade što se nalaze kod gornjih vrata Benjaminovih, a u Domu su Jahvinu. </p>
<p id="v3"><sup><small>3</small></sup>  A kad sutradan Pašhur pusti Jeremiju  iz klada, reče mu Jeremija: "Jahve te više ne zove Pašhur već  'Užas odasvud'. </p>
<p id="v4"><sup><small>4</small></sup>  Jer ovako govori Jahve: 'Evo, predajem te  užasu, tebe i sve prijatelje tvoje, i poginut će od mača neprijatelja  svojih, svojim ćeš očima vidjeti. I svu Judeju dat ću u ruke  kralju babilonskom. On će ih odvesti u izgnanstvo u Babilon i  mačem pobiti. </p>
<p id="v5"><sup><small>5</small></sup>  I sve bogatstvo ovoga grada, sav njegov trudom  stečeni imetak i sve dragocjenosti te sve blago kraljeva judejskih  predat ću u ruke neprijateljima. Oni će sve opljačkati, ugrabiti  i u Babilon odnijeti.' </p>
<p id="v6"><sup><small>6</small></sup>  A ti ćeš se, Pašhure, sa svim svojim  ukućanima seliti u Babilon. Da, u Babilon ćeš doći i ondje umrijeti  i biti pokopan, ti i svi tvoji prijatelji kojima si laži prorokovao." </p>
<p id="v7"><sup><small>7</small></sup>  Ti me zavede, o Jahve, i dadoh se zavesti, nadjačao si me i svladao me. A sada sam svima na podsmijeh iz dana u dan, svatko me ismijava. </p>
<p id="v8"><sup><small>8</small></sup>  Jer kad god progovorim, moram vikati, naviještati moram: "Nasilje! Propast!" Doista, riječ mi Jahvina postade na ruglo i podsmijeh povazdan. </p>
<p id="v9"><sup><small>9</small></sup>  I rekoh u sebi: neću više na nj misliti niti ću govoriti u njegovo ime. Al' tad mi u srcu bi kao rasplamtjeli oganj, zapretan u kostima mojim: uzalud se trudih da izdržim, ne mogoh više. </p>
<p id="v10"><sup><small>10</small></sup>  Čuh klevete mnogih: "Užas odasvud! Prijavite! Mi ćemo ga prijaviti." Svi koji mi bijahu prijatelji čekahu moj pad. "Možda ga zavedemo, pa ćemo njim ovladati i njemu se osvetiti!" </p>
<p id="v11"><sup><small>11</small></sup>  Sa mnom je Jahve kao snažan junak! Zato će progonitelji moji posrnuti i neće nadvladati, postidjet će se veoma zbog poraza, zbog nezaboravne vječne sramote. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  O Jahve nad Vojskama, koji proničeš pravednika i vidiš mu bubrege i srce, daj da vidim kako im se osvećuješ, jer tebi povjerih parnicu svoju. </p>
<p id="v13"><sup><small>13</small></sup>  Pjevajte Jahvi, hvalite Jahvu, jer on izbavi dušu sirote iz ruku zlikovaca. </p>
<p id="v14"><sup><small>14</small></sup>  Proklet bio dan kad se rodih, dan kad me rodi majka moja ne bio blagoslovljen! </p>
<p id="v15"><sup><small>15</small></sup>  Proklet bio čovjek koji ocu mom dojavi: "Rodio ti se sin, muškić!" i time mi oca obradova. </p>
<p id="v16"><sup><small>16</small></sup>  Tom čovjeku bilo kao gradovima što ih Jahve nemilice razvali; već u cik zore čuo zapomaganje i poklike bojne u podne, </p>
<p id="v17"><sup><small>17</small></sup>  jer me ne pogubi u majčinoj utrobi da bi majka bila moj grob, da bi joj utroba dovijeka ostala trudna! </p>
<p id="v18"><sup><small>18</small></sup>  O, zašto izađoh iz majčina krila? Da vidim jad i nevolju i u sramoti da dokončam dane! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/19">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 19</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/21">
          <span class="pr-2">Jeremija - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 20:11 <i>Moćan, strašan</i>: <a href="/hr/The_Urantia_Book/96#p4_5">KU 96:4.5</a>. </li>
</ol>
</div>
