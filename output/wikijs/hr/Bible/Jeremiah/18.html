<!--
title: "Jeremija - Poglavlje 18"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/17">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 17</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/19">
          <span class="pr-2">Jeremija - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo je riječ koju Jahve uputi Jeremiji: </p>
<p id="v2"><sup><small>2</small></sup>  "Ustani i siđi  u kuću lončarovu - ondje ću ti objaviti svoje riječi." </p>
<p id="v3"><sup><small>3</small></sup>  Siđoh, dakle, u kuću lončarovu, upravo je radio na lončarskom kolu. </p>
<p id="v4"><sup><small>4</small></sup>  I kako bi se koji sud što bi ga načinio od ilovače u ruci  lončarovoj pokvario, on bi opet od nje pravio drugi - već kako  se lončaru svidjelo da napravi. </p>
<p id="v5"><sup><small>5</small></sup>  I dođe mi riječ Jahvina: </p>
<p id="v6"><sup><small>6</small></sup>  "Ne  mogu li i ja s vama činiti kao ovaj lončar, dome Izraelov? -  riječ je Jahvina. Evo, kao ilovača u ruci lončarovoj, i vi ste  u mojoj ruci, dome Izraelov. </p>
<p id="v7"><sup><small>7</small></sup>  Objavim li jednom kojem narodu  ili kojem kraljevstvu da ću ga iskorijeniti, uništiti i razoriti, </p>
<p id="v8"><sup><small>8</small></sup>  i taj se narod, protiv kojeg sam govorio, obrati od opačina  i zloća, tada ću se ja pokajati za zlo koje mu bijah namijenio. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Objavim li kojem narodu, ili kojem kraljevstvu, da ću ga izgraditi  i posaditi, </p>
<p id="v10"><sup><small>10</small></sup>  a on stane činiti što je zlo u mojim očima, ne  slušajući glasa mojega, pokajat ću se za dobro koje sam im obećao. </p>
<p id="v11"><sup><small>11</small></sup>  Zato sada reci Judejcima i Jeruzalemcima: 'Ovako govori Jahve:  Evo, spremam vam zlo i snujem protiv vas osnove. Vratite se,  dakle, svaki sa svoga zlog puta i popravite svoje putove i svoja  djela.' </p>
<p id="v12"><sup><small>12</small></sup>  Ali oni vele: 'Uzalud! Mi ćemo radije provoditi svoje  osnove i činiti svaki po okorjelosti zlog srca svojega.'" </p>
<p id="v13"><sup><small>13</small></sup>  Ovako govori Jahve: "Propitajte se po narodima: je li itko takvo što čuo? Toliku grozotu učini djevica Izraelova. </p>
<p id="v14"><sup><small>14</small></sup>  Nestaje li s gorske vrleti snijeg libanonski? Mogu li presušiti vode daleke što studene teku? </p>
<p id="v15"><sup><small>15</small></sup>  A narod moj mene zaboravi! Kad prinose ništavnosti, posrnuše na putovima svojim, na stazama drevnim, i hode stazama i putem neprohodnim. </p>
<p id="v16"><sup><small>16</small></sup>  I tako su zemlju u pustoš obratili, na vječnu porugu, da se nad njom zgraža svaki prolaznik glavom mašući. </p>
<p id="v17"><sup><small>17</small></sup>  Razvitlat ću ih pred neprijateljem, kao istočnjak; leđa, a ne lice, ja ću im pokazati u dan njine propasti." </p>
<p id="v18"><sup><small>18</small></sup>  I rekoše: "Hajdemo da se urotimo protiv Jeremije, jer  svećeniku ne može nestati Zakona, ni mudrome savjeta, ni proroku  besjede. Hajde, udarimo ga njegovim jezikom i pazimo budno na  svaku riječ njegovu." </p>
<p id="v19"><sup><small>19</small></sup>  Poslušaj me, o Jahve, i čuj što govore moji protivnici. </p>
<p id="v20"><sup><small>20</small></sup>  TÓa zar se dobro uzvraća zlim? A oni mi jamu kopaju! Sjeti se kako stajah pred licem tvojim da u tebe milost tražim za njih, da odvratim od njih jarost tvoju. </p>
<p id="v21"><sup><small>21</small></sup>  Zato im djecu izruči gladi, maču ih predaj! Neka im žene ostanu jalove i udovice, neka im kuga pobije muževe, a mladići neka od mača u boju poginu. </p>
<p id="v22"><sup><small>22</small></sup>  Neka se prolomi vapaj iz kuća njihovih kad iznenada na njih dovedeš čete pljačkaša. Jer oni iskopaše jamu da me uhvate, nogama mojim u potaji zamke namjestiše. </p>
<p id="v23"><sup><small>23</small></sup>  Ti, o Jahve, znadeš sav njihov naum ubilački protiv mene. Ne oprosti im bezakonja njihova, ne izbriši im grijeha pred sobom. Neka padnu pred licem tvojim, obračunaj s njima u dan gnjeva svoga! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/17">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 17</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/19">
          <span class="pr-2">Jeremija - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:8,10 <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>.  <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>. </li>
</ol>
</div>
