<!--
title: "Jeremija - Poglavlje 37"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/36">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 36</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/38">
          <span class="pr-2">Jeremija - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nakon Konije, sina Jojakimova, zakralji se Sidkija, sin Jošijin.  Nabukodonozor, kralj babilonski, postavi ga za kralja u zemlji  judejskoj. </p>
<p id="v2"><sup><small>2</small></sup>  Ali ni on ni sluge njegove ni narod zemlje ne slušahu  riječi što ih je Jahve govorio na usta proroka Jeremije. </p>
<p id="v3"><sup><small>3</small></sup>  Kralj Sidkija posla Jehukala, sina Šelemjina, i svećenika  Sefaniju, sina Maasejina, k proroku Jeremiji s porukom: "Daj, pomoli se za nas Jahvi, Bogu našemu!" </p>
<p id="v4"><sup><small>4</small></sup>  Jeremija u ono vrijeme  još zalažaše među narod i još ga ne bijahu bacili u tamnicu. </p>
<p id="v5"><sup><small>5</small></sup>  A vojska je faraonova nadirala iz Egipta: čuvši to, Kaldejci, koji opsjedahu Jeruzalem, udaljiše se od grada. </p>
<p id="v6"><sup><small>6</small></sup>  Tada se javi riječ Jahvina proroku Jeremiji: </p>
<p id="v7"><sup><small>7</small></sup>  Ovako  govori Jahve, Bog Izraelov: "Kralju judejskomu, koji vas posla  k meni da me pitate, ovako recite: 'Evo, vojska faraonova, koja  vam priteče u pomoć, vratit će se u svoju zemlju Egipat. </p>
<p id="v8"><sup><small>8</small></sup>  Kaldejci  će opet napasti ovaj grad, osvojiti ga i spaliti.' </p>
<p id="v9"><sup><small>9</small></sup>  Ovako govori  Jahve: 'Ne zanosite se mišlju: 'Kaldejci će otići od nas', jer  oni neće otići! </p>
<p id="v10"><sup><small>10</small></sup>  Pa i da razbijete svu vojsku kaldejsku koja  se bori s vama, tako da bi od nje ostali samo ranjenici, oni  bi, svaki iz svoga šatora, opet poustajali da požarom unište  ovaj grad.'" </p>
<p id="v11"><sup><small>11</small></sup>  Kad je vojska kaldejska zbog vojske faraonove morala  prekinuti opsadu Jeruzalema, </p>
<p id="v12"><sup><small>12</small></sup>  i Jeremija htjede otići iz Jeruzalema  da ode u zemlju Benjaminovu te ondje od rođaka dobije dio. </p>
<p id="v13"><sup><small>13</small></sup>  Ali  kad stiže do Benjaminovih vrata, ondje bijaše zapovjednik straže  Jirijaj, sin Hananijina sina Šelemje. On zaustavi proroka Jeremiju  povikavši: "Ti hoćeš prebjeći Kaldejcima!" Jeremija odgovori: </p>
<p id="v14"><sup><small>14</small></sup>  "Nije istina, ne želim prebjeći Kaldejcima!" Ali i ne slušajući  Jeremiju, Jirijaj ga uhvati i odvede dostojanstvenicima. </p>
<p id="v15"><sup><small>15</small></sup>  Dostojanstvenici  se razljutiše na Jeremiju te ga istukoše i zatvoriše u kuću pisara  Jonatana, koju bijahu pretvorili u tamnicu. </p>
<p id="v16"><sup><small>16</small></sup>  Tako Jeremija  dospje u nadsvođen podrum. Ondje Jeremija ostade mnogo vremena. </p>
<p id="v17"><sup><small>17</small></sup>  Tada kralj Sidkija posla po njega. I nasamo, u dvoru, kralj ga upita: "Ima li riječi od Jahve?" A na to će Jeremija:  "Dakako!" I dometne: "Bit ćeš predan u ruke kralja babilonskoga!" </p>
<p id="v18"><sup><small>18</small></sup>  Onda Jeremija kaza kralju Sidkiji: "Što skrivih tebi, tvojim  slugama i ovom narodu te me baciste u tamnicu? </p>
<p id="v19"><sup><small>19</small></sup>  Gdje su sada  vaši proroci koji vam prorekoše: 'Kralj babilonski neće udariti  na vas ni na ovu zemlju?' </p>
<p id="v20"><sup><small>20</small></sup>  A sada, hajde, čuj mene, gospodaru  moj i kralju, usliši molbu moju! Nemoj da me opet vrgnu u kuću  pisara Jonatana, da ondje ne umrem!" </p>
<p id="v21"><sup><small>21</small></sup>  Tada kralj Sidkija naredi  i Jeremiju odvedoše u tamničko dvorište te mu davahu svaki dan  pogaču kruha iz Pekarske ulice, sve dok nije ponestalo kruha  u gradu. I tako Jeremija ostade u tamničkom dvorištu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/36">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 36</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/38">
          <span class="pr-2">Jeremija - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
