<!--
title: "Jeremija - Poglavlje 25"
description: 
published: true
date: 2025-11-18T12:59:53Z
tags: bible, bible—jeremiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/24">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 24</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/26">
          <span class="pr-2">Jeremija - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ upućena Jeremiji o svem narodu  judejskom, četvrte godine Jojakima, sina kralja judejskog - to  je prve godine Nabukodonozora, kralja babilonskog. </p>
<p id="v2"><sup><small>2</small></sup>  Prorok </p>
<p id="v3"><sup><small>3</small></sup>  Od trinaeste godine Jošije, sina Amonova, kralja judejskoga, sve do dana današnjeg, ove dvadeset i tri godine, dolazila mi  je riječ Jahvina i ja sam vam jednako govorio, ali me niste slušali. </p>
<p id="v4"><sup><small>4</small></sup>  I Jahve je svejednako slao k vama sve sluge svoje, proroke, ali vi niste slušali i niste prignuli uši svoje da čujete. </p>
<p id="v5"><sup><small>5</small></sup>  I  govorahu vam: "Vratite se svaki sa zla puta svojega i od zlih  djela svojih i ostanite u zemlji koju Jahve dade vama i ocima  vašim za sva vremena; </p>
<p id="v6"><sup><small>6</small></sup>  i ne idite za tuđim bogovima da im služite  i da im se klanjate; i ne gnjevite me djelima ruku svojih, pa  vam neću ništa nažao učiniti. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ali me niste poslušali - riječ  je Jahvina - nego me razgnjeviste djelima ruku svojih, na svoju  nesreću!" </p>
<p id="v8"><sup><small>8</small></sup>  Zato ovako govori Jahve nad Vojskama: "Jer niste poslušali  mojih riječi, </p>
<p id="v9"><sup><small>9</small></sup>  evo, ja ću poslati i podignuti sve narode sa  sjevera - riječ je Jahvina - i slugu svoga Nabukodonozora, kralja  babilonskoga, i dovest ću ih na ovu zemlju i na njene stanovnike  i na sve okolne narode; izručit ću ih kletom uništenju i učinit  ću ih užasom i ruglom, vječnim razvalinama. </p>
<p id="v10"><sup><small>10</small></sup>  I ugušit ću među  njima svaki glas radosti i veselja, klicanje zaručnika i zaručnice  i klopot žrvnja i svjetlost svjetiljke. </p>
<p id="v11"><sup><small>11</small></sup>  Sva će se zemlja  pretvoriti u pustoš i pustinju i svi će narodi služiti kralju  babilonskom sedamdeset godina. </p>
<p id="v12"><sup><small>12</small></sup>  Ali kad se navrši sedamdeset  godina, kaznit ću kralja babilonskog i narod onaj - riječ je  Jahvina - za bezakonje njihovo i zemlju kaldejsku i pretvorit  ću ih u vječne razvaline. </p>
<p id="v13"><sup><small>13</small></sup>  Dovest ću na tu zemlju sve što  sam protiv nje rekao - sve je to napisano u ovoj knjizi, što  prorokova Jeremija za sve narode." </p>
<p id="v14"><sup><small>14</small></sup>  "I oni će služiti mnogim narodima i velikim kraljevima  i platit ću im po njihovim činima i po djelima ruku njihovih." </p>
<p id="v15"><sup><small>15</small></sup>  Ovako mi reče Jahve, Bog Izraelov: "Uzmi ovaj pehar vina  iz moje ruke i napoji njime sve narode kojima ću te poslati. </p>
<p id="v16"><sup><small>16</small></sup>  Neka piju dok ne zateturaju i dok se ne izbezume zbog mača  što ću ga među njih poslati." </p>
<p id="v17"><sup><small>17</small></sup>  I uzeh pehar iz ruke Jahvine  i napojih njime sve narode kojima me Jahve bijaše poslao: </p>
<p id="v18"><sup><small>18</small></sup>  Jeruzalem  i gradove judejske s njihovim kraljevima i knezovima, neka budu  razvalina, pustoš, ruglo i prokletstvo, kao što su i danas; </p>
<p id="v19"><sup><small>19</small></sup>  faraona, kralja egipatskoga, s njegovim slugama i knezovima i narodom  njegovim </p>
<p id="v20"><sup><small>20</small></sup>  i svu onu mješavinu naroda: sve kraljeve zemlje  Usa, sve kraljeve zemlje filistejske, Aškelon, Gazu, Ekron i  ono što ostade od Ašdoda; </p>
<p id="v21"><sup><small>21</small></sup>  Edom, Moab i sinove Amonove; </p>
<p id="v22"><sup><small>22</small></sup>  sve  kraljeve Tira, sve kraljeve Sidona, kraljeve otoka onkraj mora; </p>
<p id="v23"><sup><small>23</small></sup>  Dedan, Temu, Buz i sve one ostriženih zalizaka, </p>
<p id="v24"><sup><small>24</small></sup>  sve kraljeve  Arabije, sve kraljeve mješavine naroda koji obitavaju u pustinji; </p>
<p id="v25"><sup><small>25</small></sup>  sve kraljeve Zimrija, sve kraljeve Elama i sve kraljeve Medije; </p>
<p id="v26"><sup><small>26</small></sup>  sve kraljeve Sjevera, blize i daleke, jednog za drugim, i  sva kraljevstva na licu zemlje. A kralj Šešak pit će poslije  njih. </p>
<p id="v27"><sup><small>27</small></sup>  I reci im: "Ovako govori Jahve nad Vojskama, Bog Izraelov:  'Pijte! Opijte se! Bljujte! Padnite da se više ne dignete od  mača koji ću pustiti među vas.' </p>
<p id="v28"><sup><small>28</small></sup>  Ako ne bi htjeli uzeti pehar  iz tvoje ruke da piju, reci im: 'Ovako govori Jahve nad Vojskama:  Morate piti! </p>
<p id="v29"><sup><small>29</small></sup>  Jer, evo, ja sam počeo kažnjavati grad koji  se zove mojim imenom. A vi zar da prođete bez kazne? Ne, nećete  ostati nekažnjeni, jer ću sam dozvati mač da udari na sve stanovnike  zemlje' - riječ je Jahve nad Vojskama. </p>
<p id="v30"><sup><small>30</small></sup>  Ti im, dakle, prorokuj  sve riječi ove i reci im: 'Jahve reče sa visine, iz svetoga stana grmi glasom, riče iza glasa protiv pašnjaka svoga, podvikuje kao oni što grožđe gaze. Do svih stanovnika zemlje </p>
<p id="v31"><sup><small>31</small></sup>  dopire bojni klik - do nakraj svijeta - jer Jahve se parbi s narodima, izlazi na sud sa svakim tijelom, bezbožnike će maču izručiti - riječ je Jahvina. </p>
<p id="v32"><sup><small>32</small></sup>  Ovako govori Jahve nad Vojskama: Evo, nesreća već zahvaća narod za narodom; nevrijeme strašno već se prolama s krajeva zemlje.'" </p>
<p id="v33"><sup><small>33</small></sup>  U onaj dan bit će pobijenih Jahvinih s jednoga kraja  svijeta do drugoga. Za njima nitko neće naricati, niti će ih  tko pokupiti i sahraniti; ostat će kao gnoj po zemlji. </p>
<p id="v34"><sup><small>34</small></sup>  Kukajte, pastiri, i vičite, valjajte se po prašini, vodiči stada, jer vam se ispuniše dani za klanje, popadat ćete ko ovnovi izabrani. </p>
<p id="v35"><sup><small>35</small></sup>  Više nema utočišta pastirima, niti spasa vodičima stada. </p>
<p id="v36"><sup><small>36</small></sup>  Čuj, kako vapiju pastiri, kako kukaju vodiči stada, jer Jahve pustoši pašnjak njihov, </p>
<p id="v37"><sup><small>37</small></sup>  mirna su pasišta poharana od jarosna gnjeva Jahvina. </p>
<p id="v38"><sup><small>38</small></sup>  Lav ostavlja guštaru jer će zemlja njihova opustjeti od mača pustošničkog, od jarosnog gnjeva Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Jeremiah/24">
          <span class="mdi mdi-arrow-left-drop-circle"></span><span class="pl-2">Jeremija - Poglavlje 24</span>
        </a>
        </td>
        <td>
        <a href="/hr/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jeremiah/26">
          <span class="pr-2">Jeremija - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 25:6 <i>Jedan Bog i lažni bogovi</i>: <a href="/hr/The_Urantia_Book/160#p5_9">KU 160:5.9</a>. </li>
</ol>
</div>
