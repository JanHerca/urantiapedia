<!--
title: "Marko - Poglavlje 2"
description: 
published: true
date: 2025-11-18T12:59:53Z
tags: bible, bible—mark
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Mark/1">
          <span class="mdi mdi-arrow-left-drop-circle"></span><span class="pl-2">Marko - Poglavlje 1</span>
        </a>
        </td>
        <td>
        <a href="/hr/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Mark/3">
          <span class="pr-2">Marko - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I pošto nakon nekoliko dana opet uđe u Kafarnaum, pročulo se  da je u kući. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  I skupiše se mnogi te više nije bilo mjesta  ni pred vratima. On im navješćivaše Riječ. </p>
<p id="v3"><sup><small>3</small></sup>  I dođu noseći k  njemu uzetoga. Nosila ga četvorica. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Budući da ga zbog mnoštva  nisu mogli unijeti k njemu, otkriju krov nad mjestom gdje bijaše  Isus. Načinivši otvor, spuste postelju na kojoj je uzeti ležao. </p>
<p id="v5"><sup><small>5</small></sup>  Vidjevši njihovu vjeru, kaže Isus uzetome: "Sinko! Otpuštaju  ti se grijesi." </p>
<p id="v6"><sup><small>6</small></sup>  Sjedjeli su ondje neki pismoznanci koji počeše  mudrovati u sebi: <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  "Što to ovaj govori? Huli! Ta tko može grijehe  otpuštati doli Bog jedini?" </p>
<p id="v8"><sup><small>8</small></sup>  Isus duhom odmah proniknu da tako  mudruju u sebi, pa će im: "Što to mudrujete u sebi? <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ta što  je lakše? Reći uzetomu: 'Otpuštaju ti se grijesi' ili reći: 'Ustani, uzmi svoju postelju i hodi?' </p>
<p id="v10"><sup><small>10</small></sup>  Ali da znate: vlastan je Sin  Čovječji na zemlji otpuštati grijehe!" I reče uzetomu: <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  "Tebi  zapovijedam, ustani, uzmi postelju i pođi kući!" </p>
<p id="v12"><sup><small>12</small></sup>  I on usta, uze odmah postelju i iziđe na očigled svima. Svi su zaneseni  slavili Boga govoreći: "Takvo što nikad još ne vidjesmo!" </p>
<p id="v13"><sup><small>13</small></sup>  Isus ponovno iziđe k moru. Sve je ono mnoštvo grnulo  k njemu i on ih poučavaše. </p>
<p id="v14"><sup><small>14</small></sup>  Prolazeći ugleda Levija Alfejeva  gdje sjedi u carinarnici. I kaže mu: "Pođi za mnom!" On usta  i pođe za njim. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Kada zatim Isus bijaše za stolom u njegovoj kući, nađoše  se za stolom s njime i njegovim učenicima i mnogi carinici i  grešnici. Bilo ih je uistinu mnogo. A slijedili su ga <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  i pismoznanci  farizejske sljedbe pa vidjevši da jede s grešnicima i carinicima  rekoše njegovim učenicima: "Zašto jede s carinicima i grešnicima?" <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  Čuvši to, Isus im reče: "Ne treba zdravima liječnika, nego  bolesnima! Ne dođoh zvati pravednike, nego grešnike." <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Ivanovi su učenici i farizeji postili. I dođu neki i  kažu mu: "Zašto učenici Ivanovi i učenici farizejski poste, a  tvoji učenici ne poste?" <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  Nato im Isus reče: "Mogu li svatovi  postiti dok je zaručnik s njima? Dokle god imaju zaručnika sa  sobom, ne mogu postiti. </p>
<p id="v20"><sup><small>20</small></sup>  Doći će već dani kad će im se ugrabiti  zaručnik i tada će postiti u onaj dan!" </p>
<p id="v21"><sup><small>21</small></sup>  "Nitko ne prišiva krpe od sirova sukna na staro odijelo.  Inače nova zakrpa vuče sa starog odijela pa nastane još veća  rupa." <sup id="cite14"><a href="#fn14">[14]</a></sup></p>
<p id="v22"><sup><small>22</small></sup>  "I nitko ne ulijeva novo vino u stare mješine. Inače  će vino poderati mješine pa propade i vino i mješine. Nego -  novo vino u nove mješine!" </p>
<p id="v23"><sup><small>23</small></sup>  Jedne je subote prolazio kroz usjeve. Njegovi učenici  počeše putem trgati klasje. A farizeji mu rekoše: <sup id="cite15"><a href="#fn15">[15]</a></sup></p>
<p id="v24"><sup><small>24</small></sup>  "Gle! Zašto  čine što subotom nije dopušteno?" </p>
<p id="v25"><sup><small>25</small></sup>  Isus im odgovori: "Zar nikad niste čitali što učini David  kad ogladnje te se nađe u potrebi on i njegovi pratioci? <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Kako  za velikog svećenika Ebjatara uđe u Dom Božji i pojede prinesene  kruhove kojih ne smije jesti nitko osim svećenika; a on dade  i svojim pratiocima?" </p>
<p id="v27"><sup><small>27</small></sup>  I govoraše im: "Subota je stvorena radi čovjeka, a ne  čovjek radi subote. </p>
<p id="v28"><sup><small>28</small></sup>  Tako, Sin Čovječji gospodar je subote!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Mark/1">
          <span class="mdi mdi-arrow-left-drop-circle"></span><span class="pl-2">Marko - Poglavlje 1</span>
        </a>
        </td>
        <td>
        <a href="/hr/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Mark/3">
          <span class="pr-2">Marko - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 2:1-2 <i>Propovijedanje u Galileji</i>: <a href="/hr/The_Urantia_Book/148#p9_1">KU 148:9.1</a>. </li>
  <li id="fn2"><a href="#cite2">↑</a> 2:3-5 <i>Paralitički izliječen</i>: <a href="/hr/The_Urantia_Book/148#p9_2">KU 148:9.2</a>. </li>
  <li id="fn3"><a href="#cite3">↑</a> 2:6-7 <i>Farizeji su provocirali</i>: <a href="/hr/The_Urantia_Book/148#p9_2">KU 148:9.2</a>. </li>
  <li id="fn4"><a href="#cite4">↑</a> 2:8-12 <i>Isus odgovara iscjeljivanjem</i>: <a href="/hr/The_Urantia_Book/148#p9_3">KU 148:9.3</a>. </li>
  <li id="fn5"><a href="#cite5">↑</a> 2:10 <i># 2 Sin Čovječji</i>: <a href="/hr/The_Urantia_Book/136#p1_1">KU 136:1.1</a>.  <i>Sin Čovječji</i>: <a href="/hr/The_Urantia_Book/135#p5_7">KU 135:5.7</a>.  <i>Sin Čovječji</i>: <a href="/hr/The_Urantia_Book/126#p3_6">KU 126:3.6</a>.  <i>Sin Čovječji</i>: <a href="/hr/The_Urantia_Book/128#p1_2">KU 128:1.2</a>. </li>
  <li id="fn6"><a href="#cite6">↑</a> 2:14 <i>Najviši zahtjev: „slijedi me“</i>: <a href="/hr/The_Urantia_Book/196#p0_13">KU 196:0.13</a>.  <i>Matej je odabrao</i>: <a href="/hr/The_Urantia_Book/138#p3_1">KU 138:3.1</a>.  <i>Mnogo promjena od odgovora na „poziv“</i>: <a href="/hr/The_Urantia_Book/181#p2_13">KU 181:2.13</a>.  <i>Primjer za poslovanje</i>: <a href="/hr/The_Urantia_Book/139#p7_6">KU 139:7.6</a>.  <i>Dok je Isus prolazio</i>: <a href="/hr/The_Urantia_Book/171#p7_9">KU 171:7.9</a>.  <i>Matej Levi, krčmar</i>: <a href="/hr/The_Urantia_Book/139#p7_1">KU 139:7.1</a>.  <i>Dok je Isus prolazio</i>: <a href="/hr/The_Urantia_Book/171#p7_5">KU 171:7.5</a>. </li>
  <li id="fn7"><a href="#cite7">↑</a> 2:15 <i>Matejeva gozba</i>: <a href="/hr/The_Urantia_Book/138#p3_4">KU 138:3.4</a>. </li>
  <li id="fn8"><a href="#cite8">↑</a> 2:15-16 <i>Jede s carinicima i grešnicima</i>: <a href="/hr/The_Urantia_Book/169#p0_4">KU 169:0.4</a>.  <i>Carinici i grešnici</i>: <a href="/hr/The_Urantia_Book/138#p3_4">KU 138:3.4</a>.  <i>Prijatelj carinika i grešnika</i>: <a href="/hr/The_Urantia_Book/169#p1_2">KU 169:1.2</a>. </li>
  <li id="fn9"><a href="#cite9">↑</a> 2:16-17 <i>Isus brani obrok</i>: <a href="/hr/The_Urantia_Book/138#p3_6">KU 138:3.6</a>. </li>
  <li id="fn10"><a href="#cite10">↑</a> 2:17 <i>Isus je došao pozvati grešnike</i>: <a href="/hr/The_Urantia_Book/137#p8_16">KU 137:8.16</a>. </li>
  <li id="fn11"><a href="#cite11">↑</a> 2:17b <i>Isus je došao pozvati grešnike</i>: <a href="/hr/The_Urantia_Book/157#p6_9">KU 157:6.9</a>. </li>
  <li id="fn12"><a href="#cite12">↑</a> 2:18 <i>Stari red: post i molitva</i>: <a href="/hr/The_Urantia_Book/143#p2_3">KU 143:2.3</a>.  <i>Ritualni post</i>: <a href="/hr/The_Urantia_Book/89#p3_1">KU 89:3.1</a>. </li>
  <li id="fn13"><a href="#cite13">↑</a> 2:18-22 <i>Rasprava o postu</i>: <a href="/hr/The_Urantia_Book/147#p7_2">KU 147:7.2</a>. </li>
  <li id="fn14"><a href="#cite14">↑</a> 2:21-22 <i>Stare i nove stvari</i>: <a href="/hr/The_Urantia_Book/143#p2_3">KU 143:2.3</a>. </li>
  <li id="fn15"><a href="#cite15">↑</a> 2:23-24 <i>Apostoli trljaju žito u subotu</i>: <a href="/hr/The_Urantia_Book/147#p6_4">KU 147:6.4</a>.  <i>Branje kukuruza u subotu</i>: <a href="/hr/The_Urantia_Book/169#p0_6">KU 169:0.6</a>. </li>
  <li id="fn16"><a href="#cite16">↑</a> 2:25-28 <i>Isus, gospodar subote</i>: <a href="/hr/The_Urantia_Book/147#p6_4">KU 147:6.4</a>. </li>
</ol>
</div>
