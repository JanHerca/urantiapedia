<!--
title: "Marko - Poglavlje 7"
description: 
published: true
date: 2025-11-18T12:59:53Z
tags: bible, bible—mark
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Mark/6">
          <span class="mdi mdi-arrow-left-drop-circle"></span><span class="pl-2">Marko - Poglavlje 6</span>
        </a>
        </td>
        <td>
        <a href="/hr/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Mark/8">
          <span class="pr-2">Marko - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Skupe se oko njega farizeji i neki od pismoznanaca koji dođoše  iz Jeruzalema. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  I opaze da neki njegovi učenici jedu kruh nečistih, to jest neopranih ruku. </p>
<p id="v3"><sup><small>3</small></sup>  A farizeji i svi Židovi ne jedu ako prije temeljito ne  operu ruke; drže se predaje starih. </p>
<p id="v4"><sup><small>4</small></sup>  Niti s trga što jedu ako  prije ne operu. Mnogo toga još ima što zbog predaje drže: pranje  čaša, vrčeva i lonaca. </p>
<p id="v5"><sup><small>5</small></sup>  Zato farizeji i pismoznanci upitaju Isusa: "Zašto tvoji  učenici ne postupaju po predaji starih, nego nečistih ruku blaguju?" </p>
<p id="v6"><sup><small>6</small></sup>  A on im reče: "Dobro prorokova Izaija o vama, licemjeri, kad napisa: Ovaj me narod usnama časti, a srce mu je daleko od mene. </p>
<p id="v7"><sup><small>7</small></sup>  Uzalud me štuju naučavajući nauke - uredbe ljudske. </p>
<p id="v8"><sup><small>8</small></sup>  Napustili ste zapovijed Božju, a držite se predaje ljudske." </p>
<p id="v9"><sup><small>9</small></sup>  Još im govoraše: "Lijepo! Dokidate Božju zapovijed da  biste sačuvali svoju predaju. </p>
<p id="v10"><sup><small>10</small></sup>  Mojsije doista reče: Poštuj  oca svoga i majku svoju. I: Tko prokune oca ili majku, smrću neka se kazni. </p>
<p id="v11"><sup><small>11</small></sup>  A vi velite: 'Rekne li tko ocu  ili majci: Pomoć koja te od mene ide neka bude 'korban', to jest  sveti dar', </p>
<p id="v12"><sup><small>12</small></sup>  takvome više ne dopuštate ništa učiniti za oca  ili majku. </p>
<p id="v13"><sup><small>13</small></sup>  Tako dokidate riječ Božju svojom predajom, koju  sami sebi predadoste. I još štošta tomu slično činite." </p>
<p id="v14"><sup><small>14</small></sup>  Tada  ponovno dozove mnoštvo i stane govoriti: "Poslušajte me svi i  razumijte! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Ništa što izvana ulazi u čovjeka ne može ga onečistiti, nego što iz čovjeka izlazi - to ga onečišćuje. </p>
<p id="v16"><sup><small>16</small></sup>  Tko ima uši  da čuje, neka čuje!" </p>
<p id="v17"><sup><small>17</small></sup>  I kad od mnoštva uđe u kuću, upitaše ga učenici za prispodobu. </p>
<p id="v18"><sup><small>18</small></sup>  I reče im: "Tako? Ni vi ne razumijete? Ne shvaćate li da  čovjeka ne može onečistiti što u nj ulazi </p>
<p id="v19"><sup><small>19</small></sup>  jer mu ne ulazi  u srce, nego u utrobu te izlazi u zahod?" Tako on očisti sva  jela. </p>
<p id="v20"><sup><small>20</small></sup>  Još dometnu: "Što iz čovjeka izlazi, te onečišćuje čovjeka. </p>
<p id="v21"><sup><small>21</small></sup>  Ta iznutra, iz srca čovječjega, izlaze zle namisli, bludništva, krađe, ubojstva, </p>
<p id="v22"><sup><small>22</small></sup>  preljubi, lakomstva, opakosti, prijevara, razuzdanost, zlo oko, psovka, uznositost, bezumlje. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Sva  ta zla iznutra izlaze i onečišćuju čovjeka." </p>
<p id="v24"><sup><small>24</small></sup>  Odande otiđe u kraj tirski. I uđe u neku kuću. Htio je  da nitko ne sazna, ali se nije mogao sakriti, <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  nego odmah  doču žena koje kćerkica imaše duha nečistoga. Ona dođe i pade  mu pred noge. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v26"><sup><small>26</small></sup>  A žena bijaše Grkinja, Sirofeničanka rodom.  I moljaše ga da joj iz kćeri istjera zloduha. <sup id="cite9"><a href="#fn9">[9]</a></sup></p>
<p id="v27"><sup><small>27</small></sup>  A on joj govoraše:  "Pusti da se prije nasite djeca! Ne priliči uzeti kruh djeci  i baciti ga psićima." <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  A ona će mu: "Da, Gospodine! Ali i  psići ispod stola jedu od mrvica dječjih." </p>
<p id="v29"><sup><small>29</small></sup>  Reče joj: "Zbog  te riječi idi, izišao je iz tvoje kćeri zloduh." <sup id="cite11"><a href="#fn11">[11]</a></sup></p>
<p id="v30"><sup><small>30</small></sup>  I ode kući  te nađe dijete gdje leži na postelji, a zloduh je bio izišao. </p>
<p id="v31"><sup><small>31</small></sup>  Zatim se ponovno vrati iz krajeva tirskih pa preko Sidona  dođe Galilejskom moru, u krajeve dekapolske. </p>
<p id="v32"><sup><small>32</small></sup>  Donesu mu nekoga gluhog mucavca pa ga zamole da stavi  na nj ruku. </p>
<p id="v33"><sup><small>33</small></sup>  On ga uzme nasamo od mnoštva, utisne svoje prste  u njegove uši, zatim pljune i dotakne se njegova jezika. </p>
<p id="v34"><sup><small>34</small></sup>  Upravi  pogled u nebo, uzdahne i kaže mu: "Effata!" - to će reći: "Otvori  se!" </p>
<p id="v35"><sup><small>35</small></sup>  I odmah mu se otvoriše uši i razdriješi spona jezika  te stade govoriti razgovijetno. </p>
<p id="v36"><sup><small>36</small></sup>  A Isus im zabrani da nikome ne kazuju. No što im je on  više branio, oni su to više razglašavali <sup id="cite12"><a href="#fn12">[12]</a></sup></p>
<p id="v37"><sup><small>37</small></sup>  i preko svake mjere  zadivljeni govorili: "Dobro je sve učinio! Gluhima daje čuti, nijemima govoriti!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Mark/6">
          <span class="mdi mdi-arrow-left-drop-circle"></span><span class="pl-2">Marko - Poglavlje 6</span>
        </a>
        </td>
        <td>
        <a href="/hr/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Mark/8">
          <span class="pr-2">Marko - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-6 <i>Apostoli nisu prali ruke</i>: <a href="/hr/The_Urantia_Book/169#p0_6">KU 169:0.6</a>. </li>
  <li id="fn2"><a href="#cite2">↑</a> 7:1-13 <i>Svečano pranje ruku</i>: <a href="/hr/The_Urantia_Book/153#p3_3">KU 153:3.3</a>. </li>
  <li id="fn3"><a href="#cite3">↑</a> 7:14-23 <i>Oskvrnuće dolazi iz srca</i>: <a href="/hr/The_Urantia_Book/153#p3_5">KU 153:3.5</a>.  <i>Čista srca</i>: <a href="/hr/The_Urantia_Book/149#p2_11">KU 149:2.11</a>. </li>
  <li id="fn4"><a href="#cite4">↑</a> 7:22 <i>Urokljivo oko</i>: <a href="/hr/The_Urantia_Book/87#p5_4">KU 87:5.4</a>. </li>
  <li id="fn5"><a href="#cite5">↑</a> 7:24 <i>Nikome ne reci, Isus počiva</i>: <a href="/hr/The_Urantia_Book/156#p1_2">KU 156:1.2</a>. </li>
  <li id="fn6"><a href="#cite6">↑</a> 7:24a <i>Dolazak u područje Sidona</i>: <a href="/hr/The_Urantia_Book/156#p0_1">KU 156:0.1</a>. </li>
  <li id="fn7"><a href="#cite7">↑</a> 7:25-26a <i>Sirijka</i>: <a href="/hr/The_Urantia_Book/156#p1_1">KU 156:1.1</a>. </li>
  <li id="fn8"><a href="#cite8">↑</a> 7:25-30 <i>Iscijeljen vjerom</i>: <a href="/hr/The_Urantia_Book/175#p1_1">KU 175:1.1</a>. </li>
  <li id="fn9"><a href="#cite9">↑</a> 7:26b <i>Ona traži iscjeljenje kćeri</i>: <a href="/hr/The_Urantia_Book/156#p1_3">KU 156:1.3</a>. </li>
  <li id="fn10"><a href="#cite10">↑</a> 7:27-28 <i>Čak i psi jedu mrvice</i>: <a href="/hr/The_Urantia_Book/156#p1_5">KU 156:1.5</a>.  <i>Psi neživi</i>: <a href="/hr/The_Urantia_Book/164#p1_2">KU 164:1.2</a>. </li>
  <li id="fn11"><a href="#cite11">↑</a> 7:29-30 <i>Kći je ozdravila</i>: <a href="/hr/The_Urantia_Book/156#p1_7">KU 156:1.7</a>. </li>
  <li id="fn12"><a href="#cite12">↑</a> 7:36 <i>Ne govori nikome o skraćivanju vremena</i>: <a href="/hr/The_Urantia_Book/136#p8_1">KU 136:8.1</a>.  <i>Ne reci nikome</i>: <a href="/hr/The_Urantia_Book/149#p1_2">KU 149:1.2</a>. </li>
</ol>
</div>
