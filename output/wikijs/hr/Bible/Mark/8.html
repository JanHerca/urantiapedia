<!--
title: "Marko - Poglavlje 8"
description: 
published: true
date: 2025-11-18T12:59:53Z
tags: bible, bible—mark
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Mark/7">
          <span class="mdi mdi-arrow-left-drop-circle"></span><span class="pl-2">Marko - Poglavlje 7</span>
        </a>
        </td>
        <td>
        <a href="/hr/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Mark/9">
          <span class="pr-2">Marko - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Onih se dana opet skupio silan svijet. Budući da nisu imali  što jesti, dozva Isus učenike pa im reče: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Žao mi je naroda  jer su već tri dana uza me i nemaju što jesti. </p>
<p id="v3"><sup><small>3</small></sup>  Ako ih otpravim  gladne njihovim kućama, klonut će putom. A neki su od njih došli  iz daleka." </p>
<p id="v4"><sup><small>4</small></sup>  Učenici mu odgovore: "Otkuda bi ih tko ovdje u  pustinji mogao nahraniti kruhom?" </p>
<p id="v5"><sup><small>5</small></sup>  On ih zapita: "Koliko kruhova  imate?" Oni odgovore: "Sedam." </p>
<p id="v6"><sup><small>6</small></sup>  Nato zapovjedi mnoštvu da posjeda  po zemlji. I uze sedam kruhova, zahvali, razlomi i davaše svojim  učenicima da posluže. I poslužiše mnoštvu. </p>
<p id="v7"><sup><small>7</small></sup>  A imali su i malo  ribica. Blagoslovi i njih te reče da i to posluže. </p>
<p id="v8"><sup><small>8</small></sup>  I jeli  su i nasitili se. A od preteklih ulomaka odniješe sedam košara. </p>
<p id="v9"><sup><small>9</small></sup>  Bilo ih je oko četiri tisuće. Tada ih otpusti, </p>
<p id="v10"><sup><small>10</small></sup>  a sam sa  svojim učenicima odmah uđe u lađu i ode u kraj dalmanutski. </p>
<p id="v11"><sup><small>11</small></sup>  Tada istupiše farizeji i počeše raspravljati s njime.  Iskušavajući ga, zatraže od njega znak s neba. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  On uzdahnu  iz sve duše i reče: "Zašto ovaj naraštaj traži znak? Zaista,  kažem vam, ovome se naraštaju neće dati znak." <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Tada ih ostavi, ponovno uđe u lađu pa otiđe prijeko. </p>
<p id="v14"><sup><small>14</small></sup>  A zaboraviše ponijeti kruha; imali su samo jedan kruh  sa sobom na lađi. </p>
<p id="v15"><sup><small>15</small></sup>  Nato ih Isus opomenu: "Pazite, čuvajte  se kvasca farizejskog i kvasca Herodova!" <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Oni, zamišljeni, među sobom govorahu: "Kruha nemamo." </p>
<p id="v17"><sup><small>17</small></sup>  Zamijetio to Isus pa  im reče: "Zašto ste zamišljeni što kruha nemate? Zar još ne shvaćate  i ne razumijete? Zar vam je srce stvrdnuto? </p>
<p id="v18"><sup><small>18</small></sup>  Oči imate, a ne vidite; uši imate, a ne čujete? Zar se ne sjećate? <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Kad sam ono razlomio pet kruhova na  pet tisuća, koliko punih košara ulomaka odnijeste?" Kažu mu:  "Dvanaest." </p>
<p id="v20"><sup><small>20</small></sup>  "A kada razlomih sedam na četiri tisuće, koliko  punih košara ulomaka odnijeste?" Odgovore: "Sedam." </p>
<p id="v21"><sup><small>21</small></sup>  A on  će njima: "I još ne razumijete?" </p>
<p id="v22"><sup><small>22</small></sup>  Dođu u Betsaidu, dovedu mu slijepca pa ga zamole da ga  se dotakne. </p>
<p id="v23"><sup><small>23</small></sup>  On uhvati slijepca za ruku, izvede ga iz sela, pljunu mu u oči, stavi na nj ruke i zapita ga: "Vidiš li što?" <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Slijepac upilji pogled i reče: "Opažam ljude; vidim nešto  kao drveće ... hodaju." </p>
<p id="v25"><sup><small>25</small></sup>  Tada mu Isus opet stavi ruke na oči  i slijepac progleda i ozdravi te je mogao sve jasno na daleko  vidjeti. </p>
<p id="v26"><sup><small>26</small></sup>  Tada ga posla kući i reče mu: "Ne ulazi u selo." <sup id="cite8"><a href="#fn8">[8]</a></sup></p>
<p id="v27"><sup><small>27</small></sup>  I krenu Isus i njegovi učenici u sela Cezareje Filipove.  Putem on upita učenike: "Što govore ljudi, tko sam ja?" <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Oni  mu rekoše: "Da si Ivan Krstitelj, drugi da si Ilija, treći opet  da si neki od proroka." <sup id="cite11"><a href="#fn11">[11]</a></sup></p>
<p id="v29"><sup><small>29</small></sup>  On njih upita: "A vi, što vi kažete, tko sam ja?" Petar prihvati i reče: "Ti si Pomazanik - Krist!" <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v30"><sup><small>30</small></sup>  I zaprijeti im da nikomu ne kazuju o njemu. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v31"><sup><small>31</small></sup>  I poče ih poučavati kako Sin Čovječji treba da mnogo  pretrpi, da ga starješine, glavari svećenički i pismoznanci odbace, da bude ubijen i nakon tri dana da ustane. <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Otvoreno im to  govoraše. Petar ga uze u stranu i poče odvraćati. <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  A on se  okrenu, pogleda svoje učenike pa zaprijeti Petru: "Nosi se od  mene, sotono, jer ti nije na pameti što je Božje, nego što je  ljudsko!" <sup id="cite19"><a href="#fn19">[19]</a></sup></p>
<p id="v34"><sup><small>34</small></sup>  Tada dozva narod i učenike pa im reče: "Hoće li tko za  mnom, neka se odrekne samoga sebe, neka uzme svoj križ i neka  ide za mnom. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup></p>
<p id="v35"><sup><small>35</small></sup>  Tko hoće život svoj spasiti, izgubit će ga;  a tko izgubi život svoj poradi mene i evanđelja, spasit će ga. <sup id="cite23"><a href="#fn23">[23]</a></sup></p>
<p id="v36"><sup><small>36</small></sup>  Ta što koristi čovjeku steći sav svijet, a životu svojemu  nauditi? <sup id="cite24"><a href="#fn24">[24]</a></sup></p>
<p id="v37"><sup><small>37</small></sup>  Ta što da čovjek dadne u zamjenu za život svoj? </p>
<p id="v38"><sup><small>38</small></sup>  Doista, tko se zastidi mene i mojih riječi u ovom preljubničkom  i grešničkom naraštaju - njega će se stidjeti i Sin Čovječji  kada dođe u slavi Oca svoga zajedno sa svetim anđelima." <sup id="cite25"><a href="#fn25">[25]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Mark/7">
          <span class="mdi mdi-arrow-left-drop-circle"></span><span class="pl-2">Marko - Poglavlje 7</span>
        </a>
        </td>
        <td>
        <a href="/hr/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Mark/9">
          <span class="pr-2">Marko - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 8:1-9 <i>Hranjenje 4.000</i>: <a href="/hr/The_Urantia_Book/152#p2_9">KU 152:2.9</a>. </li>
  <li id="fn2"><a href="#cite2">↑</a> 8:11 <i>Farizej traži znak</i>: <a href="/hr/The_Urantia_Book/157#p2_1">KU 157:2.1</a>.  <i>Nema nadnaravnog znaka</i>: <a href="/hr/The_Urantia_Book/136#p7_4">KU 136:7.4</a>. </li>
  <li id="fn3"><a href="#cite3">↑</a> 8:11-12 <i>Isus je odbio pokazati znak.</i>: <a href="/hr/The_Urantia_Book/136#p8_1">KU 136:8.1</a>.  <i>Farizeji traže znak</i>: <a href="/hr/The_Urantia_Book/153#p4_5">KU 153:4.5</a>. </li>
  <li id="fn4"><a href="#cite4">↑</a> 8:12 <i>Nije dan znak</i>: <a href="/hr/The_Urantia_Book/157#p2_1">KU 157:2.1</a>. </li>
  <li id="fn5"><a href="#cite5">↑</a> 8:15 <i>Čuvajte se kvasca farizeja</i>: <a href="/hr/The_Urantia_Book/157#p7_4">KU 157:7.4</a>.  <i>Čuvajte se kvasca farizeja</i>: <a href="/hr/The_Urantia_Book/157#p2_2">KU 157:2.2</a>.  <i>Čuvajte se kvasca farizeja</i>: <a href="/hr/The_Urantia_Book/165#p3_2">KU 165:3.2</a>. </li>
  <li id="fn6"><a href="#cite6">↑</a> 8:18 <i>Oči ne vide, uši ne čuju</i>: <a href="/hr/The_Urantia_Book/157#p2_2">KU 157:2.2</a>. </li>
  <li id="fn7"><a href="#cite7">↑</a> 8:23 <i>Pljuvačka kao ljekovito sredstvo</i>: <a href="/hr/The_Urantia_Book/95#p2_6">KU 95:2.6</a>. </li>
  <li id="fn8"><a href="#cite8">↑</a> 8:26 <i>Ne govori nikome o skraćivanju vremena</i>: <a href="/hr/The_Urantia_Book/136#p8_1">KU 136:8.1</a>. </li>
  <li id="fn9"><a href="#cite9">↑</a> 8:27a <i>Isus i 12 u Cezareju Filipovu</i>: <a href="/hr/The_Urantia_Book/157#p3_1">KU 157:3.1</a>. </li>
  <li id="fn10"><a href="#cite10">↑</a> 8:27b <i>„Što ljudi kažu da sam ja?“</i>: <a href="/hr/The_Urantia_Book/157#p3_3">KU 157:3.3</a>. </li>
  <li id="fn11"><a href="#cite11">↑</a> 8:28 <i>Odgovor: „razni proroci“</i>: <a href="/hr/The_Urantia_Book/157#p3_5">KU 157:3.5</a>. </li>
  <li id="fn12"><a href="#cite12">↑</a> 8:29 <i>Petar prvi „vjernik“</i>: <a href="/hr/The_Urantia_Book/179#p3_2">KU 179:3.2</a>. </li>
  <li id="fn13"><a href="#cite13">↑</a> 8:29a <i>„Tko ti kažeš da sam ja?“</i>: <a href="/hr/The_Urantia_Book/157#p3_5">KU 157:3.5</a>. </li>
  <li id="fn14"><a href="#cite14">↑</a> 8:29b <i>Neupitna božanstvenost</i>: <a href="/hr/The_Urantia_Book/157#p5_1">KU 157:5.1</a>.  <i>„Ti si Krist“</i>: <a href="/hr/The_Urantia_Book/157#p3_5">KU 157:3.5</a>. </li>
  <li id="fn15"><a href="#cite15">↑</a> 8:30 <i>Ne reci nikome</i>: <a href="/hr/The_Urantia_Book/157#p3_6">KU 157:3.6</a>.  <i>Ne reci nikome</i>: <a href="/hr/The_Urantia_Book/149#p1_2">KU 149:1.2</a>. </li>
  <li id="fn16"><a href="#cite16">↑</a> 8:30-31 <i>Petrova bolesna svekrva</i>: <a href="/hr/The_Urantia_Book/145#p2_15">KU 145:2.15</a>. </li>
  <li id="fn17"><a href="#cite17">↑</a> 8:31 <i>Mora umrijeti, ali će ustati</i>: <a href="/hr/The_Urantia_Book/181#p1_5">KU 181:1.5</a>.  <i>Ustani ponovno trećeg dana</i>: <a href="/hr/The_Urantia_Book/186#p3_4">KU 186:3.4</a>.  <i>Rekao o smrti i uskrsnuću</i>: <a href="/hr/The_Urantia_Book/193#p0_2">KU 193:0.2</a>.  <i>Ustajanje trećeg dana</i>: <a href="/hr/The_Urantia_Book/171#p4_8">KU 171:4.8</a>.  <i>Mora umrijeti, ali će ustati</i>: <a href="/hr/The_Urantia_Book/180#p6_7">KU 180:6.7</a>.  <i>Najavljena smrt, uskrsnuće</i>: <a href="/hr/The_Urantia_Book/190#p5_4">KU 190:5.4</a>.  <i>Učitelj s neba</i>: <a href="/hr/The_Urantia_Book/141#p7_10">KU 141:7.10</a>.  <i>Apostoli ponovno čuju strast</i>: <a href="/hr/The_Urantia_Book/158#p7_3">KU 158:7.3</a>.  <i>Obećanje: uskrsnuti treći dan</i>: <a href="/hr/The_Urantia_Book/181#p2_30">KU 181:2.30</a>.  <i>Upozorenje: raspeće, uskrsnuće</i>: <a href="/hr/The_Urantia_Book/171#p4_2">KU 171:4.2</a>.  <i>Proricanje strasti</i>: <a href="/hr/The_Urantia_Book/158#p6_5">KU 158:6.5</a>. </li>
  <li id="fn18"><a href="#cite18">↑</a> 8:32 <i>Petar prosvjeduje</i>: <a href="/hr/The_Urantia_Book/158#p7_3">KU 158:7.3</a>. </li>
  <li id="fn19"><a href="#cite19">↑</a> 8:33 <i>Odlazi od mene, Sotono</i>: <a href="/hr/The_Urantia_Book/53#p8_4">KU 53:8.4</a>.  <i>Isus kori Petra</i>: <a href="/hr/The_Urantia_Book/158#p7_4">KU 158:7.4</a>. </li>
  <li id="fn20"><a href="#cite20">↑</a> 8:34 <i>Preuzmite odgovornosti, slijedite me</i>: <a href="/hr/The_Urantia_Book/159#p5_10">KU 159:5.10</a>.  <i>Preuzmite odgovornosti, slijedite me</i>: <a href="/hr/The_Urantia_Book/158#p7_5">KU 158:7.5</a>.  <i>Preuzmite odgovornosti, slijedite me</i>: <a href="/hr/The_Urantia_Book/140#p6_11">KU 140:6.11</a>.  <i>Najviši zahtjev: „slijedi me“</i>: <a href="/hr/The_Urantia_Book/196#p0_13">KU 196:0.13</a>.  <i>Vi koji slijedite morate platiti cijenu</i>: <a href="/hr/The_Urantia_Book/171#p2_3">KU 171:2.3</a>. </li>
  <li id="fn21"><a href="#cite21">↑</a> 8:34-35 <i>Tko god želi, može doći</i>: <a href="/hr/The_Urantia_Book/165#p3_8">KU 165:3.8</a>.  <i>Tko god želi, može doći</i>: <a href="/hr/The_Urantia_Book/166#p3_7">KU 166:3.7</a>.  <i>Tko god želi, može doći</i>: <a href="/hr/The_Urantia_Book/2#p5_2">KU 2:5.2</a>.  <i>Tko god želi, može doći</i>: <a href="/hr/The_Urantia_Book/100#p7_6">KU 100:7.6</a>.  <i>Tko god želi, može doći</i>: <a href="/hr/The_Urantia_Book/139#p12_7">KU 139:12.7</a>.  <i>Tko god hoće, bit će spašen</i>: <a href="/hr/The_Urantia_Book/131#p10_7">KU 131:10.7</a>.  <i>Učenici, slijedite me</i>: <a href="/hr/The_Urantia_Book/157#p6_8">KU 157:6.8</a>.  <i>Tko god želi, može doći</i>: <a href="/hr/The_Urantia_Book/32#p5_8">KU 32:5.8</a>. </li>
  <li id="fn22"><a href="#cite22">↑</a> 8:34-38 <i>Trošak učeništva</i>: <a href="/hr/The_Urantia_Book/158#p7_5">KU 158:7.5</a>. </li>
  <li id="fn23"><a href="#cite23">↑</a> 8:35 <i>Tko bi spasio život, izgubio bi ga</i>: <a href="/hr/The_Urantia_Book/140#p5_19">KU 140:5.19</a>.  <i>Sebično spasite život, izgubite ga</i>: <a href="/hr/The_Urantia_Book/158#p7_5">KU 158:7.5</a>.  <i>Ako spasiš život, izgubi ga; ako izgubiš, nađi ga</i>: <a href="/hr/The_Urantia_Book/103#p5_6">KU 103:5.6</a>.  <i>Tko bi spasio život, mora ga izgubiti</i>: <a href="/hr/The_Urantia_Book/160#p5_10">KU 160:5.10</a>. </li>
  <li id="fn24"><a href="#cite24">↑</a> 8:36 <i>Što ako dobiješ svijet, izgubiš dušu?</i>: <a href="/hr/The_Urantia_Book/165#p4_9">KU 165:4.9</a>.  <i>Kakva korist od svijeta</i>: <a href="/hr/The_Urantia_Book/140#p8_17">KU 140:8.17</a>. </li>
  <li id="fn25"><a href="#cite25">↑</a> 8:38 <i>Dođi u slavi s anđelima</i>: <a href="/hr/The_Urantia_Book/52#p5_7">KU 52:5.7</a>. </li>
</ol>
</div>
