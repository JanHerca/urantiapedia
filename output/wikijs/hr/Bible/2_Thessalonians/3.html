<!--
title: "2 Solunjanima - Poglavlje 3"
description: 
published: true
date: 2025-11-18T12:59:53Z
tags: bible, bible—2 thessalonians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Thessalonians/2">
          <span class="mdi mdi-arrow-left-drop-circle"></span><span class="pl-2">2 Solunjanima - Poglavlje 2</span>
        </a>
        </td>
        <td>
        <a href="/hr/Bible/2_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Uostalom, molite, braćo, za nas da riječ Gospodnja trči i proslavlja  se kao i u vas </p>
<p id="v2"><sup><small>2</small></sup>  i da se oslobodimo nezgodnih i opakih ljudi.  Jer nemaju svi vjere! </p>
<p id="v3"><sup><small>3</small></sup>  Ali, vjeran je Gospodin koji će nas  učvrstiti i sačuvati od Zloga. </p>
<p id="v4"><sup><small>4</small></sup>  A uzdamo se, u Gospodinu, u  vas: da vršite i da ćete vršiti ono što vam zapovijedamo. </p>
<p id="v5"><sup><small>5</small></sup>  A  Gospodin neka upravi srca vaša k ljubavi Božjoj i postojanosti  Kristovoj. </p>
<p id="v6"><sup><small>6</small></sup>  Zapovijedamo vam, braćo, u ime Gospodina Isusa Krista  da se klonite svakoga brata što živi neuredno i ne po predaji  koju primiste od nas. </p>
<p id="v7"><sup><small>7</small></sup>  Ta sami znate kako nas treba nasljedovati.  Jer dok bijasmo među vama, nismo živjeli neuredno: </p>
<p id="v8"><sup><small>8</small></sup>  ničiji  kruh nismo badava jeli, nego smo u trudu i naporu noću i danju  radili da ne bismo opteretili koga od vas. </p>
<p id="v9"><sup><small>9</small></sup>  Ne što ne bismo  imali prava, nego da vam sebe damo za uzor koji ćete nasljedovati. </p>
<p id="v10"><sup><small>10</small></sup>  Doista, dok bijasmo u vas, ovo vam zapovijedasmo: Tko neće  da radi, neka i ne jede! <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  A čujemo da neki od vas žive neuredno:  ništa ne rade, nego dangube. </p>
<p id="v12"><sup><small>12</small></sup>  Takvima zapovijedamo i zaklinjemo  ih u Gospodinu Isusu Kristu: neka s mirom rade i svoj kruh jedu. </p>
<p id="v13"><sup><small>13</small></sup>  Vama pak, braćo, neka ne dodija činiti dobro. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Ako  li se tko ne pokorava našoj riječi u ovoj poslanici, zabilježite  ga, ne drugujte s njime, da se postidi, </p>
<p id="v15"><sup><small>15</small></sup>  ali ga ne smatrajte  neprijateljem, nego ga urazumljujte kao brata. </p>
<p id="v16"><sup><small>16</small></sup>  A sam Gospodin mira dao vam mir zauvijek i na svaki način!  Gospodin sa svima vama! </p>
<p id="v17"><sup><small>17</small></sup>  Pozdrav mojom rukom, Pavlovom. Ovo je znak u svakoj poslanici:  ovako pišem. </p>
<p id="v18"><sup><small>18</small></sup>  Milost Gospodina našega Isusa Krista sa svima vama! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Thessalonians/2">
          <span class="mdi mdi-arrow-left-drop-circle"></span><span class="pl-2">2 Solunjanima - Poglavlje 2</span>
        </a>
        </td>
        <td>
        <a href="/hr/Bible/2_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:10 <i>Ako ne radi, nemoj jesti</i>: <a href="/hr/The_Urantia_Book/140#p8_2">KU 140:8.2</a>.  <i>Ako ne radiš, ne jedi.</i>: <a href="/hr/The_Urantia_Book/69#p2_5">KU 69:2.5</a>. </li>
  <li id="fn2"><a href="#cite2">↑</a> 3:13 <i>Ne dosadi činiti dobro</i>: <a href="/hr/The_Urantia_Book/174#p0_2">KU 174:0.2</a>.  <i>Ne dosadi činiti dobro</i>: <a href="/hr/The_Urantia_Book/163#p6_7">KU 163:6.7</a>.  <i>Ne dosadi činiti dobro</i>: <a href="/hr/The_Urantia_Book/156#p5_21">KU 156:5.21</a>. </li>
</ol>
</div>
