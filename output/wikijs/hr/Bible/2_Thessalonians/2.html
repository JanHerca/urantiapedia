<!--
title: "2 Solunjanima - Poglavlje 2"
description: 
published: true
date: 2025-11-18T12:59:53Z
tags: bible, bible—2 thessalonians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Thessalonians/1">
          <span class="mdi mdi-arrow-left-drop-circle"></span><span class="pl-2">2 Solunjanima - Poglavlje 1</span>
        </a>
        </td>
        <td>
        <a href="/hr/Bible/2_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Thessalonians/3">
          <span class="pr-2">2 Solunjanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A što se tiče Dolaska Gospodina našega Isusa Krista i našeg  okupljanja oko njega, molimo vas, braćo: </p>
<p id="v2"><sup><small>2</small></sup>  ne dajte se brzo  pokolebati u svom shvaćanju niti uznemiriti ni nekim duhom, ni  nekom riječju, ni nekim tobože našim pismom, kao da će sad-na  Dan Gospodnji. </p>
<p id="v3"><sup><small>3</small></sup>  Neka vas nitko ne zavede ni na koji način. Jer ako prije ne dođe onaj otpad i ne otkrije se Čovjek bezakonja, Sin propasti, </p>
<p id="v4"><sup><small>4</small></sup>  Protivnik, onaj koji uzdiže sebe protiv  svega što se zove Bog ili svetinja, dotle da i u Božji  hram zasjedne gradeći se Bogom... </p>
<p id="v5"><sup><small>5</small></sup>  Ne sjećate li se, to sam vam govorio dok sam još bio među vama? </p>
<p id="v6"><sup><small>6</small></sup>  I sada znate  što ga zadržava da bi se pojavio tek u svoje vrijeme. </p>
<p id="v7"><sup><small>7</small></sup>  Doista, otajstvo bezakonja već je na djelu, samo ima tko da ga sada  zadržava dok ne bude uklonjen. </p>
<p id="v8"><sup><small>8</small></sup>  Tada će se otkriti Bezakonik.  Njega će Gospodin Isus pogubiti dahom usta i uništiti  pojavkom Dolaska svoga - </p>
<p id="v9"><sup><small>9</small></sup>  njega koji djelovanjem Sotoninim  dolazi sa svom silom, lažnim znamenjima i čudesima </p>
<p id="v10"><sup><small>10</small></sup>  i sa svim  nepravednim zavaravanjem onih koji propadaju poradi toga što  ne prihvatiše ljubavi prema istini da bi se spasili. </p>
<p id="v11"><sup><small>11</small></sup>  I zato  im Bog šalje djelovanje zavodničko da povjeruju laži </p>
<p id="v12"><sup><small>12</small></sup>  te budu  osuđeni svi koji nisu povjerovali istini, nego su se odlučili  za nepravednost. </p>
<p id="v13"><sup><small>13</small></sup>  Mi pak moramo uvijek zahvaljivati Bogu za vas, braćo  od Gospodina ljubljena, što vas je od početka odabrao za spasenje, posvećenjem u Duhu i vjerom u istinu. </p>
<p id="v14"><sup><small>14</small></sup>  Da, na to vas pozva  po našem evanđelju - na posjedovanje slave Gospodina našega Isusa  Krista. </p>
<p id="v15"><sup><small>15</small></sup>  Stoga braćo, čvrsto stojte i držite se predaja u  kojima ste poučeni bilo našom riječju, bilo pismom. </p>
<p id="v16"><sup><small>16</small></sup>  A sam  Gospodin naš Isus Krist i Bog, Otac naš, koji nas uzljubi i koji  nam po milosti dade trajno ohrabrenje i dobru nadu, </p>
<p id="v17"><sup><small>17</small></sup>  neka  ohrabri vaša srca i neka ih učvrsti u svakom dobru djelu i riječi! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Thessalonians/1">
          <span class="mdi mdi-arrow-left-drop-circle"></span><span class="pl-2">2 Solunjanima - Poglavlje 1</span>
        </a>
        </td>
        <td>
        <a href="/hr/Bible/2_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Thessalonians/3">
          <span class="pr-2">2 Solunjanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
