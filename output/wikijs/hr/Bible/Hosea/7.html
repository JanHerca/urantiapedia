<!--
title: "Hošea - Poglavlje 7"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/6">
          <span class="mdi mdi-arrow-left-drop-circle"></span><span class="pl-2">Hošea - Poglavlje 6</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/8">
          <span class="pr-2">Hošea - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad hoću Izraela liječiti, otkriva se bezakonje Efrajimovo i zloća Samarije; prijevarom se bave oni: tat u kuću provaljuje, a vani napadaju razbojnici. </p>
<p id="v2"><sup><small>2</small></sup>  I u srcu svome oni ne kažu da ja pamtim svu zlopakost njihovu! Ali djela su ih njihova sad opkolila, pred licem mojim ona stoje. </p>
<p id="v3"><sup><small>3</small></sup>  Svojom zloćom razveseljuju kralja, a knezove podlošću svojom. </p>
<p id="v4"><sup><small>4</small></sup>  Svi su oni preljubnici, kao peć su ražarena koju pekar više ne potpaljuje kad zamijesi tijesto pa dok ne ukisne. </p>
<p id="v5"><sup><small>5</small></sup>  U dan kralja našega knezovi obolješe od žestine vina, a on ruku pruža pijanima. </p>
<p id="v6"><sup><small>6</small></sup>  U zavjeri srce im se žari poput peći; svu noć njihova jarost drijema, ujutru se razgara k'o plam ognjeni; </p>
<p id="v7"><sup><small>7</small></sup>  poput peći svi se raspalili te proždiru svoje suce. Padoše svi njihovi kraljevi, a nijedan od njih zazvao me nije. </p>
<p id="v8"><sup><small>8</small></sup>  Efrajim se miješa s narodima, Efrajim je pogača što je ne prevrnuše. </p>
<p id="v9"><sup><small>9</small></sup>  Tuđinci proždiru snagu njegovu, a on toga i ne zna! Sjedine mu pobijeliše glavu, a on toga i ne zna! </p>
<p id="v10"><sup><small>10</small></sup>  Naprasitost Izraelova protiv njih samih svjedoči; i oni se ne vraćaju Jahvi, Bogu svome, i uza sve to oni ga ne traže! </p>
<p id="v11"><sup><small>11</small></sup>  Efrajim je kao golubica plaha i bez razuma; oni pozivaju Egipat, idu u Asiriju. </p>
<p id="v12"><sup><small>12</small></sup>  Kamo god otišli, na njih ću razapeti svoju mrežu, oborit ću ih kao ptice nebeske, za njihovu ih kazniti zloću. </p>
<p id="v13"><sup><small>13</small></sup>  Teško njima jer od mene odbjegoše! Propast na njih jer se pobuniše protiv mene! Otkupit' ih hoću, a oni protiv mene lažu. </p>
<p id="v14"><sup><small>14</small></sup>  Oni me ne prizivlju iz srca kada kukaju na svojim ležajima; razdiru svoje lice zbog žita i mošta, ali protiv mene se bune. </p>
<p id="v15"><sup><small>15</small></sup>  Dok sam im ja mišicu krijepio, oni su zlosti smišljali protiv mene! </p>
<p id="v16"><sup><small>16</small></sup>  Okreću se prema ništavostima, oni su poput varljiva luka. Poradi razbješnjela jezika knezovi će im od mača pasti, bit će im to na ruglo u zemlji egipatskoj! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/6">
          <span class="mdi mdi-arrow-left-drop-circle"></span><span class="pl-2">Hošea - Poglavlje 6</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/8">
          <span class="pr-2">Hošea - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
