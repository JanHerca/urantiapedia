<!--
title: "Hošea - Poglavlje 10"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/9">
          <span class="mdi mdi-arrow-left-drop-circle"></span><span class="pl-2">Hošea - Poglavlje 9</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/11">
          <span class="pr-2">Hošea - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bujna je loza bio Izrael, rod bogat ona je nosila. I što mu je više rodilo plodova, to je više umnažao žrtvenike; što mu je bogatija zemlja bila, to je kićenije dizao stupove. </p>
<p id="v2"><sup><small>2</small></sup>  Srce je njihovo prijevarno, okajat će to oni! Porušit će im On žrtvenike, polomiti stupove njihove. </p>
<p id="v3"><sup><small>3</small></sup>  Kazat će tada: "Mi kralja nemamo jer se Jahve bojali nismo. TÓa čemu bi nam bio kralj?" </p>
<p id="v4"><sup><small>4</small></sup>  Riječi prosiplju, lažno se kunu, sklapaju saveze; a pravo cvate k'o otrovno bilje u brazdama polja. </p>
<p id="v5"><sup><small>5</small></sup>  Za tele betavensko strepe stanovnici Samarije; da, zbog njega tuguje narod njegov, svećenici njegovi kukaju nad njim, nad slavom njegovom jer je od njega prognana. </p>
<p id="v6"><sup><small>6</small></sup>  A njega samog odvući će u Asiriju na dar velikome kralju. Efrajima stid će spopasti, crvenjet će se Izrael zbog svoje odluke. </p>
<p id="v7"><sup><small>7</small></sup>  Uništena je Samarija. Njen kralj tek trunak je vodi na površju. </p>
<p id="v8"><sup><small>8</small></sup>  Bit će razorene sramne uzvišice, grijeh Izraelov; trnje će i čičak rasti po žrtvenicima njihovim. Tad će govoriti brdima: "Pokrijte nas!" i bregovima: "Padnite na nas!" </p>
<p id="v9"><sup><small>9</small></sup>  Većma no u dane gibejske griješio si, Izraele! A da se i ondje zaustaviše, ne bi li ih zatekao rat kao bezakonike gibejske? </p>
<p id="v10"><sup><small>10</small></sup>  Kako mi se svidi, kaznit ću ih: sabrat će se protiv njih narodi da ih za dvostruko kazne bezakonje. </p>
<p id="v11"><sup><small>11</small></sup>  Efrajim je junica dobro naučena koja rado vrše; šiju ću joj lijepu ujarmiti, upregnut ću Efrajima. Juda će orati, Jakov branat'. </p>
<p id="v12"><sup><small>12</small></sup>  Sijte pravednost, požet ćete ljubav; krčite zemlje nove: vrijeme je da Jahvu tražite dok ne dođe i podaždi vam pravdom. </p>
<p id="v13"><sup><small>13</small></sup>  Orali ste bezbožnost, želi bezakonje, jeli plod prijevare. Pouzdao si se u kola svoja i u mnoštvo svojih ratnika, </p>
<p id="v14"><sup><small>14</small></sup>  zato će se vika bojna razlijegati tvojim gradovima i sve će ti tvrđe biti razorene k'o što Šalman razori Bet Arbel u dan ratni, kada mater smrskaše na sinovima. </p>
<p id="v15"><sup><small>15</small></sup>  Evo što vam Betel učini jer ste u zlu ogrezli: u zoru će zavijek nestati kralja Izraelova! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/9">
          <span class="mdi mdi-arrow-left-drop-circle"></span><span class="pl-2">Hošea - Poglavlje 9</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/11">
          <span class="pr-2">Hošea - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
