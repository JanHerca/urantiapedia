<!--
title: "Hošea - Poglavlje 2"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/1">
          <span class="mdi mdi-arrow-left-drop-circle"></span><span class="pl-2">Hošea - Poglavlje 1</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/3">
          <span class="pr-2">Hošea - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (2:3) Recite braći svojoj: 'Narode moj,' sestrama svojim: 'Mila.' </p>
<p id="v2"><sup><small>2</small></sup>  (2:4) Podignite tužbu, podignite, protiv majke svoje, jer ona mi nije više žena, a ja joj muž više nisam. Nek' odbaci od sebe bludničenja i preljube izmeđ' svojih dojki, </p>
<p id="v3"><sup><small>3</small></sup>  (2:5) da je golu ne svučem te učinim da bude k'o na dan rođenja; da je ne obratim u pustinju, da je u zemlju suhu ne obratim i žeđu ne umorim. </p>
<p id="v4"><sup><small>4</small></sup>  (2:6) Ja joj djece neću milovati, jer djeca su to bludnička. </p>
<p id="v5"><sup><small>5</small></sup>  (2:7) Da, bludu se odala mati njihova, sramotila se ona koja ih zače. Da, rekla je: 'Trčat ću za svojim milosnicima, za njima koji mi daju kruh moj i vodu, vunu moju i lan, ulje i piće moje.' </p>
<p id="v6"><sup><small>6</small></sup>  (2:8) Stoga ću put joj trnjem zagraditi, zidom opkoliti, da ne nađe više svojih staza. </p>
<p id="v7"><sup><small>7</small></sup>  (2:9) I trčat će za milosnicima, ali ih stići neće, tražit će ih, al' ih neće pronaći. Tada će reći: 'Idem se vratiti prvome mužu, jer sretnija bijah prije nego sada.' </p>
<p id="v8"><sup><small>8</small></sup>  (2:10) I ona nije razumjela da joj ja davah i žito i mošt i ulje, da je ja obasipah srebrom i zlatom od kojega načiniše baale. </p>
<p id="v9"><sup><small>9</small></sup>  (2:11) Stoga ću uzeti natrag svoje žito u svoje vrijeme i svoj mošt u pravi čas; oduzet ću svoju vunu i svoj lan kojima je imala pokriti golotinju svoju; </p>
<p id="v10"><sup><small>10</small></sup>  (2:12) sad ću joj otkriti sramotu na oči njenih milosnika, i nitko je iz moje neće izbaviti ruke. </p>
<p id="v11"><sup><small>11</small></sup>  (2:13) Učinit ću kraj svim njenim veseljima, svetkovinama, mlađacima, subotama i svim blagdanima njezinim. </p>
<p id="v12"><sup><small>12</small></sup>  (2:14) Opustošit ću joj čokote i smokve za koje je govorila: 'To je plaća što mi je dadoše moji milosnici.' Obratit ću ih u šikarje, i životinje će ih poljske obrstiti. </p>
<p id="v13"><sup><small>13</small></sup>  (2:15) Kaznit ću je za dane Baalove kojima je kad palila, kitila se grivnom i kolajnom i trčala za svojim milosnicima; a mene je zaboravljala - riječ je Jahvina. </p>
<p id="v14"><sup><small>14</small></sup>  (2:16) Stoga ću je, evo, primamiti, odvesti je u pustinju i njenu progovorit' srcu. </p>
<p id="v15"><sup><small>15</small></sup>  (2:17) I vratit ću joj ondje njene vinograde, i od Doline ću akorske učiniti vrata nade. Ondje će mi odgovarat' ona kao u dane svoje mladosti, kao u vrijeme kada je izišla iz Egipta. </p>
<p id="v16"><sup><small>16</small></sup>  (2:18) U onaj dan - riječ je Jahvina - ti ćeš me zvati: 'Mužu moj', a nećeš me više zvati: 'Moj Baale.' </p>
<p id="v17"><sup><small>17</small></sup>  (2:19) Uklonit ću joj iz usta imena baalska i neće im više ime spominjati. </p>
<p id="v18"><sup><small>18</small></sup>  (2:20) U onaj dan, učinit ću za njih savez sa životinjama u polju, sa pticama nebeskim i gmazovima zemskim; luk, mač i boj istrijebit ću iz zemlje da mirno u njoj počiva. </p>
<p id="v19"><sup><small>19</small></sup>  (2:21) Zaručit ću te sebi dovijeka; zaručit ću te u pravdi i u pravu, u nježnosti i u ljubavi; </p>
<p id="v20"><sup><small>20</small></sup>  (2:22) zaručit ću te sebi u vjernosti i ti ćeš spoznati Jahvu. </p>
<p id="v21"><sup><small>21</small></sup>  (2:23) U onaj dan - riječ je Jahvina - odazvat ću se nebesima, a ona će se zemlji odazvati; </p>
<p id="v22"><sup><small>22</small></sup>  (2:24) zemlja će se odazvati žitu, moštu i ulju, a oni će se odazvati Jizreelu. </p>
<p id="v23"><sup><small>23</small></sup>  (2:25) I posijat ću ga u zemlji, zamilovat ću Nemilu, Ne-narodu mom reći ću: 'Ti si narod moj!' a on će reći: 'Bože moj!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/1">
          <span class="mdi mdi-arrow-left-drop-circle"></span><span class="pl-2">Hošea - Poglavlje 1</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/3">
          <span class="pr-2">Hošea - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
