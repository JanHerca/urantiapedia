<!--
title: "Hošea - Poglavlje 13"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/12">
          <span class="mdi mdi-arrow-left-drop-circle"></span><span class="pl-2">Hošea - Poglavlje 12</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/14">
          <span class="pr-2">Hošea - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Efrajim govorio, strah je zadavao, jer bijaše on prvak u Izraelu, al' ogriješi se Baalom i poginu. </p>
<p id="v2"><sup><small>2</small></sup>  I sad još griješe oni od srebra praveć' sebi kipove, kumire po svojoj mašti; svi su oni djelo rukotvorca! Tima - vele - žrtvujte, ljudi neka cjelivaju teoce! </p>
<p id="v3"><sup><small>3</small></sup>  Zato, bit će oni kao oblak jutarnji, kao rosa koje brzo nestaje, kao pljeva raznesena s gumna, kao dim što kroz otvor izlazi. </p>
<p id="v4"><sup><small>4</small></sup>  A ja sam Jahve, Bog tvoj sve od zemlje egipatske: drugog Boga osim mene ne ljubi! Osim mene nema spasitelja. </p>
<p id="v5"><sup><small>5</small></sup>  Ja te ljubljah u pustinji, u zemlji suhoj. </p>
<p id="v6"><sup><small>6</small></sup>  Ja ih pasoh, i siti bijahu; nasićenima srce se uzoholi; i tako me zaboraviše. </p>
<p id="v7"><sup><small>7</small></sup>  Stoga ću im biti kao lav, kao leopard što na putu vreba; </p>
<p id="v8"><sup><small>8</small></sup>  kao medvjedica kojoj ugrabiše mlade, ja ću se na njih baciti, rastrgat' im grudi do srca; k'o lav ću proždrijeti meso njihovo, zvijeri će ih poljske rastrgati. </p>
<p id="v9"><sup><small>9</small></sup>  Uništit ću te, Izraele, i tko će ti pomoći? </p>
<p id="v10"><sup><small>10</small></sup>  TÓa gdje ti je kralj da te spasi, gdje tvoji knezovi da te brane - oni za koje si govorio: "Daj mi kralja i knezove!" </p>
<p id="v11"><sup><small>11</small></sup>  U gnjevu svom kralja ti dadoh i u srdžbi ti ga uzimam. </p>
<p id="v12"><sup><small>12</small></sup>  Dobro se čuva bezakonje Efrajimovo, grijeh je njegov dobro pohranjen. </p>
<p id="v13"><sup><small>13</small></sup>  Dođoše na nj trudovi porodiljski, ali on je ludo čedo, ne izlazi na vrijeme iz utrobe materine! </p>
<p id="v14"><sup><small>14</small></sup>  Ja ću ih izbaviti od vlasti Podzemlja, od smrti ću ih spasiti! Gdje je tvoja kuga, o smrti, gdje pomor tvoj, Podzemlje! Samilost se sakri od mojih očiju! </p>
<p id="v15"><sup><small>15</small></sup>  Tako je rodan među braćom Efrajim, ali će doći vjetar istočni, vjetar Jahvin iz pustinje: isušit će mu izvore, presahnuti studence, opljačkat mu riznicu, blago odnijeti. </p>
<p id="v16"><sup><small>16</small></sup>  (14:1) Ispaštat će Samarija jer se protiv Boga svoga pobunila. Od mača past će oni, djecu će njihovu smrskati, žene trudne rasporiti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/12">
          <span class="mdi mdi-arrow-left-drop-circle"></span><span class="pl-2">Hošea - Poglavlje 12</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/14">
          <span class="pr-2">Hošea - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
