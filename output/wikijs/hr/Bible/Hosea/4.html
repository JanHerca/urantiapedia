<!--
title: "Hošea - Poglavlje 4"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/3">
          <span class="mdi mdi-arrow-left-drop-circle"></span><span class="pl-2">Hošea - Poglavlje 3</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/5">
          <span class="pr-2">Hošea - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čujte riječ Jahvinu, sinovi Izraelovi,  jer Jahve se parbi sa stanovnicima zemlje. </p>
<p id="v2"><sup><small>2</small></sup>  Nema više vjernosti, nema ljubavi, nema znanja Božjega u zemlji, već proklinjanje i laž, ubijanje i krađa, preljub i nasilje, jedna krv drugu stiže. </p>
<p id="v3"><sup><small>3</small></sup>  Stoga tuguje zemlja i ginu svi stanovnici s poljskim zvijerima i pticama nebeskim te ugibaju i ribe u moru. </p>
<p id="v4"><sup><small>4</small></sup>  Ipak neka se nitko ne parbi, neka nitko ne kori! Ali s tobom se moram parbiti, svećeniče. </p>
<p id="v5"><sup><small>5</small></sup>  Danju ti posrćeš, a noću s tobom posrće i prorok; pogubit ću mater tvoju. </p>
<p id="v6"><sup><small>6</small></sup>  Moj narod gine: nema znanja; jer si ti znanje odbacio, i ja odbacujem tebe iz svećenstva svoga; jer si Zakon svoga Boga zaboravio, i ja ću tvoje zaboraviti sinove. </p>
<p id="v7"><sup><small>7</small></sup>  Što ih je više bivalo, više su protiv mene griješili, Slavu su svoju Sramotom zamijenili. </p>
<p id="v8"><sup><small>8</small></sup>  Grijesima mog naroda oni se hrane, duša im hlepi za bezakonjem njegovim. </p>
<p id="v9"><sup><small>9</small></sup>  I sa svećenikom bit će k'o i s narodom; kaznit ću ga za njegove putove i naplatit ću mu za njegova djela. </p>
<p id="v10"><sup><small>10</small></sup>  Jest će, ali se nasititi neće; bludničit će, ali se neće množiti, jer oni su prestali štovati Jahvu - </p>
<p id="v11"><sup><small>11</small></sup>  blud, mošt i vino zarobiše im srce. </p>
<p id="v12"><sup><small>12</small></sup>  Narod moj savjet traži od drva, palica mu njegova daje odgovore: jer duh razvratni njih zavodi te se od Boga svoga bludu odaju. </p>
<p id="v13"><sup><small>13</small></sup>  Oni žrtvuju na gorskim vrhuncima i na bregovima pale kad, pod hrastom, jablanom i dubom; jer je tako lagodno pod njihovom sjenom. I zato, odaju li se vaše kćeri bludu, čine li preljub vaše nevjeste, </p>
<p id="v14"><sup><small>14</small></sup>  neću vam kazniti kćeri što bludniče niti nevjeste vaše što preljub čine; jer oni sami idu nasamo s bludnicama i žrtvuju s milosnicama hramskim. Tako, bez razuma narod u propast srlja! </p>
<p id="v15"><sup><small>15</small></sup>  Ako li se ti bludu odaješ, Izraele, neka bar Juda ne griješi! I ne idite u Gilgal, ne penjite se u Bet Aven, ne kunite se "živoga mi Jahve." </p>
<p id="v16"><sup><small>16</small></sup>  Jer poput junice tvrdoglave Izrael tvrdoglav postade, pa kako da ga Jahve sad pase k'o janje na prostranoj livadi? </p>
<p id="v17"><sup><small>17</small></sup>  Efrajim se udružio s kumirima: pusti ga! </p>
<p id="v18"><sup><small>18</small></sup>  A kad završe pijanku, bluda se prihvaćaju, Sramotu vole više nego Slavu svoju. </p>
<p id="v19"><sup><small>19</small></sup>  Vihor će ih svojim krilima stegnuti i njihovi će ih osramotit' žrtvenici. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Hosea/3">
          <span class="mdi mdi-arrow-left-drop-circle"></span><span class="pl-2">Hošea - Poglavlje 3</span>
        </a>
        </td>
        <td>
        <a href="/hr/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Hosea/5">
          <span class="pr-2">Hošea - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
