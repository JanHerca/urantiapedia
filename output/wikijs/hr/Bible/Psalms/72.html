<!--
title: "Psalmi - Poglavlje 72"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/71">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 71</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/73">
          <span class="pr-2">Psalmi - Poglavlje 73</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomonov.   Bože, sud svoj daj kralju i svoju pravdu sinu kraljevu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Nek' puku tvojem sudi pravedno, siromasima po pravici! </p>
<p id="v3"><sup><small>3</small></sup>  Nek' bregovi narodu urode mirom, a brežuljci pravdom. </p>
<p id="v4"><sup><small>4</small></sup>  Sudit će pravo ubogim pučanima, djeci siromaha donijet će spasenje, a tlačitelja on će smrviti. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  I živjet će dugo kao sunce i kao mjesec u sva pokoljenja. </p>
<p id="v6"><sup><small>6</small></sup>  Sići će kao rosa na travu, kao kiša što natapa zemlju! </p>
<p id="v7"><sup><small>7</small></sup>  U danima njegovim cvjetat će pravda i mir velik - sve dok bude mjeseca. </p>
<p id="v8"><sup><small>8</small></sup>  I vladat će od mora do mora i od Rijeke do granica svijeta. </p>
<p id="v9"><sup><small>9</small></sup>  Dušmani će njegovi preda nj kleknuti i protivnici lizati prašinu. </p>
<p id="v10"><sup><small>10</small></sup>  Kraljevi Taršiša i otoka nosit će dare, vladari od Arabije i Sabe danak donositi. </p>
<p id="v11"><sup><small>11</small></sup>  Klanjat će mu se svi vladari, svi će mu narodi služiti. </p>
<p id="v12"><sup><small>12</small></sup>  On će spasiti siromaha koji uzdiše, nevoljnika koji pomoćnika nema; <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  smilovat će se ubogu i siromahu i spasit će život nevoljniku: </p>
<p id="v14"><sup><small>14</small></sup>  oslobodit će ih nepravde i nasilja, jer je dragocjena u njegovim očima krv njihova. </p>
<p id="v15"><sup><small>15</small></sup>  Stog' neka živi! Neka ga daruju zlatom iz Arabije, nek' mole za njega svagda i neka ga blagoslivljaju! </p>
<p id="v16"><sup><small>16</small></sup>  Nek' bude izobila žita u zemlji, po vrhuncima klasje neka šušti k'o Libanon! I cvjetali stanovnici gradova kao trava na livadi. </p>
<p id="v17"><sup><small>17</small></sup>  Bilo ime njegovo blagoslovljeno dovijeka! Dok je sunca, živjelo mu ime! Njim se blagoslivljala sva plemena zemlje, svi narodi nazivali blaženima! <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Blagoslovljen Jahve, Bog Izraelov, koji jedini tvori čudesa! </p>
<p id="v19"><sup><small>19</small></sup>  I blagoslovljeno slavno mu ime dovijeka! Sva se zemlja napunila slave njegove! Tako neka bude. Amen! <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Time se završavaju molitve Jišajeva sina Davida. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/71">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 71</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/73">
          <span class="pr-2">Psalmi - Poglavlje 73</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 72:1-19 <i>Židovski stavovi: nadnaravno podrijetlo</i>: <a href="/hr/The_Urantia_Book/170#p1_5">KU 170:1.5</a>. </li>
  <li id="fn2"><a href="#cite2">↑</a> 72:4,12-13 <i>Čujte vapaj siromašnih i potrebitih</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn3"><a href="#cite3">↑</a> 72:12 <i>Bog čuje vapaje potrebitih</i>: <a href="/hr/The_Urantia_Book/146#p2_9">KU 146:2.9</a>. </li>
  <li id="fn4"><a href="#cite4">↑</a> 72:17 <i>Narodi ga zovu blaženim</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn5"><a href="#cite5">↑</a> 72:19 <i>Neka se zemlja ispuni slavom</i>: <a href="/hr/The_Urantia_Book/131#p2_5">KU 131:2.5</a>. </li>
</ol>
</div>
