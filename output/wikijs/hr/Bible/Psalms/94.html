<!--
title: "Psalmi - Poglavlje 94"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/93">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 93</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/95">
          <span class="pr-2">Psalmi - Poglavlje 95</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bože osvetniče, Jahve, Bože osvetniče, pokaži se. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ustani ti što sudiš zemlju, po zasluzi plati oholima! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Dokle će bezbošci, Jahve, dokle će se bezbošci hvastati? </p>
<p id="v4"><sup><small>4</small></sup>  Dokle će brbljati, drsko govoriti, dokle će se bezakonici hvastati? </p>
<p id="v5"><sup><small>5</small></sup>  Tlače narod tvoj, Jahve, i baštinu tvoju pritišću; </p>
<p id="v6"><sup><small>6</small></sup>  kolju udovicu i pridošlicu, sirotama život oduzimlju </p>
<p id="v7"><sup><small>7</small></sup>  i govore: "Jahve ne vidi! Ne opaža Bog Jakovljev!" </p>
<p id="v8"><sup><small>8</small></sup>  Shvatite, lude u narodu: bezumni, kad ćete se urazumiti? </p>
<p id="v9"><sup><small>9</small></sup>  Onaj što uho zasadi da ne čuje? Koji stvori oko da ne vidi? <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Onaj što odgaja narode da ne kazni - Onaj što ljude uči mudrosti? </p>
<p id="v11"><sup><small>11</small></sup>  Jahve poznaje namisli ljudske: one su isprazne. </p>
<p id="v12"><sup><small>12</small></sup>  Blago onom koga ti poučavaš, Jahve, i učiš Zakonu svojemu: </p>
<p id="v13"><sup><small>13</small></sup>  da mu mir udijeliš od nesretnih dana, dok se grob kopa zlikovcu. </p>
<p id="v14"><sup><small>14</small></sup>  Jer neće Jahve odbaciti naroda svojega i svoje baštine neće napustiti; </p>
<p id="v15"><sup><small>15</small></sup>  jer će se pravo dosuditi pravednosti i za njom će ići svi čestiti srcem. </p>
<p id="v16"><sup><small>16</small></sup>  Tko će ustati za me protiv zlotvora? Tko će se zauzeti za me protiv zločinaca? </p>
<p id="v17"><sup><small>17</small></sup>  Da mi Jahve ne pomaže, brzo bih sišao u mjesto tišine. </p>
<p id="v18"><sup><small>18</small></sup>  Čim pomislim: "Noga mi posrće", dobrota me tvoja, o Jahve, podupire. </p>
<p id="v19"><sup><small>19</small></sup>  Kad se skupe tjeskobe u srcu mome, tvoje mi utjehe dušu vesele. </p>
<p id="v20"><sup><small>20</small></sup>  Zar je bezbožno sudište u savezu s tobom kad nevolje stvara pod izlikom zakona? </p>
<p id="v21"><sup><small>21</small></sup>  Nek' samo pritišću dušu pravednog, nek' osuđuju krv nedužnu: </p>
<p id="v22"><sup><small>22</small></sup>  Jahve mi je utvrda, Bog - hrid utočišta moga. </p>
<p id="v23"><sup><small>23</small></sup>  Platit će im bezakonje njihovo, njihovom će ih zloćom istrijebiti, istrijebit će ih Jahve, Bog naš. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/93">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 93</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/95">
          <span class="pr-2">Psalmi - Poglavlje 95</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 94:2 <i>Sudac cijele zemlje</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn2"><a href="#cite2">↑</a> 94:1 <i>Osveta je Božja</i>: <a href="/hr/The_Urantia_Book/70#p10_9">KU 70:10.9</a>. </li>
  <li id="fn3"><a href="#cite3">↑</a> 94:9 <i>Autor uho čuti; oko vidjeti</i>: <a href="/hr/The_Urantia_Book/1#p5_1">KU 1:5.1</a>. </li>
</ol>
</div>
