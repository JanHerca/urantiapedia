<!--
title: "Psalmi - Poglavlje 69"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/68">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 68</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/70">
          <span class="pr-2">Psalmi - Poglavlje 70</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi. Po napjevu "Ljiljani". Davidov. </p>
<p id="v2"><sup><small>2</small></sup>  Spasi me, Bože: vode mi dođoše do grla! </p>
<p id="v3"><sup><small>3</small></sup>  U duboko blato zapadoh i nemam kamo nogu staviti; u duboku tonem vodu, pokrivaju me valovi. </p>
<p id="v4"><sup><small>4</small></sup>  Iznemogoh od vikanja, grlo mi je promuklo, oči mi klonuše Boga mog čekajuć'. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Brojniji su od vlasi na glavi mojoj oni koji me mrze nizašto. Tvrđi su od kostiju mojih oni što mi se nepravedno protive: zar mogu vratiti što nisam oteo? </p>
<p id="v6"><sup><small>6</small></sup>  Bože, ti znadeš bezumnost moju, moji ti grijesi nisu sakriti. </p>
<p id="v7"><sup><small>7</small></sup>  Nek' se ne postide zbog mene koji se u te uzdaju, Gospode, Jahve nad Vojskama! Neka se ne posrame zbog mene koji traže tebe, Bože Izraelov! </p>
<p id="v8"><sup><small>8</small></sup>  Jer zbog tebe podnesoh pogrdu, i stid mi pokri lice. </p>
<p id="v9"><sup><small>9</small></sup>  Tuđinac postadoh braći i stranac djeci majke svoje. </p>
<p id="v10"><sup><small>10</small></sup>  Jer me izjela revnost za Dom tvoj i poruge onih koji se rugaju tebi padoše na me. </p>
<p id="v11"><sup><small>11</small></sup>  Dušu sam postom mučio, okrenulo mi se u ruglo. </p>
<p id="v12"><sup><small>12</small></sup>  Uzeh kostrijet za haljinu, i postah im igračka. </p>
<p id="v13"><sup><small>13</small></sup>  Koji sjede na vratima protiv mene govore, vinopije mi rugalice poju. </p>
<p id="v14"><sup><small>14</small></sup>  No tebi se molim, Jahve, u vrijeme milosti, Bože; po velikoj dobroti svojoj ti me usliši po svojoj vjernoj pomoći! </p>
<p id="v15"><sup><small>15</small></sup>  Izvuci me iz blata da ne potonem, od onih koji me mrze izbavi me - iz voda dubokih. </p>
<p id="v16"><sup><small>16</small></sup>  Nek' me ne pokriju valovi, nek' me ne proguta dubina, nek' bezdan ne zatvori usta nada mnom! </p>
<p id="v17"><sup><small>17</small></sup>  Usliši me, Jahve, jer je dobrostiva milost tvoja, po velikom milosrđu pogledaj na me! </p>
<p id="v18"><sup><small>18</small></sup>  Ne sakrivaj lica pred slugom svojim; jer sam u stisci, usliši me brzo! </p>
<p id="v19"><sup><small>19</small></sup>  Približi se duši mojoj i spasi je; zbog dušmana mojih oslobodi me! </p>
<p id="v20"><sup><small>20</small></sup>  Ti mi znadeš porugu, stid i sramotu, pred tvojim su očima svi koji me muče. </p>
<p id="v21"><sup><small>21</small></sup>  Ruganje mi slomilo srce i klonuh; čekao sam da se tko sažali nada mnom, ali ga ne bi; i da me tko utješi, ali ga ne nađoh. </p>
<p id="v22"><sup><small>22</small></sup>  U jelo mi žuči umiješaše, u mojoj me žeđi octom napojiše. </p>
<p id="v23"><sup><small>23</small></sup>  Nek' im stol bude zamka, a žrtvene gozbe stupica! </p>
<p id="v24"><sup><small>24</small></sup>  Nek' im potamne oči da ne vide, nek' im bokovi zasvagda oslabe! </p>
<p id="v25"><sup><small>25</small></sup>  Izlij na njih ljutinu, žar tvoga gnjeva nek' ih zahvati! </p>
<p id="v26"><sup><small>26</small></sup>  Njihova kuća nek' opusti, u njihovu šatoru nek' nitko ne stanuje! </p>
<p id="v27"><sup><small>27</small></sup>  Jer su progonili koga ti pokara, bol povećaše onomu koga ti rani. </p>
<p id="v28"><sup><small>28</small></sup>  Na njihovu krivnju krivnju još dodaj, ne opravdali se pred tobom! <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Nek' budu izbrisani iz knjige živih, među pravednike neka se ne broje! </p>
<p id="v30"><sup><small>30</small></sup>  A ja sam jadnik i bolnik - nek' me štiti tvoja pomoć, o Bože! <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Božje ću ime hvaliti popijevkom, hvalit ću ga zahvalnicom. </p>
<p id="v32"><sup><small>32</small></sup>  Bit će to milije Jahvi no bik žrtveni, milije nego junac s papcima i rozima. <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Gledajte, ubogi, i radujte se, nek' vam oživi srce, svima koji Boga tražite. </p>
<p id="v34"><sup><small>34</small></sup>  Jer siromahe Jahve čuje, on ne prezire sužanja svojih. </p>
<p id="v35"><sup><small>35</small></sup>  Neka ga hvale nebesa i zemlja, mora i sve što se u njima miče. </p>
<p id="v36"><sup><small>36</small></sup>  Jer Bog će spasiti Sion - on će sagradit' gradove Judine - tu će oni stanovat', imati baštinu. </p>
<p id="v37"><sup><small>37</small></sup>  Baštinit će ga potomci slugu njegovih; prebivat će u njemu oni što ljube ime Božje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/68">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 68</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/70">
          <span class="pr-2">Psalmi - Poglavlje 70</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 69:4 <i>Mrzili su bez razloga</i>: <a href="/hr/The_Urantia_Book/180#p3_2">KU 180:3.2</a>. </li>
  <li id="fn2"><a href="#cite2">↑</a> 69:30-31 <i>Hvalite Boga pjesmom</i>: <a href="/hr/The_Urantia_Book/146#p2_16">KU 146:2.16</a>. </li>
  <li id="fn3"><a href="#cite3">↑</a> 69:32 <i>Bog traži</i>: <a href="/hr/The_Urantia_Book/1#p2_3">KU 1:2.3</a>. </li>
  <li id="fn4"><a href="#cite4">↑</a> 69:28 <i>Izbrisano iz evidencije</i>: <a href="/hr/The_Urantia_Book/37#p3_7">KU 37:3.7</a>. </li>
</ol>
</div>
