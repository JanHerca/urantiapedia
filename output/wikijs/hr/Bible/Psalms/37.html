<!--
title: "Psalmi - Poglavlje 37"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/36">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 36</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/38">
          <span class="pr-2">Psalmi - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davidov.  ALEF  Nemoj se žestiti na opake, zavidjet nemoj pakosnicima: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  kao trava brzo se osuše, k'o mlada zelen brzo uvenu. </p>
<p id="v3"><sup><small>3</small></sup>  BET U Jahvu se uzdaj i čini dobro, da smiješ stanovati u zemlji i živjeti u miru. </p>
<p id="v4"><sup><small>4</small></sup>  Sva radost tvoja neka bude Jahve: on će ispuniti želje tvoga srca! <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  GIMEL Prepusti Jahvi putove svoje, u njega se uzdaj i on će sve voditi. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Pravda će tvoja zasjati k'o svjetlost i tvoje pravo k'o sunce podnevno. </p>
<p id="v7"><sup><small>7</small></sup>  DALET Smiri se pred Jahvom i njemu se nadaj, ne žesti se na onog koji ima sreće, na čovjeka koji spletke kuje. </p>
<p id="v8"><sup><small>8</small></sup>  HE Stišaj svoj gnjev i ostavi se srdžbe, ne žesti se da zlo ne učiniš. </p>
<p id="v9"><sup><small>9</small></sup>  Jer će biti satrti zlikovci, a koji se u Jahvu uzdaju, baštinit će zemlju. </p>
<p id="v10"><sup><small>10</small></sup>  VAU Još malo i nestat će bezbožnika: mjesto ćeš njegovo tražiti, a njega više nema. </p>
<p id="v11"><sup><small>11</small></sup>  Zemlju će posjedovati krotki, obilje mira oni će uživat'. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  ZAJIN Bezbožnik smišlja zlo pravedniku i zubima škrguće na njega. </p>
<p id="v13"><sup><small>13</small></sup>  A Gospod se njemu smije jer vidi da dan njegov dolazi. </p>
<p id="v14"><sup><small>14</small></sup>  HET Mač potežu bezbošci i zapinju lukove da obore jadnika i siromaha, da pokolju one koji hode pravim putem. </p>
<p id="v15"><sup><small>15</small></sup>  Mačem će vlastito srce probiti, slomit će se njihovi lukovi. </p>
<p id="v16"><sup><small>16</small></sup>  TET Bolje je i malo u pravednika no golemo blago u zlotvora: <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  jer će se ruke zlotvora slomiti, a Jahve je oslon pravedniku. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  JOD Jahve se brine za život čestitih, dovijeka će trajati baština njihova. </p>
<p id="v19"><sup><small>19</small></sup>  Neće se postidjeti u vrijeme nevolje, bit će siti u danima gladi. </p>
<p id="v20"><sup><small>20</small></sup>  KAF A bezbožnici će propasti, dušmani Jahvini povenut će k'o ures livada, poput dima se rasplinuti. </p>
<p id="v21"><sup><small>21</small></sup>  LAMED Bezbožnik zaima, ali ne vraća, pravednik se sažaljeva i daje. </p>
<p id="v22"><sup><small>22</small></sup>  Oni koje Jahve blagoslovi baštinit će zemlju, a koje prokune bit će zatrti. </p>
<p id="v23"><sup><small>23</small></sup>  MEM Jahve vodi i učvršćuje korake čovjeku i mio mu je put njegov. </p>
<p id="v24"><sup><small>24</small></sup>  Ako i posrne, ne pada jer ga Jahve drži za ruku. </p>
<p id="v25"><sup><small>25</small></sup>  NUN Mlad bijah i ostarjeh, al' ne vidjeh pravednika napuštena ili da mu djeca kruha prose. </p>
<p id="v26"><sup><small>26</small></sup>  Uvijek je milosrdan i u zajam daje, na njegovu je potomstvu blagoslov. </p>
<p id="v27"><sup><small>27</small></sup>  SAMEK Zla se kloni i čini dobro, i ostat ćeš dovijeka. </p>
<p id="v28"><sup><small>28</small></sup>  Jer Jahve ljubi pravdu i pobožnika svojih ne ostavlja. AJIN Zauvijek će biti zatrti zlikovci, istrijebit će se potomstvo bezbožnika. </p>
<p id="v29"><sup><small>29</small></sup>  Zemlju će posjedovati pravednici i živjet će na njoj dovijeka. </p>
<p id="v30"><sup><small>30</small></sup>  PE Pravednikova usta mudrost kazuju, a jezik njegov govori pravo. </p>
<p id="v31"><sup><small>31</small></sup>  Zakon mu je Božji u srcu, ne kolebaju se koraci njegovi. </p>
<p id="v32"><sup><small>32</small></sup>  SADE Bezbožnik vreba pravednoga i smišlja da ga usmrti. </p>
<p id="v33"><sup><small>33</small></sup>  Jahve ga neće ostaviti u njegovoj vlasti i neće dopustiti da ga na sudu osude. </p>
<p id="v34"><sup><small>34</small></sup>  KOF U Jahvu se uzdaj i drži se puta njegova: on će te uzvisit' i baštinit ćeš zemlju; radostan ćeš gledati propast bezbožnih. </p>
<p id="v35"><sup><small>35</small></sup>  REŠ Vidjeh obijesna zlotvora gdje se k'o cedar krošnjat širi. </p>
<p id="v36"><sup><small>36</small></sup>  Prođoh, i gle - nema ga više; potražih ga i ne nađoh. </p>
<p id="v37"><sup><small>37</small></sup>  ŠIN Promatraj čestita i gledaj neporočna: mirotvorac ima potomstvo. </p>
<p id="v38"><sup><small>38</small></sup>  A grešnici bit će svi iskorijenjeni, istrijebit će se zlikovačko sjeme. </p>
<p id="v39"><sup><small>39</small></sup>  TAU Od Jahve dolazi spas pravednicima, on im je zaklon u vrijeme nevolje. </p>
<p id="v40"><sup><small>40</small></sup>  Jahve im pomaže, on ih izbavlja: on će ih izbaviti od zlotvora i spasiti, jer u njemu traže okrilje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/36">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 36</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/38">
          <span class="pr-2">Psalmi - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 37:1 <i>Ne uzrujavajte se zbog zločinaca</i>: <a href="/hr/The_Urantia_Book/131#p2_8">KU 131:2.8</a>. </li>
  <li id="fn2"><a href="#cite2">↑</a> 37:4 <i>Uživanje u Bogu</i>: <a href="/hr/The_Urantia_Book/146#p2_9">KU 146:2.9</a>. </li>
  <li id="fn3"><a href="#cite3">↑</a> 37:5 <i>Uzdaj se u Gospodina</i>: <a href="/hr/The_Urantia_Book/131#p2_10">KU 131:2.10</a>.  <i>Vjeruj u Boga</i>: <a href="/hr/The_Urantia_Book/146#p2_9">KU 146:2.9</a>. </li>
  <li id="fn4"><a href="#cite4">↑</a> 37:11 <i>Krotki baštine zemlju, mir</i>: <a href="/hr/The_Urantia_Book/131#p2_9">KU 131:2.9</a>. </li>
  <li id="fn5"><a href="#cite5">↑</a> 37:16 <i>Malo pravednika / boljeg</i>: <a href="/hr/The_Urantia_Book/149#p5_2">KU 149:5.2</a>.  <i>Malo pravednika bolje</i>: <a href="/hr/The_Urantia_Book/165#p4_8">KU 165:4.8</a>. </li>
  <li id="fn6"><a href="#cite6">↑</a> 37:17,24 <i>Bog kao čuvar</i>: <a href="/hr/The_Urantia_Book/128#p1_10">KU 128:1.10</a>.  <i>Bog kao čuvar</i>: <a href="/hr/The_Urantia_Book/0#p2_9">KU 0:2.9</a>. </li>
</ol>
</div>
