<!--
title: "Psalmi - Poglavlje 44"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/43">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 43</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/45">
          <span class="pr-2">Psalmi - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Sinova Korahovih. Poučna pjesma. </p>
<p id="v2"><sup><small>2</small></sup>  Bože, ušima svojim slušasmo, očevi nam pripovijedahu naši, o djelu koje si izveo u danima njihovim - u danima davnim. </p>
<p id="v3"><sup><small>3</small></sup>  Rukom si svojom izagnao pogane, a njih posadio, iskorijenio narode, a njih raširio. </p>
<p id="v4"><sup><small>4</small></sup>  Mačem svojim oni zemlju ne zauzeše niti im mišica njihova donese pobjedu, već desnica tvoja i tvoja mišica i lice tvoje milosno jer si ih ljubio. </p>
<p id="v5"><sup><small>5</small></sup>  Ti, o moj Kralju i Bože moj, ti si dao pobjede Jakovu. </p>
<p id="v6"><sup><small>6</small></sup>  Po tebi dušmane svoje odbismo, u tvome imenu zgazismo one koji se na nas digoše. </p>
<p id="v7"><sup><small>7</small></sup>  U svoj se luk nisam pouzdavao, nit' me mač moj spasavao. </p>
<p id="v8"><sup><small>8</small></sup>  Nego ti, ti si nas spasio od dušmana, ti si postidio one koji nas mrze. </p>
<p id="v9"><sup><small>9</small></sup>  Dičili smo se Bogom u svako doba i tvoje ime slavili svagda. </p>
<p id="v10"><sup><small>10</small></sup>  A sad si nas odbacio i posramio nas i više ne izlaziš, Bože, sa četama našim. </p>
<p id="v11"><sup><small>11</small></sup>  Pustio si da pred dušmanima uzmaknemo, i opljačkaše nas mrzitelji naši. </p>
<p id="v12"><sup><small>12</small></sup>  Dao si nas k'o ovce na klanje i rasuo nas među neznabošce. </p>
<p id="v13"><sup><small>13</small></sup>  U bescjenje si puk svoj prodao i obogatio se nisi prodajom. </p>
<p id="v14"><sup><small>14</small></sup>  Učinio si nas ruglom susjedima našim, na podsmijeh i igračku onima oko nas. </p>
<p id="v15"><sup><small>15</small></sup>  Na porugu smo neznabošcima, narodi kimaju glavom nad nama. </p>
<p id="v16"><sup><small>16</small></sup>  Svagda mi je sramota moja pred očima i stid mi lice pokriva </p>
<p id="v17"><sup><small>17</small></sup>  zbog pogrdne graje podrugljivaca, zbog osvetljiva dušmanina. </p>
<p id="v18"><sup><small>18</small></sup>  Sve nas to snađe iako te nismo zaboravili niti povrijedili Saveza tvoga, </p>
<p id="v19"><sup><small>19</small></sup>  niti nam se srce odmetnulo od tebe, niti nam je noga s tvoje skrenula staze, </p>
<p id="v20"><sup><small>20</small></sup>  kad si nas smrvio u boravištu šakalskom i smrtnim nas zavio mrakom. </p>
<p id="v21"><sup><small>21</small></sup>  Da smo i zaboravili ime Boga našega, da smo ruke k tuđem bogu podigli: </p>
<p id="v22"><sup><small>22</small></sup>  zar Bog toga ne bi saznao? TÓa on poznaje tajne srdaca! </p>
<p id="v23"><sup><small>23</small></sup>  Ali zbog tebe ubijaju nas dan za danom, i mi smo im k'o ovce za klanje. </p>
<p id="v24"><sup><small>24</small></sup>  Preni se! Što spavaš, Gospode? Probudi se! Ne odbacuj nas dovijeka! </p>
<p id="v25"><sup><small>25</small></sup>  Zašto lice svoje sakrivaš, zaboravljaš bijedu i nevolju našu? </p>
<p id="v26"><sup><small>26</small></sup>  Jer duša nam se u prah raspala, trbuh nam se uza zemlju prilijepio. </p>
<p id="v27"><sup><small>27</small></sup>  Ustani, u pomoć nam priteci, izbavi nas radi ljubavi svoje! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/43">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 43</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/45">
          <span class="pr-2">Psalmi - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
