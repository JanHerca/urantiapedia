<!--
title: "Psalmi - Poglavlje 55"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/54">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 54</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/56">
          <span class="pr-2">Psalmi - Poglavlje 56</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi. Uza žičana glazbala. Poučna pjesma. Davidova. </p>
<p id="v2"><sup><small>2</small></sup>  Počuj mi, Bože, molitvu, ne krij se molbi mojoj: </p>
<p id="v3"><sup><small>3</small></sup>  obazri se na me i usliši me! Mučim se u svojoj tjeskobi, </p>
<p id="v4"><sup><small>4</small></sup>  zbuni me vika dušmanska i tlačenje grešničko. Navališe na me nesrećom, bijesno me progone. </p>
<p id="v5"><sup><small>5</small></sup>  Srce mi je ustreptalo i strah me samrtni spopade. </p>
<p id="v6"><sup><small>6</small></sup>  Užas me i trepet hvata, groza me obuze. </p>
<p id="v7"><sup><small>7</small></sup>  Zavapih: "O, da su mi krila golubinja, odletio bih da otpočinem! </p>
<p id="v8"><sup><small>8</small></sup>  Daleko, daleko bih letio, u pustinji se nastanio; </p>
<p id="v9"><sup><small>9</small></sup>  brzo bih si potražio sklonište od bijesne oluje i vihora." </p>
<p id="v10"><sup><small>10</small></sup>  Smeti ih, Gospode, podvoji im jezike, jer nasilje i svađu vidim u gradu; </p>
<p id="v11"><sup><small>11</small></sup>  danju i noću zidinama kruže; bezakonja su i nevolje u njemu. </p>
<p id="v12"><sup><small>12</small></sup>  Usred njega zasjede, s ulica mu nepravda i podlost ne odlaze. </p>
<p id="v13"><sup><small>13</small></sup>  Da me pogrdio dušmanin, bio bih podnio; da se digao na me koji me mrzi, pred njim bih se sakrio. </p>
<p id="v14"><sup><small>14</small></sup>  Ali ti, ti si to bio, meni jednak, prijatelj moj, moj pouzdanik </p>
<p id="v15"><sup><small>15</small></sup>  s kojim sam slatko drugovao i složno hodismo u Domu Božjemu. </p>
<p id="v16"><sup><small>16</small></sup>  Smrt neka ih zaskoči, živi nek' siđu u Podzemlje jer im je pakost u stanu i srcu. </p>
<p id="v17"><sup><small>17</small></sup>  A ja ću Boga prizvati, i Jahve će me spasiti. </p>
<p id="v18"><sup><small>18</small></sup>  Večerom, jutrom i o podne tužan ću jecati, i on će čuti vapaj moj. </p>
<p id="v19"><sup><small>19</small></sup>  Dat će mi mira od onih koji me progone: jer mnogi su protiv mene. </p>
<p id="v20"><sup><small>20</small></sup>  Bog će čuti i njih poniziti, Onaj koji kraljuje odvijeka, jer se ne popravljaju, Boga se ne boje. </p>
<p id="v21"><sup><small>21</small></sup>  Podižu ruke na prijatelje, savez svoj oskvrnjuju. </p>
<p id="v22"><sup><small>22</small></sup>  Usta su im glađa od maslaca, a srce ratoborno; riječi blaže od ulja, a oni - isukani mačevi. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Povjeri Jahvi svu svoju brigu, i on će te pokrijepiti: neće dati da ikada posrne pravednik. </p>
<p id="v24"><sup><small>24</small></sup>  A njih ti, o Bože, strmoglavi u jamu grobnu! Krvoloci i varalice ni polovicu dana neće doživjeti! A ja se u tebe uzdam! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/54">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 54</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/56">
          <span class="pr-2">Psalmi - Poglavlje 56</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 55:22 <i>Baci svoj teret na Gospodina</i>: <a href="/hr/The_Urantia_Book/152#p5_3">KU 152:5.3</a>. </li>
</ol>
</div>
