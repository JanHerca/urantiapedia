<!--
title: "Psalmi - Poglavlje 51"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/50">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 50</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/52">
          <span class="pr-2">Psalmi - Poglavlje 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi. Psalam. Davidov. Kad je k Davidu došao prorok Natan poslije njegova grijeha </p>
<p id="v2"><sup><small>2</small></sup>  Smiluj mi se, Bože, po milosrđu svome, po velikom smilovanju izbriši moje bezakonje! </p>
<p id="v3"><sup><small>3</small></sup>  Operi me svega od moje krivice, od grijeha me mojeg očisti! </p>
<p id="v4"><sup><small>4</small></sup>  Bezakonje svoje priznajem, grijeh je moj svagda preda mnom. </p>
<p id="v5"><sup><small>5</small></sup>  Tebi, samom tebi ja sam zgriješio i učinio što je zlo pred tobom: pravedan ćeš biti kad progovoriš, bez prijekora kada presudiš. </p>
<p id="v6"><sup><small>6</small></sup>  Evo, grešan sam već rođen, u grijehu me zače majka moja. </p>
<p id="v7"><sup><small>7</small></sup>  Evo, ti ljubiš srce iskreno, u dubini duše učiš me mudrosti. </p>
<p id="v8"><sup><small>8</small></sup>  Poškropi me izopom da se očistim, operi me, i bit ću bjelji od snijega! </p>
<p id="v9"><sup><small>9</small></sup>  Objavi mi radost i veselje, nek' se obraduju kosti satrvene! </p>
<p id="v10"><sup><small>10</small></sup>  Odvrati lice od grijeha mojih, izbriši svu moju krivicu! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Čisto srce stvori mi, Bože, i duh postojan obnovi u meni! </p>
<p id="v12"><sup><small>12</small></sup>  Ne odbaci me od lica svojega i svoga svetog duha ne uzmi od mene! <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Vrati mi radost svoga spasenja i učvrsti me duhom spremnim! </p>
<p id="v14"><sup><small>14</small></sup>  Učit ću bezakonike tvojim stazama, i grešnici tebi će se obraćati. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Oslobodi me od krvi prolivene, Bože, Bože spasitelju moj! Nek' mi jezik kliče pravednosti tvojoj! </p>
<p id="v16"><sup><small>16</small></sup>  Otvori, Gospodine, usne moje, i usta će moja naviještati hvalu tvoju. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Žrtve ti se ne mile, kad bih dao paljenicu, ti je ne bi primio. </p>
<p id="v18"><sup><small>18</small></sup>  Žrtva Bogu duh je raskajan, srce raskajano, ponizno, Bože, nećeš prezreti. </p>
<p id="v19"><sup><small>19</small></sup>  U svojoj dobroti milostiv budi Sionu i opet sagradi jeruzalemske zidine! </p>
<p id="v20"><sup><small>20</small></sup>  Tada će ti biti mile žrtve pravedne i tad će se prinosit' teoci na žrtveniku tvojemu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/50">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 50</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/52">
          <span class="pr-2">Psalmi - Poglavlje 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 51:10 <i>Stvori u meni čisto srce</i>: <a href="/hr/The_Urantia_Book/159#p5_2">KU 159:5.2</a>.  <i>Čišćenje sebe</i>: <a href="/hr/The_Urantia_Book/143#p2_6">KU 143:2.6</a>.  <i>Stvori čisto srce, novi duh</i>: <a href="/hr/The_Urantia_Book/121#p7_5">KU 121:7.5</a>.  <i>1. dio: Stvori čisto srce</i>: <a href="/hr/The_Urantia_Book/146#p2_13">KU 146:2.13</a>.  <i>Transformacija</i>: <a href="/hr/The_Urantia_Book/143#p2_4">KU 143:2.4</a>. </li>
  <li id="fn2"><a href="#cite2">↑</a> 51:10-11 <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>.  <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>. </li>
  <li id="fn3"><a href="#cite3">↑</a> 51:12 <i>Radost spasenja</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn4"><a href="#cite4">↑</a> 51:14 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn5"><a href="#cite5">↑</a> 51:16-17 <i>Bog želi poslušnost, a ne žrtvu</i>: <a href="/hr/The_Urantia_Book/192#p2_11">KU 192:2.11</a>. </li>
</ol>
</div>
