<!--
title: "Psalmi - Poglavlje 71"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/70">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 70</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/72">
          <span class="pr-2">Psalmi - Poglavlje 72</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tebi si, Jahve, utječem, ne daj da se ikada postidim! </p>
<p id="v2"><sup><small>2</small></sup>  U pravdi me svojoj spasi i izbavi, prikloni uho k meni i spasi me! </p>
<p id="v3"><sup><small>3</small></sup>  Budi mi hrid utočišta i čvrsta utvrda spasenja: jer ti si stijena i utvrda moja. </p>
<p id="v4"><sup><small>4</small></sup>  Bože moj, istrgni me iz ruke zlotvora, iz šake silnika i tlačitelja: </p>
<p id="v5"><sup><small>5</small></sup>  jer ti si, o Gospode, ufanje moje, Jahve, uzdanje od moje mladosti! </p>
<p id="v6"><sup><small>6</small></sup>  Na te se oslanjam od utrobe; ti si mi zaštitnik od majčina krila: u te se svagda uzdam. </p>
<p id="v7"><sup><small>7</small></sup>  Mnogima postadoh čudo, jer ti si mi bio silna pomoć. </p>
<p id="v8"><sup><small>8</small></sup>  Usta mi bijahu puna tvoje hvale, slaviše te svaki dan! </p>
<p id="v9"><sup><small>9</small></sup>  Ne zabaci me u starosti: kad mi malakšu sile, ne zapusti me! </p>
<p id="v10"><sup><small>10</small></sup>  Jer govore o meni moji dušmani, i koji me vrebaju složno se svjetuju: </p>
<p id="v11"><sup><small>11</small></sup>  "Bog ga je napustio; progonite ga i uhvatite jer nema tko da ga spasi!" </p>
<p id="v12"><sup><small>12</small></sup>  O Bože, ne stoj daleko od mene, Bože moj, pohitaj mi u pomoć! </p>
<p id="v13"><sup><small>13</small></sup>  Neka se postide i propadnu koji traže moj život; nek' se sramotom i stidom pokriju koji mi žele nesreću! </p>
<p id="v14"><sup><small>14</small></sup>  A ja ću se uvijek uzdati, iz dana u dan hvaleć' te sve više. </p>
<p id="v15"><sup><small>15</small></sup>  Ustima ću naviještati pravednost tvoju, povazdan pomoć tvoju: jer im ne znam broja. </p>
<p id="v16"><sup><small>16</small></sup>  Kazivat ću silu Jahvinu, Gospode, slavit ću samo tvoju pravednost. </p>
<p id="v17"><sup><small>17</small></sup>  Bože, ti mi bijaše učitelj od mladosti moje, i sve do sada naviještam čudesa tvoja. </p>
<p id="v18"><sup><small>18</small></sup>  Ni u starosti, kad posijedim, Bože, ne zapusti me, da kazujem mišicu tvoju naraštaju novom i svima budućima silu tvoju, </p>
<p id="v19"><sup><small>19</small></sup>  i pravednost tvoju, Bože, koja seže do neba, kojom učini velika djela. Bože, tko je kao ti! </p>
<p id="v20"><sup><small>20</small></sup>  Trpljenja mnoga i velika bacio si na me: ali ti ćeš me opet oživiti i opet me podići iz dubine zemlje. </p>
<p id="v21"><sup><small>21</small></sup>  Povećaj dostojanstvo moje i opet me utješi: </p>
<p id="v22"><sup><small>22</small></sup>  A ja ću uz harfu slaviti tvoju vjernost, o Bože, svirat ću ti u citaru, Sveče Izraelov! <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Moje će usne klicati pjevajuć' tebi i moja duša koju si spasio. </p>
<p id="v24"><sup><small>24</small></sup>  I moj će jezik svagda slaviti pravdu tvoju, jer su postiđeni i posramljeni oni što traže moju nesreću. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/70">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 70</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/72">
          <span class="pr-2">Psalmi - Poglavlje 72</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 71:22 <i>Svetac Izraelov</i>: <a href="/hr/The_Urantia_Book/128#p1_10">KU 128:1.10</a>.  <i>Svetac Izraelov</i>: <a href="/hr/The_Urantia_Book/196#p0_2">KU 196:0.2</a>.  <i>Sveti</i>: <a href="/hr/The_Urantia_Book/96#p1_9">KU 96:1.9</a>. </li>
</ol>
</div>
