<!--
title: "Psalmi - Poglavlje 74"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/73">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 73</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/75">
          <span class="pr-2">Psalmi - Poglavlje 75</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poučna pjesma. Asafova.   Zašto si, Bože, posve zabacio, zašto kiptiš gnjevom na ovce paše svoje? </p>
<p id="v2"><sup><small>2</small></sup>  Sjeti se zajednice koju si davno stekao, plÓemena koje namače kao svoju baštinu i brda Siona gdje si Šator svoj udario! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Korakni k ruševinama vječnim - sve je u Svetištu razorio neprijatelj. </p>
<p id="v4"><sup><small>4</small></sup>  Protivnici tvoji vikahu posred skupštine tvoje, znakove svoje postaviše k'o pobjedne znakove. </p>
<p id="v5"><sup><small>5</small></sup>  Bijahu kao oni koji mašu sjekirom po guštari, </p>
<p id="v6"><sup><small>6</small></sup>  sjekirom i maljem vrata mu razbijali. </p>
<p id="v7"><sup><small>7</small></sup>  Ognju predadoše Svetište tvoje, do zemlje oskvrnuše Prebivalište tvoga imena. </p>
<p id="v8"><sup><small>8</small></sup>  Rekoše u srcu: "Istrijebimo ih zajedno; spalite sva svetišta Božja na zemlji!" </p>
<p id="v9"><sup><small>9</small></sup>  Ne vidimo znakova svojih, proroka više nema, i nitko među nama ne zna dokle ... </p>
<p id="v10"><sup><small>10</small></sup>  Dokle će se još, o Bože, dušmanin rugati? Hoće li protivnik dovijeka prezirati ime tvoje? </p>
<p id="v11"><sup><small>11</small></sup>  Zašto povlačiš ruku, zašto u krilu sakrivaš desnicu svoju? </p>
<p id="v12"><sup><small>12</small></sup>  No Bog je moj kralj od davnine, on koji posred zemlje spasava! </p>
<p id="v13"><sup><small>13</small></sup>  Ti svojom silom rasječe more, smrska glave nakazama u vodi. </p>
<p id="v14"><sup><small>14</small></sup>  Ti si Levijatanu glave zdrobio, dao ga za hranu nemanima morskim. </p>
<p id="v15"><sup><small>15</small></sup>  Ti si dao da provre izvor i bujica, ti si presušio rijeke nepresušne. </p>
<p id="v16"><sup><small>16</small></sup>  Tvoj je dan i noć je tvoja, ti učvrsti mjesec i sunce; </p>
<p id="v17"><sup><small>17</small></sup>  ti sazda sve granice zemlji, ti stvori ljeto i zimu. </p>
<p id="v18"><sup><small>18</small></sup>  Spomeni se ovoga: dušmanin ti se rugaše, Jahve, i bezumni narod pogrdi ime tvoje. </p>
<p id="v19"><sup><small>19</small></sup>  Ne predaj jastrebu život grlice svoje, i život svojih siromaha ne zaboravi zauvijek! </p>
<p id="v20"><sup><small>20</small></sup>  Pogledaj na Savez svoj, jer svi su zakuci zemlje puni tmina i nasilja. </p>
<p id="v21"><sup><small>21</small></sup>  Ne daj da jadnik otiđe postiđen: neka siromah i ubog hvale ime tvoje! </p>
<p id="v22"><sup><small>22</small></sup>  Ustani, Bože, zauzmi se za svoju parnicu, spomeni se pogrde koju ti bezumnik svaki dan nanosi. </p>
<p id="v23"><sup><small>23</small></sup>  Ne zaboravi vike neprijatelja svojih: buka buntovnika još se diže k tebi! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/73">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 73</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/75">
          <span class="pr-2">Psalmi - Poglavlje 75</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 74:2 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
</ol>
</div>
