<!--
title: "Psalmi - Poglavlje 68"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/67">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 67</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/69">
          <span class="pr-2">Psalmi - Poglavlje 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Davidov. Psalam. Pjesma. </p>
<p id="v2"><sup><small>2</small></sup>  Bog nek' ustane! Razbježali se dušmani njegovi! Svi mrzitelji njegovi pobjegli pred njim! </p>
<p id="v3"><sup><small>3</small></sup>  Kao što dim iščezava, i njih neka nestane! Kako se vosak topi na ognju, nek' nestane grešnika pred licem Božjim! </p>
<p id="v4"><sup><small>4</small></sup>  Pravedni neka se raduju, neka klikću pred Bogom, neka kliču od radosti. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Pjevajte Bogu, slavite mu ime! Poravnajte put onome koji ide pustinjom - kojemu je ime Jahve - i kličite pred njim! </p>
<p id="v6"><sup><small>6</small></sup>  Otac sirota, branitelj udovica, Bog je u svom svetom šatoru. </p>
<p id="v7"><sup><small>7</small></sup>  Napuštene okućit će Jahve, sužnjima pružit' sretnu slobodu: buntovnici samo ostaše u sažganoj pustinji. </p>
<p id="v8"><sup><small>8</small></sup>  Kad si stupao, Bože, pred narodom svojim, dok si prolazio pustinjom, </p>
<p id="v9"><sup><small>9</small></sup>  tresla se zemlja, nebo se rosilo pred Bogom, Sinaj drhtao pred Bogom, Bogom Izraela. </p>
<p id="v10"><sup><small>10</small></sup>  Blagoslovljen dažd pustio si, Bože, na baštinu svoju, okrijepio je umornu. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Stado se tvoje nastani u njoj, u dobroti, Bože, ti je spremi siromahu. </p>
<p id="v12"><sup><small>12</small></sup>  Jahve riječ zadaje, veliko je mnoštvo radosnih vjesnika: </p>
<p id="v13"><sup><small>13</small></sup>  kraljevi vojska bježe te bježe, domaćice plijen dijele. </p>
<p id="v14"><sup><small>14</small></sup>  Dok vi počivaste među stadima, krila golubice zablistaše srebrom, a njeno perje žućkastim zlatom: </p>
<p id="v15"><sup><small>15</small></sup>  ondje Svemogući razbijaše kraljeve, a ona poput snijega zablista na Salmonu. </p>
<p id="v16"><sup><small>16</small></sup>  Božanska je gora gora bašanska vrletna. </p>
<p id="v17"><sup><small>17</small></sup>  Zašto vi, gore vrletne, zavidno gledate na goru gdje se svidje Bogu prebivati? Jahve će na njoj boraviti svagda! </p>
<p id="v18"><sup><small>18</small></sup>  Božja su kola bezbrojna, tisuću tisuća: Jahve sa Sinaja u Svetište dolazi! </p>
<p id="v19"><sup><small>19</small></sup>  Na visinu uzađe vodeći sužnje, na dar si ljude primio, pa i one što ne žele prebivati kod Boga. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Blagoslovljen Jahve dan za danom, nosi nas Bog, naš Spasitelj. </p>
<p id="v21"><sup><small>21</small></sup>  Bog naš jest Bog koji spasava, Jahve od smrti izbavlja. </p>
<p id="v22"><sup><small>22</small></sup>  Zaista, Bog će satrti glave dušmana svojih, kuštravo tjeme onog što hodi u grijesima. </p>
<p id="v23"><sup><small>23</small></sup>  Reče Gospodin: "Iz Bašana ću ih dovesti, dovest ću ih iz dubine mora, </p>
<p id="v24"><sup><small>24</small></sup>  da okupaš nogu u krvi, da jezici tvojih pasa imadnu dio od dušmana." </p>
<p id="v25"><sup><small>25</small></sup>  Ulazak ti, Bože, gledaju, ulazak moga Boga i Kralja u Svetište: </p>
<p id="v26"><sup><small>26</small></sup>  sprijeda pjevači, za njima svirači, u sredini djevojke s bubnjićima. </p>
<p id="v27"><sup><small>27</small></sup>  "U svečanim zborovima slavite Boga, slavite Jahvu, sinovi Izraelovi!" </p>
<p id="v28"><sup><small>28</small></sup>  Predvodi ih najmlađi, Benjamin, koji ide pred njima, ondje su knezovi Judini sa četama svojim, knezovi Zebulunovi i knezovi Naftalijevi. </p>
<p id="v29"><sup><small>29</small></sup>  Pokaži, Bože, silu svoju, silu kojom se, Bože, boriš za nas </p>
<p id="v30"><sup><small>30</small></sup>  iz Hrama svojega u Jeruzalemu! Nek' ti kraljevi darove donose! </p>
<p id="v31"><sup><small>31</small></sup>  Ukroti neman u trsci, stado bikova s teladi naroda! Neka se prostru pred tobom sa srebrnim žezlima: rasprši narode koji se ratu vesele! </p>
<p id="v32"><sup><small>32</small></sup>  Nek' dođu velikani iz Egipta, Etiopija nek' pruži ruke Bogu! </p>
<p id="v33"><sup><small>33</small></sup>  Sva kraljevstva svijeta, pjevajte Bogu, slavite Jahvu, </p>
<p id="v34"><sup><small>34</small></sup>  koji se vozi po nebu, po nebu iskonskom! Čuj, glasom grmi, glasom svojim silnim: </p>
<p id="v35"><sup><small>35</small></sup>  "Priznajte silu Božju!" Nad Izraelom veličanstvo njegovo, u oblacima sila njegova! </p>
<p id="v36"><sup><small>36</small></sup>  Strašan je Bog iz svojega Svetišta. Bog Izraelov daje moć i silu narodu svojemu. Blagoslovljen Bog! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/67">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 67</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/69">
          <span class="pr-2">Psalmi - Poglavlje 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 68:4 <i>Da</i>: <a href="/hr/The_Urantia_Book/96#p1_9">KU 96:1.9</a>. </li>
  <li id="fn2"><a href="#cite2">↑</a> 68:10 <i>Bog je obilat</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn3"><a href="#cite3">↑</a> 68:19-20 <i>Dio 2: Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
</ol>
</div>
