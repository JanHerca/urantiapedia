<!--
title: "Psalmi - Poglavlje 40"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/39">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 39</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/41">
          <span class="pr-2">Psalmi - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Psalam. Davidov. </p>
<p id="v2"><sup><small>2</small></sup>  Uzdah se u Jahvu uzdanjem silnim, i on se k meni prignu i usliša vapaj moj. </p>
<p id="v3"><sup><small>3</small></sup>  Izvuče me iz jame propasti, iz blata kalnoga; noge mi stavi na hridinu, korake moje ukrijepi. </p>
<p id="v4"><sup><small>4</small></sup>  U usta mi stavi pjesmu novu, slavopoj Bogu našemu. Vidjet će mnogi i strah će ih obuzeti: uzdanje će svoje staviti u Jahvu. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Blago čovjeku koji se u Jahvu uzda, koji ne ide za štovateljima lažnih bogova, za onima koji se predaju prijevari. </p>
<p id="v6"><sup><small>6</small></sup>  Čudesa mnoga tvoriš, o Jahve, Bože moj, i namisli čudesne - ravna ti nema! Kazivat' ih i objavljivati želim, al' odveć ih je da bi se nabrojit' mogli. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Nisu ti mile ni žrtve ni prinosi, nego si mi uši otvorio: paljenice ni okajnice ne tražiš. </p>
<p id="v8"><sup><small>8</small></sup>  Tada rekoh: "Evo dolazim! U svitku knjige piše za mene: </p>
<p id="v9"><sup><small>9</small></sup>  Milje mi je, Bože moj, vršit volju tvoju, Zakon tvoj duboko u srcu ja nosim." </p>
<p id="v10"><sup><small>10</small></sup>  Tvoju ću pravdu naviještat' u velikom zboru, i usta svojih zatvoriti neću, o Jahve, sve ti je znano. </p>
<p id="v11"><sup><small>11</small></sup>  Tvoju pravdu neću kriti u srcu, kazivat ću vjernost tvoju i tvoj spas. Tajit neću dobrote tvoje, ni tvoje vjernosti velikoj skupštini. </p>
<p id="v12"><sup><small>12</small></sup>  A ti, o Jahve, milosrđa mi svog ne krati, dobrota tvoja i vjernost neka me svagda čuvaju. </p>
<p id="v13"><sup><small>13</small></sup>  Jer me okružiše nesreće nebrojene, krivice me moje sustigoše da gledat' ne mogu: više ih je no vlasi na glavi, i srce mi je stoga klonulo. </p>
<p id="v14"><sup><small>14</small></sup>  Bilo ti milo, o Jahve, da me izbaviš; Gospodine, u pomoć mi pohitaj! </p>
<p id="v15"><sup><small>15</small></sup>  Neka se postide i smetu svi koji mi o glavi rade. Nek' uzmaknu i neka se posrame koji se nesreći mojoj raduju! </p>
<p id="v16"><sup><small>16</small></sup>  Neka se skamene u sramoti svojoj koji zlurado na me grohoću! </p>
<p id="v17"><sup><small>17</small></sup>  Neka kliču i nek' se vesele u tebi svi koji te traže! Neka govore svagda: "Velik je Jahve!" svi koji spasenje tvoje ljube. </p>
<p id="v18"><sup><small>18</small></sup>  Bijedan sam ja i nevoljan, al' Jahve se brine za me. Ti si pomoć moja i moj spasitelj; o Bože moj, ne kasni! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/39">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 39</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/41">
          <span class="pr-2">Psalmi - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 40:4 <i>Blago onome tko vjeruje</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn2"><a href="#cite2">↑</a> 40:6 <i>Bog želi poslušnost, a ne žrtvu</i>: <a href="/hr/The_Urantia_Book/192#p2_11">KU 192:2.11</a>. </li>
</ol>
</div>
