<!--
title: "Psalmi - Poglavlje 104"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/103">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 103</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/105">
          <span class="pr-2">Psalmi - Poglavlje 105</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Blagoslivljaj Jahvu, dušo moja, Jahve, Bože moj, silno si velik! Odjeven veličanstvom i ljepotom, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  svjetlošću ogrnut kao plaštem! Nebo si razapeo kao šator, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  na vodama sagradio dvorove svoje. Od oblaka praviš kola svoja, na krilima vjetrova putuješ. </p>
<p id="v4"><sup><small>4</small></sup>  Vjetrove uzimaš za glasnike, a žarki oganj za slugu svojega. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Zemlju si stavio na stupove njene: neće se poljuljati u vijeke vjekova, </p>
<p id="v6"><sup><small>6</small></sup>  pokrio si je vodama bezdanim k'o haljinom, iznad bregova stajahu vode; </p>
<p id="v7"><sup><small>7</small></sup>  na tvoju se prijetnju povukoše, od tvoje grmljavine zadrhtaše. </p>
<p id="v8"><sup><small>8</small></sup>  Bregovi se digoše, doline spustiše na mjesto koje si im odredio. </p>
<p id="v9"><sup><small>9</small></sup>  Odredio si granicu koju ne smiju prijeći, da opet ne pokriju zemlju. </p>
<p id="v10"><sup><small>10</small></sup>  Izvore svraćaš u potoke što žubore među brdima. </p>
<p id="v11"><sup><small>11</small></sup>  Oni poje sve živine poljske, divlji magarci žeđ gase u njima. </p>
<p id="v12"><sup><small>12</small></sup>  Uz njih se gnijezde ptice nebeske i pjevaju među granama. </p>
<p id="v13"><sup><small>13</small></sup>  Ti natapaš bregove iz dvorova svojih, zemlja se nasićuje plodom tvojih ruku. </p>
<p id="v14"><sup><small>14</small></sup>  Ti daješ te niče trava za stoku i bilje na korist čovjeku da izvede kruh iz zemlje </p>
<p id="v15"><sup><small>15</small></sup>  i vino što razvedruje srce čovječje; da uljem lice osvježi i da kruh okrijepi srce čovjeku. </p>
<p id="v16"><sup><small>16</small></sup>  Stabla se Jahvina napajaju hranom, cedri libanonski koje on zasadi. </p>
<p id="v17"><sup><small>17</small></sup>  Ondje se ptice gnijezde, u čempresu dom je rodin. </p>
<p id="v18"><sup><small>18</small></sup>  Visoki bregovi daju kozorogu a pećine jazavcu sklonište. </p>
<p id="v19"><sup><small>19</small></sup>  Ti si stvorio mjesec da označuje vremena i sunce znade kada ima zaći. </p>
<p id="v20"><sup><small>20</small></sup>  Kad razastreš tmine i noć se spusti, tad se šuljaju u njoj životinje šumske. </p>
<p id="v21"><sup><small>21</small></sup>  Lavići riču za plijenom i od Boga hranu traže. </p>
<p id="v22"><sup><small>22</small></sup>  Kad sunce ograne, nestaju i liježu na ležaje. </p>
<p id="v23"><sup><small>23</small></sup>  Tad čovjek izlazi na dnevni posao i na rad do večeri. </p>
<p id="v24"><sup><small>24</small></sup>  Kako su brojna tvoja djela, o Jahve! Sve si to mudro učinio: puna je zemlja stvorenja tvojih. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Eno mora, velika i široka, u njemu vrve gmazovi bez broja, životinje male i velike. </p>
<p id="v26"><sup><small>26</small></sup>  Onud prolaze nemani, Levijatan kojeg stvori da se igra u njemu. </p>
<p id="v27"><sup><small>27</small></sup>  I sva ova bića željno čekaju da ih nahraniš na vrijeme. </p>
<p id="v28"><sup><small>28</small></sup>  Daješ li im, tada sabiru: otvaraš li ruku, nasite se dobrima. </p>
<p id="v29"><sup><small>29</small></sup>  Sakriješ li lice svoje, tad se rastuže; ako dah im oduzmeš, ugibaju i opet se u prah vraćaju. </p>
<p id="v30"><sup><small>30</small></sup>  Pošalješ li dah svoj, opet nastaju, i tako obnavljaš lice zemlje. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Neka dovijeka traje slava Jahvina: nek' se raduje Jahve u djelima svojim! </p>
<p id="v32"><sup><small>32</small></sup>  On pogleda zemlju i ona se potrese, dotakne bregove, oni se zadime. </p>
<p id="v33"><sup><small>33</small></sup>  Pjevat ću Jahvi dokle god živim, svirat ću Bogu svome dokle god me bude. </p>
<p id="v34"><sup><small>34</small></sup>  Bilo mu milo pjevanje moje! Ja ću se radovati u Jahvi. </p>
<p id="v35"><sup><small>35</small></sup>  Nek' zločinci sa zemlje nestanu i bezbožnika nek' više ne bude! Blagoslivljaj Jahvu, dušo moja! Aleluja! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/103">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 103</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/105">
          <span class="pr-2">Psalmi - Poglavlje 105</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 104:1-32 <i>Bog kao Upravitelj</i>: <a href="/hr/The_Urantia_Book/0#p2_9">KU 0:2.9</a>. </li>
  <li id="fn2"><a href="#cite2">↑</a> 104:2 <i>Dio 3: Stvoritelj pokriva sebe</i>: <a href="/hr/The_Urantia_Book/1#p0_1">KU 1:0.1</a>. </li>
  <li id="fn3"><a href="#cite3">↑</a> 104:2-9 <i>Fizičko stvaranje</i>: <a href="/hr/The_Urantia_Book/29#p0_1">KU 29:0.1</a>. </li>
  <li id="fn4"><a href="#cite4">↑</a> 104:4 <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
  <li id="fn5"><a href="#cite5">↑</a> 104:24 <i>Mudrošću je stvorio sve stvari</i>: <a href="/hr/The_Urantia_Book/131#p2_2">KU 131:2.2</a>. </li>
  <li id="fn6"><a href="#cite6">↑</a> 104:30 <i>Pošaljite sinove stvoritelje</i>: <a href="/hr/The_Urantia_Book/4#p1_5">KU 4:1.5</a>.  <i>Stalno obnavljano</i>: <a href="/hr/The_Urantia_Book/4#p1_6">KU 4:1.6</a>.  <i>Neograničeni duh</i>: <a href="/hr/The_Urantia_Book/2#p1_2">KU 2:1.2</a>.  <i>Život, i materijalni i duhovni</i>: <a href="/hr/The_Urantia_Book/36#p6_1">KU 36:6.1</a>.  <i>Šalješ svoj duh</i>: <a href="/hr/The_Urantia_Book/34#p2_4">KU 34:2.4</a>. </li>
</ol>
</div>
