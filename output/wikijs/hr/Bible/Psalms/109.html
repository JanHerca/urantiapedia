<!--
title: "Psalmi - Poglavlje 109"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/108">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 108</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/110">
          <span class="pr-2">Psalmi - Poglavlje 110</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Psalam. Davidov.  Bože, diko moja, nemoj šutjeti! </p>
<p id="v2"><sup><small>2</small></sup>  Usta bezbožna i prijevarna na me se otvaraju, govore mi jezikom lažljivim, </p>
<p id="v3"><sup><small>3</small></sup>  riječima me mržnje okružuju, bezrazložno me napadaju. </p>
<p id="v4"><sup><small>4</small></sup>  Za moju me ljubav oni optužuju, a ja se samo molim. </p>
<p id="v5"><sup><small>5</small></sup>  Uzvraćaju mi zlo za dobro, mržnju za ljubav moju. </p>
<p id="v6"><sup><small>6</small></sup>  "Digni protiv njega bezbožnika i tužitelj nek' mu stane zdesna! </p>
<p id="v7"><sup><small>7</small></sup>  Kad mu se bude sudilo, nek' bude osuđen, i molitva mu se za grijeh uzela! </p>
<p id="v8"><sup><small>8</small></sup>  Dani njegovi nek' budu malobrojni, njegovu službu nek' dobije drugi! </p>
<p id="v9"><sup><small>9</small></sup>  Djeca njegova nek' postanu siročad, a njegova žena udovica! </p>
<p id="v10"><sup><small>10</small></sup>  Nek' mu djeca budu skitnice, prosjaci, nek' budu bačena iz opustjelih domova! </p>
<p id="v11"><sup><small>11</small></sup>  Nek' mu lihvar prigrabi sav posjed, tuđinci nek' razgrabe plod muke njegove! </p>
<p id="v12"><sup><small>12</small></sup>  Nitko ne imao prema njemu samilosti, nitko se ne smilovao siročadi njegovoj! </p>
<p id="v13"><sup><small>13</small></sup>  Neka mu se zatre potomstvo, u drugome koljenu neka se utrne ime njegovo! </p>
<p id="v14"><sup><small>14</small></sup>  Spominjao se Jahve grijeha njegovih, i grijeh njegove majke nek' se ne izbriše: </p>
<p id="v15"><sup><small>15</small></sup>  nek budu svagda Jahvi pred očima! Neka se sa zemlje izbriše spomen njihov!" </p>
<p id="v16"><sup><small>16</small></sup>  Jer se ne spomenu da čini milosrđe, već proganjaše bijedna i uboga i u smrt gonjaše čovjeka srca shrvana. </p>
<p id="v17"><sup><small>17</small></sup>  Prokletstvo je ljubio, pa neka ga stigne; blagoslova ne htjede, daleko nek' je od njega! </p>
<p id="v18"><sup><small>18</small></sup>  Prokletstvom nek' se odjene kao haljinom, neka kao voda uđe u njega i kao ulje u kosti njegove. </p>
<p id="v19"><sup><small>19</small></sup>  Bilo mu haljinom kojom se pokriva, pojas kojim se svagda paše! </p>
<p id="v20"><sup><small>20</small></sup>  Tako nek' plati Jahve tužiteljima mojim koji zlo govore protiv duše moje! </p>
<p id="v21"><sup><small>21</small></sup>  A ti, Jahve, Gospode, rad imena svog zauzmi se za me, spasi me jer je dobrostiva ljubav tvoja! </p>
<p id="v22"><sup><small>22</small></sup>  Jer bijedan sam i ubog, i srce je moje ranjeno u meni. </p>
<p id="v23"><sup><small>23</small></sup>  K'o sjena što se naginje ja nestajem, progone me kao skakavca. </p>
<p id="v24"><sup><small>24</small></sup>  Od posta mi koljena klecaju i tijelo moje omrša. </p>
<p id="v25"><sup><small>25</small></sup>  Ruglom sam njima postao, kimaju glavom kad me vide. </p>
<p id="v26"><sup><small>26</small></sup>  Pomozi mi, Jahve, Bože moj, po doborti me svojoj spasi! </p>
<p id="v27"><sup><small>27</small></sup>  Nek' upoznaju da je ovo ruka tvoja i da si ti ovo učinio, Jahve! </p>
<p id="v28"><sup><small>28</small></sup>  Oni nek' proklinju, ti blagoslivljaj; nek' se postide koji se na me podižu, a sluga tvoj nek' se raduje! </p>
<p id="v29"><sup><small>29</small></sup>  Stidom nek' se odjenu tužitelji moji i sramotom svojom nek' se k'o plaštem pokriju! </p>
<p id="v30"><sup><small>30</small></sup>  Slavit ću Jahvu iz svega grla i hvalit' ga u veliku mnoštvu </p>
<p id="v31"><sup><small>31</small></sup>  jer stoji s desne siromahu da mu dušu spasi od sudaca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/108">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 108</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/110">
          <span class="pr-2">Psalmi - Poglavlje 110</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
