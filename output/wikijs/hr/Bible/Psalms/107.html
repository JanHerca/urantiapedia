<!--
title: "Psalmi - Poglavlje 107"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/106">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 106</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/108">
          <span class="pr-2">Psalmi - Poglavlje 108</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvalite Jahvu jer je dobar, jer je dovijeka ljubav njegova! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tako nek' reknu svi otkupljenici koje Jahve otkupi iz ruke dušmanske </p>
<p id="v3"><sup><small>3</small></sup>  i koje skupi iz svih zemalja, s istoka i sa zapada, sa sjevera i s juga. </p>
<p id="v4"><sup><small>4</small></sup>  Lutahu pustinjom, u samoći pustoj, puta ne nalazeć' do naseljena grada. </p>
<p id="v5"><sup><small>5</small></sup>  Gladni su bili, žeđu izmoreni, duša je klonula u njima. </p>
<p id="v6"><sup><small>6</small></sup>  Tada zavapiše Jahvi u svojoj tjeskobi, i on ih istrže iz svih nevolja. </p>
<p id="v7"><sup><small>7</small></sup>  Pravim ih putem pÓovede da stignu ka gradu naseljenu. </p>
<p id="v8"><sup><small>8</small></sup>  Neka hvale Jahvu za dobrotu njegovu, za čudesa njegova sinovima ljudskim! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Jer gladnu dušu on nasiti, dušu izgladnjelu on napuni dobrima. </p>
<p id="v10"><sup><small>10</small></sup>  U mraku sjeđahu i u tmini, sputani bijedom i gvožđima, </p>
<p id="v11"><sup><small>11</small></sup>  jer su prkosili besjedama Božjim i prezreli naum Svevišnjega. </p>
<p id="v12"><sup><small>12</small></sup>  Srce im stoga skrši patnjama: posrtahu, a ne bješe nikog da im pomogne. </p>
<p id="v13"><sup><small>13</small></sup>  Tada zavapiše Jahvi u svojoj tjeskobi i on ih istrže iz svih nevolja. </p>
<p id="v14"><sup><small>14</small></sup>  Izvede ih iz tmina i mraka, raskide okove njihove. </p>
<p id="v15"><sup><small>15</small></sup>  Neka hvale Jahvu za dobrotu njegovu, za čudesa njegova sinovima ljudskim! </p>
<p id="v16"><sup><small>16</small></sup>  Jer razbi vrata mjedena i gvozdene polomi zasune. </p>
<p id="v17"><sup><small>17</small></sup>  Zbog svojih bezakonja bolovahu oni, ispaštajuć' svoje opačine: </p>
<p id="v18"><sup><small>18</small></sup>  svako se jelo gadilo duši njihovoj, do vrata smrti oni dođoše. </p>
<p id="v19"><sup><small>19</small></sup>  Tada zavapiše Jahvi u svojoj tjeskobi i on ih istrže iz svih nevolja. </p>
<p id="v20"><sup><small>20</small></sup>  Riječ svoju posla da ih ozdravi i život im spasi od jame grobne. </p>
<p id="v21"><sup><small>21</small></sup>  Neka hvale Jahvu za dobrotu njegovu, za čudesa njegova sinovima ljudskim! <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Nek' prinose žrtve zahvalnice i kličući nek' djela njegova kazuju! </p>
<p id="v23"><sup><small>23</small></sup>  Oni koji lađama zaploviše morem da po vodama silnim trguju: </p>
<p id="v24"><sup><small>24</small></sup>  oni vidješe djela Jahvina, čudesa njegova na pučini. </p>
<p id="v25"><sup><small>25</small></sup>  On reče i olujni se vjetar uzvitla što u visinu diže valove mora. </p>
<p id="v26"><sup><small>26</small></sup>  Do neba se dizahu, u bezdan se spuštahu, u nevolji duša im ginula. </p>
<p id="v27"><sup><small>27</small></sup>  Teturahu i posrtahu kao pijani, sva ih je mudrost izdala. </p>
<p id="v28"><sup><small>28</small></sup>  Tada zavapiše Jahvi u svojoj tjeskobi i on ih istrže iz svih nevolja. </p>
<p id="v29"><sup><small>29</small></sup>  Smiri oluju u tih povjetarac, valovi morski umukoše. </p>
<p id="v30"><sup><small>30</small></sup>  Obradovaše se tišini, u željenu luku on ih povede. </p>
<p id="v31"><sup><small>31</small></sup>  Neka hvale Jahvu za dobrotu njegovu, za čudesa njegova sinovima ljudskim! </p>
<p id="v32"><sup><small>32</small></sup>  Neka ga uzvisuju u narodnom zboru, neka ga hvale u vijeću staraca! </p>
<p id="v33"><sup><small>33</small></sup>  On pretvori rijeke u pustinju, a izvore vodene u žednu zemlju; </p>
<p id="v34"><sup><small>34</small></sup>  plodonosnu zemlju u slanu pustaru zbog zloće žitelja njezinih. </p>
<p id="v35"><sup><small>35</small></sup>  On obrati pustinju u jezero, a zemlju suhu u vodene izvore </p>
<p id="v36"><sup><small>36</small></sup>  i naseli ondje izgladnjele te podigoše grad gdje će živjeti. </p>
<p id="v37"><sup><small>37</small></sup>  Zasijaše njive, posadiše vinograde što im doniješe obilnu ljetinu. </p>
<p id="v38"><sup><small>38</small></sup>  I on ih blagoslovi te se namnožiše silno i stada im se ne smanjiše. </p>
<p id="v39"><sup><small>39</small></sup>  Prorijeđeni bjehu i prezreni pod teretom patnja i nevolja. </p>
<p id="v40"><sup><small>40</small></sup>  Onaj što izlijeva prezir na knezove pusti ih da po bespuću pustom lutaju. </p>
<p id="v41"><sup><small>41</small></sup>  Iz nevolje pÓodiže ubogog i obitelji k'o stada ÓumnožÄi. </p>
<p id="v42"><sup><small>42</small></sup>  Videć' to, čestiti neka se raduju, a zloća neka sebi usta začepi! </p>
<p id="v43"><sup><small>43</small></sup>  Tko je mudar nek' o svemu tom razmišlja i nek' uvidi dobrotu Jahvinu! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/106">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 106</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/108">
          <span class="pr-2">Psalmi - Poglavlje 108</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 107:1 <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Njegova milost traje vječno</i>: <a href="/hr/The_Urantia_Book/2#p4_1">KU 2:4.1</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>. </li>
  <li id="fn2"><a href="#cite2">↑</a> 107:8,15 <i>Slava Bogu za djela</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn3"><a href="#cite3">↑</a> 107:8,15,21,31 <i>Slava Bogu za Njegovu dobrotu</i>: <a href="/hr/The_Urantia_Book/131#p2_5">KU 131:2.5</a>. </li>
  <li id="fn4"><a href="#cite4">↑</a> 107:21,31 <i>Slava Bogu za djela</i>: <a href="/hr/The_Urantia_Book/131#p10_6">KU 131:10.6</a>. </li>
</ol>
</div>
