<!--
title: "Psalmi - Poglavlje 49"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/48">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 48</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/50">
          <span class="pr-2">Psalmi - Poglavlje 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Sinova Korahovih. Psalam. </p>
<p id="v2"><sup><small>2</small></sup>  Poslušajte ovo, svi narodi, čujte, svi stanovnici zemlje, </p>
<p id="v3"><sup><small>3</small></sup>  vi, djeco puka, i vi, odličnici, bogati i siromašni zajedno! </p>
<p id="v4"><sup><small>4</small></sup>  Moja će usta zboriti mudrost, i moje srce misli razumne. </p>
<p id="v5"><sup><small>5</small></sup>  K poučnoj izreci priklonit ću uho, uz harfu ću izložit' svoju zagonetku. </p>
<p id="v6"><sup><small>6</small></sup>  Što da se bojim u danima nesreće kad me opkoli zloba izdajica </p>
<p id="v7"><sup><small>7</small></sup>  koji se u blago svoje uzdaju i silnim se hvale bogatstvom? </p>
<p id="v8"><sup><small>8</small></sup>  TÓa nitko sebe ne može otkupit' ni za se dati Bogu otkupninu: </p>
<p id="v9"><sup><small>9</small></sup>  životu je cijena previsoka, i nikada je neće platiti </p>
<p id="v10"><sup><small>10</small></sup>  tko želi živjeti dovijeka i ne vidjeti jamu grobnu. </p>
<p id="v11"><sup><small>11</small></sup>  Jer, i mudri umiru, pogiba i luđak i bezumnik: bogatstvo svoje ostavlja drugima. </p>
<p id="v12"><sup><small>12</small></sup>  Grobovi im kuće zasvagda, stanovi njihovi od koljena do koljena, sve ako se zemlje nazivale imenima njihovim. </p>
<p id="v13"><sup><small>13</small></sup>  Čovjek koji nerazumno živi sličan je stoci koja ugiba. </p>
<p id="v14"><sup><small>14</small></sup>  Takav je put onih koji se ludo uzdaju, to je konac onih koji uživaju u sreći: </p>
<p id="v15"><sup><small>15</small></sup>  Poput stada redaju se u Podzemlju, smrt im je pastir, a dobri njima vladaju. Njihova će lika brzo nestati, Podzemlje će im biti postojbina. </p>
<p id="v16"><sup><small>16</small></sup>  A moju će dušu Bog ugrabiti Podzemlju iz pandža i milostivo me primiti. </p>
<p id="v17"><sup><small>17</small></sup>  Ne boj se ako se tko obogati i ako se poveća blago doma njegova: </p>
<p id="v18"><sup><small>18</small></sup>  kad umre, ništa neće ponijeti sa sobom, i blago njegovo neće s njime sići. </p>
<p id="v19"><sup><small>19</small></sup>  Ako se u životu držao sretnim - "Govorit će se da ti je dobro bilo!" - </p>
<p id="v20"><sup><small>20</small></sup>  i on će doći u skup otaca svojih, gdje svjetlosti više vidjeti neće. </p>
<p id="v21"><sup><small>21</small></sup>  Čovjek koji nerazumno živi sličan je stoci koja ugiba. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/48">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 48</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/50">
          <span class="pr-2">Psalmi - Poglavlje 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
