<!--
title: "Psalmi - Poglavlje 139"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 138</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/140">
          <span class="pr-2">Psalmi - Poglavlje 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Davidov.   Jahve, proničeš me svega i poznaješ, </p>
<p id="v2"><sup><small>2</small></sup>  ti znaš kada sjednem i kada ustanem, izdaleka ti već misli moje poznaješ. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Hodam li ili ležim, sve ti vidiš, znani su ti svi moji putovi. </p>
<p id="v4"><sup><small>4</small></sup>  Riječ mi još nije na jezik došla, a ti, Jahve, sve već znadeš. </p>
<p id="v5"><sup><small>5</small></sup>  S leđa i s lica ti me obuhvaćaš, na mene si ruku svoju stavio. </p>
<p id="v6"><sup><small>6</small></sup>  Znanje to odveć mi je čudesno, previsoko da bih ga dokučio. </p>
<p id="v7"><sup><small>7</small></sup>  Kamo da idem od duha tvojega i kamo da od tvog lica pobjegnem? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Ako se na nebo popnem, ondje si, ako u Podzemlje legnem, i ondje si. </p>
<p id="v9"><sup><small>9</small></sup>  Uzmem li krila zorina pa se naselim moru na kraj </p>
<p id="v10"><sup><small>10</small></sup>  i ondje bi me ruka tvoja vodila, desnica bi me tvoja držala. </p>
<p id="v11"><sup><small>11</small></sup>  Reknem li: "Nek' me barem tmine zakriju i nek' me noć umjesto svjetla okruži!" - </p>
<p id="v12"><sup><small>12</small></sup>  ni tmina tebi neće biti tamna: noć sjaji kao dan i tama kao svjetlost. </p>
<p id="v13"><sup><small>13</small></sup>  Jer ti si moje stvorio bubrege, satkao me u krilu majčinu. </p>
<p id="v14"><sup><small>14</small></sup>  Hvala ti što sam stvoren tako čudesno, što su djela tvoja predivna. Dušu moju do dna si poznavao, <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  kosti moje ne bjehu ti sakrite dok nastajah u tajnosti, otkan u dubini zemlje. </p>
<p id="v16"><sup><small>16</small></sup>  Oči tvoje već tada gledahu djela moja, sve već bješe zapisano u knjizi tvojoj: dani su mi određeni dok još ne bješe ni jednoga. </p>
<p id="v17"><sup><small>17</small></sup>  Kako su mi, Bože, naumi tvoji nedokučivi, kako li je neprocjenjiv zbroj njihov. </p>
<p id="v18"><sup><small>18</small></sup>  Da ih brojim? Više ih je nego pijeska! Dođem li im do kraja, ti mi preostaješ! </p>
<p id="v19"><sup><small>19</small></sup>  De, istrijebi, Bože, zlotvora, krvoloci nek' odstupe od mene! </p>
<p id="v20"><sup><small>20</small></sup>  Jer podmuklo se bune protiv tebe, uzalud se dižu tvoji dušmani. </p>
<p id="v21"><sup><small>21</small></sup>  Jahve, zar da ne mrzim tvoje mrzitelje? Zar da mi se ne gade protivnici tvoji? </p>
<p id="v22"><sup><small>22</small></sup>  Mržnjom dubokom ja ih mrzim i držim ih svojim neprijateljima. </p>
<p id="v23"><sup><small>23</small></sup>  Pronikni me svega, Bože, srce mi upoznaj, iskušaj me i upoznaj misli moje: </p>
<p id="v24"><sup><small>24</small></sup>  pogledaj, ne idem li putem pogubnim i povedi me putem vječnim! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 138</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/140">
          <span class="pr-2">Psalmi - Poglavlje 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 139:2-3 <i>Bog zna činiti i misliti</i>: <a href="/hr/The_Urantia_Book/3#p3_2">KU 3:3.2</a>. </li>
  <li id="fn2"><a href="#cite2">↑</a> 139:7 <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>.  <i>Kamo poći da se izbjegne Bog?</i>: <a href="/hr/The_Urantia_Book/3#p1_1">KU 3:1.1</a>.  <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>.  <i>Nema skrivanja od Boga</i>: <a href="/hr/The_Urantia_Book/131#p2_4">KU 131:2.4</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>. </li>
  <li id="fn3"><a href="#cite3">↑</a> 139:14 <i>Duša zna i zna sada</i>: <a href="/hr/The_Urantia_Book/102#p2_4">KU 102:2.4</a>. </li>
</ol>
</div>
