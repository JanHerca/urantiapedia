<!--
title: "Psalmi - Poglavlje 9"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/8">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 8</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/10">
          <span class="pr-2">Psalmi - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi. Po napjevu "Umri za sina". Psalam. Davidov. </p>
<p id="v2"><sup><small>2</small></sup>  ALEF  Slavim te, Jahve, svim srcem svojim, ispovijedam sva čudesna djela tvoja. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Radujem se i kličem tebi, pjevam imenu tvome, Svevišnji! </p>
<p id="v4"><sup><small>4</small></sup>  BET Dušmani moji natrag krenuše, padoše i pred licem tvojim pogiboše. </p>
<p id="v5"><sup><small>5</small></sup>  Jer ti se zauze za moje pravo i parbu moju, ti sjede na prijesto - sudac pravedan: </p>
<p id="v6"><sup><small>6</small></sup>  GIMEL ti pokara pogane, pogubi bezbošca, ime im izbrisa dovijeka. </p>
<p id="v7"><sup><small>7</small></sup>  Dušmani klonuše, smrvljeni zauvijek, ti im gradove razori - nesta im spomena. </p>
<p id="v8"><sup><small>8</small></sup>  HE Ali Jahve dovijeka stoluje, postavi prijesto svoj da sudi: </p>
<p id="v9"><sup><small>9</small></sup>  sam po pravdi sudi krug zemaljski, izreče pucima osudu pravednu. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  VAU Jahve je tvrđava tlačenom, tvrđava spasa u danima tjeskobe. </p>
<p id="v11"><sup><small>11</small></sup>  Nek' se uzdaju u te koji znaju ime tvoje, jer ne ostavljaš onih što ljube tebe, o Jahve. </p>
<p id="v12"><sup><small>12</small></sup>  ZAJIN Pjevajte Jahvi koji prebiva na Sionu, razglašujte među pucima djela njegova, </p>
<p id="v13"><sup><small>13</small></sup>  jer ih se spomenu kao osvetnik krvi i siromaškog jauka ne zaboravi. </p>
<p id="v14"><sup><small>14</small></sup>  HET Smiluj mi se, Jahve: pogledaj nevolju u koju me vrgoše neprijatelji moji, od vrata smrti izbavi me </p>
<p id="v15"><sup><small>15</small></sup>  da naviještam sve hvale tvoje na vratima kćeri Sionske, da radostan kličem zbog spasenja tvoga. </p>
<p id="v16"><sup><small>16</small></sup>  TET Pogani padoše u jamu koju sami iskopaše, zamka koju potajno staviše uhvati nogu njihovu. </p>
<p id="v17"><sup><small>17</small></sup>  Jahve se iskaza i sud održa; grešnik se spleo u djela svoja. </p>
<p id="v18"><sup><small>18</small></sup>  JOD Nek' grešnici odu u Podzemlje, svi pogani što zaboraviše Boga. </p>
<p id="v19"><sup><small>19</small></sup>  KAF Jer siromah neće pasti u zaborav zauvijek, ufanje ubogih neće biti zaludu dovijeka. </p>
<p id="v20"><sup><small>20</small></sup>  Ustani, Jahve, da se ne osili čovjek, nek' pogani budu osuđeni pred tobom! </p>
<p id="v21"><sup><small>21</small></sup>  Strah im, o Jahve, utjeraj, nek' spoznaju pogani da su smrtnici! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/8">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 8</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/10">
          <span class="pr-2">Psalmi - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:2 <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>.  <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>. </li>
  <li id="fn2"><a href="#cite2">↑</a> 9:9 <i>Bog je utočište mira</i>: <a href="/hr/The_Urantia_Book/148#p5_5">KU 148:5.5</a>. </li>
</ol>
</div>
