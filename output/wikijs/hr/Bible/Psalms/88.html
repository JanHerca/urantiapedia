<!--
title: "Psalmi - Poglavlje 88"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/87">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 87</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/89">
          <span class="pr-2">Psalmi - Poglavlje 89</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pjesma. Psalam. Sinova Korahovih. Zborovođi. Po napjevu "Bolest". Za pjevanje. Poučna pjesma. Ezrahijca Hemana. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jahve, Bože moj, vapijem danju, a noću naričem pred tobom. </p>
<p id="v3"><sup><small>3</small></sup>  Neka dopre do tebe molitva moja, prigni uho k vapaju mome. </p>
<p id="v4"><sup><small>4</small></sup>  Jer mi je duša zasićena patnjama, moj se život bliži Podzemlju. </p>
<p id="v5"><sup><small>5</small></sup>  Broje me k onima što u grob silaze, postadoh sličan nemoćniku. </p>
<p id="v6"><sup><small>6</small></sup>  Među mrtvima moj je ležaj, poput ubijenih što leže u grobu kojih se više ne spominješ, od kojih si ustegao ruku. </p>
<p id="v7"><sup><small>7</small></sup>  Smjestio si me u jamu duboku, u tmine, u bezdan. </p>
<p id="v8"><sup><small>8</small></sup>  Teško me pritišće ljutnja tvoja i svim me valima svojim prekrivaš. </p>
<p id="v9"><sup><small>9</small></sup>  Udaljio si od mene znance moje, Óučini da im gnusan budem: zatvoren sam, ne mogu izaći. </p>
<p id="v10"><sup><small>10</small></sup>  Od nevolje oči mi gasnu: vapijem tebi, Jahve, iz dana u dan, za tobom ruke pružam. </p>
<p id="v11"><sup><small>11</small></sup>  Zar na mrtvima činiš čudesa? Zar će sjene ustati i hvaliti tebe? </p>
<p id="v12"><sup><small>12</small></sup>  Zar se u grobu pripovijeda o tvojoj dobroti? O vjernosti tvojoj u Propasti? </p>
<p id="v13"><sup><small>13</small></sup>  Zar se u tmini objavljuju čudesa tvoja i tvoja pravda u Zaboravu? </p>
<p id="v14"><sup><small>14</small></sup>  Ipak ja vapijem tebi, Jahve, prije jutra molitvom te pretječem. </p>
<p id="v15"><sup><small>15</small></sup>  Zašto, Jahve, odbacuješ dušu moju? Zašto sakrivaš lice od mene? </p>
<p id="v16"><sup><small>16</small></sup>  Bijedan sam i umirem već od dječaštva, klonuh noseći tvoje strahote. </p>
<p id="v17"><sup><small>17</small></sup>  Preko mene prijeđoše vihori tvojega gnjeva, strahote me tvoje shrvaše, </p>
<p id="v18"><sup><small>18</small></sup>  okružuju me kao voda sveudilj, optječu me svi zajedno. </p>
<p id="v19"><sup><small>19</small></sup>  Udaljio si od mene prijatelja i druga: mrak mi je znanac jedini. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/87">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 87</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/89">
          <span class="pr-2">Psalmi - Poglavlje 89</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 88:1 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
</ol>
</div>
