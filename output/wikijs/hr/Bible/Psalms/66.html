<!--
title: "Psalmi - Poglavlje 66"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/65">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 65</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/67">
          <span class="pr-2">Psalmi - Poglavlje 67</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Pjesma. Psalam. Kliči Bogu, zemljo sva, opjevaj slavu imena njegova, podaj mu hvalu dostojnu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kliči Bogu, zemljo sva, opjevaj slavu imena njegova, podaj mu hvalu dostojnu. </p>
<p id="v3"><sup><small>3</small></sup>  Recite Bogu: "Kako su potresna djela tvoja! Zbog velike sile tvoje dušmani ti laskaju. </p>
<p id="v4"><sup><small>4</small></sup>  Sva zemlja nek' ti se klanja i nek' ti pjeva, neka pjeva tvom imenu!" </p>
<p id="v5"><sup><small>5</small></sup>  Dođite i gledajte djela Božja: čuda učini među sinovima ljudskim. </p>
<p id="v6"><sup><small>6</small></sup>  On pretvori more u zemlju suhu te rijeku pregaziše. Stog' se njemu radujmo! </p>
<p id="v7"><sup><small>7</small></sup>  Dovijeka vlada jakošću svojom, oči mu paze na narode da se ne izdignu ljudi buntovni. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Blagoslivljajte, narodi, Boga našega, razglašujte hvalu njegovu! </p>
<p id="v9"><sup><small>9</small></sup>  Našoj je duši darovao život i ne dade da nam posrne noga. </p>
<p id="v10"><sup><small>10</small></sup>  Iskušavao si nas teško, Bože, iskušavao ognjem kao srebro. </p>
<p id="v11"><sup><small>11</small></sup>  Pustio si da u zamku padnemo, stisnuo lancima bokove naše. </p>
<p id="v12"><sup><small>12</small></sup>  Pustio si da nam zajašu za vrat: prošli smo kroz oganj i vodu, onda si pustio da odahnemo. </p>
<p id="v13"><sup><small>13</small></sup>  S paljenicama ću u Dom tvoj ući, zavjete ispuniti pred tobom </p>
<p id="v14"><sup><small>14</small></sup>  što ih obećaše usne moje, što ih usta moja u tjeskobi obrekoše. </p>
<p id="v15"><sup><small>15</small></sup>  Prinijet ću ti paljenice s kadom ovnova, žrtvovati volove i jarad. </p>
<p id="v16"><sup><small>16</small></sup>  Dođite, počujte, koji se Boga bojite, pripovjedit ću što učini duši mojoj! </p>
<p id="v17"><sup><small>17</small></sup>  Na svoja sam usta njega zvao, jezikom ga hvalio. </p>
<p id="v18"><sup><small>18</small></sup>  Da sam u srcu na zlo mislio, ne bi uslišio Gospod. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  No Bog me uslišio: obazro se na glas molitve moje. </p>
<p id="v20"><sup><small>20</small></sup>  Blagoslovljen Bog koji mi molitvu ne odbi, naklonosti ne odvrati od mene! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/65">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 65</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/67">
          <span class="pr-2">Psalmi - Poglavlje 67</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 66:1-2 <i>Nebeski glazbenici</i>: <a href="/hr/The_Urantia_Book/44#p0_5">KU 44:0.5</a>. </li>
  <li id="fn2"><a href="#cite2">↑</a> 66:7 <i>Kraljevstvo kao sadašnja stvarnost</i>: <a href="/hr/The_Urantia_Book/170#p1_2">KU 170:1.2</a>. </li>
  <li id="fn3"><a href="#cite3">↑</a> 66:18 <i>Bog ne čuje nepravedne</i>: <a href="/hr/The_Urantia_Book/131#p2_8">KU 131:2.8</a>. </li>
</ol>
</div>
