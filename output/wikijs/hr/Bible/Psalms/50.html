<!--
title: "Psalmi - Poglavlje 50"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/49">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 49</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/51">
          <span class="pr-2">Psalmi - Poglavlje 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Psalam.  Asafov.   Bog nad bogovima, Jahve, govori i zove zemlju od izlaza sunčeva do zalaza. </p>
<p id="v2"><sup><small>2</small></sup>  Sa Siona predivnog Bog zablista: </p>
<p id="v3"><sup><small>3</small></sup>  Bog naš dolazi i ne šuti. Pred njim ide oganj što proždire, oko njega silna bjesni oluja. </p>
<p id="v4"><sup><small>4</small></sup>  On zove nebesa odozgo i zemlju da sudi narodu svojemu: </p>
<p id="v5"><sup><small>5</small></sup>  "Saberite mi sve pobožnike koji žrtvom Savez sa mnom sklopiše!" </p>
<p id="v6"><sup><small>6</small></sup>  Nebesa objavljuju pravednost njegovu: on je Bog sudac! </p>
<p id="v7"><sup><small>7</small></sup>  "Slušaj, narode moj, ja ću govoriti, o Izraele, svjedočit ću protiv tebe: ja, Bog - Bog tvoj! </p>
<p id="v8"><sup><small>8</small></sup>  Ne korim te zbog žrtava tvojih - paljenice su tvoje svagda preda mnom. </p>
<p id="v9"><sup><small>9</small></sup>  Neću od doma tvog' uzet junca, ni jaraca iz tvojih torova: </p>
<p id="v10"><sup><small>10</small></sup>  tÓa moje su sve životinje šumske, tisuće zvjeradi u gorama mojim. </p>
<p id="v11"><sup><small>11</small></sup>  Znam sve ptice nebeske, moje je sve što se miče u poljima. </p>
<p id="v12"><sup><small>12</small></sup>  Kad bih ogladnio, ne bih ti rekao, jer moja je zemlja i sve što je ispunja. </p>
<p id="v13"><sup><small>13</small></sup>  Zar da ja jedem meso bikova ili da pijem krv jaraca? </p>
<p id="v14"><sup><small>14</small></sup>  Prinesi Bogu žrtvu zahvalnu, ispuni Višnjemu zavjete svoje! </p>
<p id="v15"><sup><small>15</small></sup>  I zazovi me u dan tjeskobe: oslobodit ću te, a ti ćeš me slaviti." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  A grešniku Bog progovara: "Što tumačiš naredbe moje, što mećeš u usta Savez moj? </p>
<p id="v17"><sup><small>17</small></sup>  Ti, komu stega ne prija, te riječi moje iza leđa bacaš? </p>
<p id="v18"><sup><small>18</small></sup>  Kad tata vidiš, s njime se bratimiš i družiš se s preljubnicima. </p>
<p id="v19"><sup><small>19</small></sup>  Svoja si usta predao pakosti, a jezik ti plete prijevare. </p>
<p id="v20"><sup><small>20</small></sup>  U društvu na brata govoriš i kaljaš sina matere svoje. </p>
<p id="v21"><sup><small>21</small></sup>  Sve si to činio, a ja da šutim? Zar misliš da sam ja tebi sličan? Pokarat ću te i stavit ću ti sve to pred oči." </p>
<p id="v22"><sup><small>22</small></sup>  Shvatite ovo svi vi koji Boga zaboraviste, da vas ne pograbim i nitko vas spasiti neće. </p>
<p id="v23"><sup><small>23</small></sup>  Pravo me štuje onaj koji prinosi žrtvu zahvalnu: i onomu koji hodi stazama pravim - njemu ću pokazati spasenje svoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/49">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 49</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/51">
          <span class="pr-2">Psalmi - Poglavlje 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 50:15 <i>Tko god želi, može doći</i>: <a href="/hr/The_Urantia_Book/139#p12_7">KU 139:12.7</a>.  <i>Tko god želi, može doći</i>: <a href="/hr/The_Urantia_Book/2#p5_2">KU 2:5.2</a>.  <i>Tko god želi, može doći</i>: <a href="/hr/The_Urantia_Book/165#p3_8">KU 165:3.8</a>.  <i>Tko god želi, može doći</i>: <a href="/hr/The_Urantia_Book/166#p3_7">KU 166:3.7</a>.  <i>Tko god želi, može doći</i>: <a href="/hr/The_Urantia_Book/100#p7_6">KU 100:7.6</a>.  <i>Tko god želi, može doći</i>: <a href="/hr/The_Urantia_Book/32#p5_8">KU 32:5.8</a>.  <i>Tko god hoće, bit će spašen</i>: <a href="/hr/The_Urantia_Book/131#p10_7">KU 131:10.7</a>.  <i>Tko priziva Gospodina, spašen je</i>: <a href="/hr/The_Urantia_Book/2#p4_1">KU 2:4.1</a>. </li>
</ol>
</div>
