<!--
title: "Psalmi - Poglavlje 103"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/102">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 102</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/104">
          <span class="pr-2">Psalmi - Poglavlje 104</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davidov.   Blagoslivljaj Jahvu, dušo moja, i sve što je u meni, sveto ime njegovo! </p>
<p id="v2"><sup><small>2</small></sup>  Blagoslivljaj Jahvu, dušo moja, i ne zaboravi dobročinstva njegova: </p>
<p id="v3"><sup><small>3</small></sup>  on ti otpušta sve grijehe tvoje, on iscjeljuje sve slabosti tvoje; </p>
<p id="v4"><sup><small>4</small></sup>  on ti od propasti čuva život, kruni te dobrotom i ljubavlju; </p>
<p id="v5"><sup><small>5</small></sup>  život ti ispunja dobrima, k'o orlu ti se mladost obnavlja. </p>
<p id="v6"><sup><small>6</small></sup>  Jahve čini pravedna djela i potlačenima vraća pravicu, </p>
<p id="v7"><sup><small>7</small></sup>  Mojsiju objavi putove svoje, sinovima Izraelovim djela svoja. </p>
<p id="v8"><sup><small>8</small></sup>  Milosrdan i milostiv je Jahve, spor na srdžbu i vrlo dobrostiv. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Jarostan nije za vječna vremena niti dovijeka plamti srdžba njegova. </p>
<p id="v10"><sup><small>10</small></sup>  Ne postupa s nama po grijesima našim niti nam plaća po našim krivnjama. </p>
<p id="v11"><sup><small>11</small></sup>  Jer kako je nebo visoko nad zemljom, dobrota je njegova s onima koji ga se boje. </p>
<p id="v12"><sup><small>12</small></sup>  Kako je istok daleko od zapada, tako udaljuje od nas bezakonja naša. </p>
<p id="v13"><sup><small>13</small></sup>  Kako se otac smiluje dječici, tako se Jahve smiluje onima što ga se boje. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Jer dobro zna kako smo sazdani, spominje se da smo prašina. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Dani su čovjekovi kao sijeno, cvate k'o cvijetak na njivi; </p>
<p id="v16"><sup><small>16</small></sup>  jedva ga dotakne vjetar, i već ga nema, ne pamti ga više ni mjesto njegovo. </p>
<p id="v17"><sup><small>17</small></sup>  Al' ljubav Jahvina vječna je nad onima što ga se boje i njegova pravda nad sinovima sinova, <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  nad onima što njegov Savez čuvaju i pamte mu zapovijedi da ih izvrše. </p>
<p id="v19"><sup><small>19</small></sup>  Jahve u nebu postavi prijestolje svoje, i kraljevska vlast svemir mu obuhvaća. </p>
<p id="v20"><sup><small>20</small></sup>  Blagoslivljajte Jahvu, svi anđeli njegovi, vi jaki u sili, što izvršujete naredbe njegove, poslušni riječi njegovoj! </p>
<p id="v21"><sup><small>21</small></sup>  Blagoslivljajte Jahvu, sve vojske njegove, sluge njegove koje činite volju njegovu! </p>
<p id="v22"><sup><small>22</small></sup>  Blagoslivljajte Jahvu, sva djela njegova, na svakome mjestu vlasti njegove: blagoslivljaj Jahvu, dušo moja! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/102">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 102</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/104">
          <span class="pr-2">Psalmi - Poglavlje 104</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 103:8 <i>Bog milosrdan i milostiv</i>: <a href="/hr/The_Urantia_Book/131#p2_3">KU 131:2.3</a>. </li>
  <li id="fn2"><a href="#cite2">↑</a> 103:8,11,17 <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>. </li>
  <li id="fn3"><a href="#cite3">↑</a> 103:8,17 <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn4"><a href="#cite4">↑</a> 103:13 <i>Pojam „oca“</i>: <a href="/hr/The_Urantia_Book/196#p0_2">KU 196:0.2</a>. </li>
  <li id="fn5"><a href="#cite5">↑</a> 103:13-14 <i>Sjeća se da si prah</i>: <a href="/hr/The_Urantia_Book/148#p5_5">KU 148:5.5</a>. </li>
  <li id="fn6"><a href="#cite6">↑</a> 103:14 <i>On zna tvoju građu: prah</i>: <a href="/hr/The_Urantia_Book/3#p3_2">KU 3:3.2</a>.  <i>Naš okvir je prašina</i>: <a href="/hr/The_Urantia_Book/112#p7_19">KU 112:7.19</a>. </li>
  <li id="fn7"><a href="#cite7">↑</a> 103:17 <i>Milosrdan i pravedan prema djeci</i>: <a href="/hr/The_Urantia_Book/131#p2_13">KU 131:2.13</a>.  <i>Božja milost je vječna</i>: <a href="/hr/The_Urantia_Book/131#p2_4">KU 131:2.4</a>.  <i>Njegova milost je vječna</i>: <a href="/hr/The_Urantia_Book/2#p4_1">KU 2:4.1</a>. </li>
</ol>
</div>
