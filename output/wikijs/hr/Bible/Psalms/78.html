<!--
title: "Psalmi - Poglavlje 78"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/77">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 77</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/79">
          <span class="pr-2">Psalmi - Poglavlje 79</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poučna pjesma. Asafova.  Poslušaj, narode moj, moju nauku, prikloni uho riječima usta mojih! </p>
<p id="v2"><sup><small>2</small></sup>  Otvorit ću svoja usta na pouku, iznijet ću tajne iz vremena davnih. </p>
<p id="v3"><sup><small>3</small></sup>  Ono što čusmo i saznasmo, što nam kazivahu oci, </p>
<p id="v4"><sup><small>4</small></sup>  nećemo kriti djeci njihovoj, predat ćemo budućem koljenu: slavu Jahvinu i silu njegovu i djela čudesna što ih učini. </p>
<p id="v5"><sup><small>5</small></sup>  Svjedočanstvo podiže on u Jakovu, Zakon postavi u Izraelu, da ono što naredi ocima našim oni djeci svojoj objave, </p>
<p id="v6"><sup><small>6</small></sup>  da sazna budući naraštaj, i sinovi koji će se roditi da djeci svojoj kazuju </p>
<p id="v7"><sup><small>7</small></sup>  da u Boga ufanje svoje stave i ne zaborave djela Božjih, već da vrše zapovijedi njegove, </p>
<p id="v8"><sup><small>8</small></sup>  kako ne bi bili, kao oci njihovi, naraštaj buntovan, prkosan - naraštaj srcem nestalan i duhom Bogu nevjeran. </p>
<p id="v9"><sup><small>9</small></sup>  Sinovi Efrajimovi, ratnici s lukom, u dan bitke okrenuše leđa. </p>
<p id="v10"><sup><small>10</small></sup>  Saveza s Bogom ne održaše i ne htjedoše hoditi po Zakonu njegovu. </p>
<p id="v11"><sup><small>11</small></sup>  Zaboraviše na djela njegova, na čudesa koja im pokaza. </p>
<p id="v12"><sup><small>12</small></sup>  Pred njihovim ocima činio je znakove u Egiptu, u Soanskom polju. </p>
<p id="v13"><sup><small>13</small></sup>  On more razdijeli i njih prevede, vode kao nasip uzdiže. </p>
<p id="v14"><sup><small>14</small></sup>  Danju ih vodio oblakom, a svu noć ognjem blistavim. </p>
<p id="v15"><sup><small>15</small></sup>  U pustinji hrid prolomi i napoji ih obilno kao iz bezdana. </p>
<p id="v16"><sup><small>16</small></sup>  Iz stijene izbi potoke te izvede vode k'o velike rijeke. </p>
<p id="v17"><sup><small>17</small></sup>  A oni jednako griješiše, prkosiše Višnjem u pustinji. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Boga su kušali u srcima svojim ištuć' jela svojoj pohlepnosti. </p>
<p id="v19"><sup><small>19</small></sup>  Prigovarali su Bogu i pitali: "Može li Gospod stol u pustinji prostrti? </p>
<p id="v20"><sup><small>20</small></sup>  Eno, udari u hrid, i voda poteče i provreše potoci: a može li dati i kruha, i mesa pružiti svome narodu?" </p>
<p id="v21"><sup><small>21</small></sup>  Kad to začu Jahve, gnjevom usplamtje: oganj se raspali protiv Jakova, srdžba se razjari protiv Izraela, </p>
<p id="v22"><sup><small>22</small></sup>  jer ne vjerovaše Bogu niti se u njegovu pomoć uzdaše. </p>
<p id="v23"><sup><small>23</small></sup>  Pa ozgo naredi oblaku i otvori brane nebeske, </p>
<p id="v24"><sup><small>24</small></sup>  k'o kišu prosu na njih mÓanu da jedu i nahrani ih kruhom nebeskim. </p>
<p id="v25"><sup><small>25</small></sup>  Čovjek blagovaše kruh Jakih; on im dade hrane do sitosti. </p>
<p id="v26"><sup><small>26</small></sup>  Probudi na nebu vjetar istočni i svojom silom južnjak dovede. </p>
<p id="v27"><sup><small>27</small></sup>  Prosu na njih mesa k'o prašine i ptice krilatice k'o pijeska morskoga. </p>
<p id="v28"><sup><small>28</small></sup>  Padoše usred njihova tabora i oko šatora njihovih. </p>
<p id="v29"><sup><small>29</small></sup>  Jeli su i nasitili se, želju njihovu on im ispuni. </p>
<p id="v30"><sup><small>30</small></sup>  Još nisu svoju utažili pohlepu i jelo im još bješe u ustima, </p>
<p id="v31"><sup><small>31</small></sup>  kad se srdžba Božja na njih raspali: pokosi smrću prvake njihove i mladiće pobi Izraelove. </p>
<p id="v32"><sup><small>32</small></sup>  Uza sve to griješiše dalje i ne vjerovaše u čudesna djela njegova. </p>
<p id="v33"><sup><small>33</small></sup>  I skonča im dane jednim dahom i njihova ljeta naglim svršetkom. </p>
<p id="v34"><sup><small>34</small></sup>  Kad ih ubijaše, tražiše ga i opet pitahu za Boga; </p>
<p id="v35"><sup><small>35</small></sup>  spominjahu se da je Bog hridina njihova i Svevišnji njihov otkupitelj. </p>
<p id="v36"><sup><small>36</small></sup>  Ali ga opet ustima svojim varahu i jezikom svojim lagahu njemu. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Njihovo srce s njime ne bijaše, nit' bijahu vjerni Savezu njegovu. </p>
<p id="v38"><sup><small>38</small></sup>  A on im milosrdno grijeh praštao i nije ih posmicao; često je gnjev svoj susprezao da ne plane svom jarošću. </p>
<p id="v39"><sup><small>39</small></sup>  Spominjao se da su pÓut i dah koji odlazi i ne vraća se više. </p>
<p id="v40"><sup><small>40</small></sup>  Koliko mu prkosiše u pustinji i žalostiše ga u samotnom kraju! </p>
<p id="v41"><sup><small>41</small></sup>  Sve nanovo iskušavahu Boga i vrijeđahu Sveca Izraelova </p>
<p id="v42"><sup><small>42</small></sup>  ne spominjuć' se ruke njegove ni dana kad ih od dušmana izbavi, </p>
<p id="v43"><sup><small>43</small></sup>  ni znakova njegovih u Egiptu, ni čudesnih djela u polju Soanskom. </p>
<p id="v44"><sup><small>44</small></sup>  U krv im pretvori rijeke i potoke, da ne piju. </p>
<p id="v45"><sup><small>45</small></sup>  Posla na njih obade da ih žderu i žabe da ih more. </p>
<p id="v46"><sup><small>46</small></sup>  I predade skakavcu žetvu njihovu, i plod muke njihove žderaču. </p>
<p id="v47"><sup><small>47</small></sup>  Vinograde im tučom udari, a mrazom smokvike njihove. </p>
<p id="v48"><sup><small>48</small></sup>  I predade grÓadu njihova goveda i munjama stada njihova. </p>
<p id="v49"><sup><small>49</small></sup>  Obori na njih svu žestinu gnjeva svog, jarost, bijes i nevolju: posla na njih anđele nesreće. </p>
<p id="v50"><sup><small>50</small></sup>  I put gnjevu svojem otvori: ne poštedje im život od smrti, životinje im izruči pošasti. </p>
<p id="v51"><sup><small>51</small></sup>  Pobi u Egiptu sve prvorođeno, prvence u šatorju Hamovu. </p>
<p id="v52"><sup><small>52</small></sup>  I povede narod svoj kao ovce i vođaše ih kao stado kroz pustinju. </p>
<p id="v53"><sup><small>53</small></sup>  Pouzdano ih je vodio te se nisu bojali, a more je prekrilo dušmane njihove. </p>
<p id="v54"><sup><small>54</small></sup>  U Svetu zemlju svoju on ih odvede, na bregove što mu ih osvoji desnica. </p>
<p id="v55"><sup><small>55</small></sup>  Pred njima istjera pogane, konopom im podijeli baštinu, pod šatorjem njihovim naseli plemena izraelska. </p>
<p id="v56"><sup><small>56</small></sup>  A oni iskušavali i gnjevili Boga Višnjega i nisu držali zapovijedi njegovih. </p>
<p id="v57"><sup><small>57</small></sup>  Otpadoše, iznevjeriše se k'o oci njihovi, k'o luk nepouzdan oni zatajiše. </p>
<p id="v58"><sup><small>58</small></sup>  Na gnjev ga nagnaše svojim uzvišicama, na ljubomor navedoše kumirima svojim. </p>
<p id="v59"><sup><small>59</small></sup>  Bog vidje i gnjevom planu, odbaci posve Izraela. </p>
<p id="v60"><sup><small>60</small></sup>  I napusti boravište svoje u Šilu, Šator u kojem prebivaše s ljudima. </p>
<p id="v61"><sup><small>61</small></sup>  Preda u ropstvo snagu svoju i svoju diku u ruke dušmanske. </p>
<p id="v62"><sup><small>62</small></sup>  Narod svoj prepusti maču, raspali se na svoju baštinu. </p>
<p id="v63"><sup><small>63</small></sup>  Mladiće njihove oganj proguta, ne udaše se djevice njihove. </p>
<p id="v64"><sup><small>64</small></sup>  Svećenici njihovi padoše od mača, ne zaplakaše Óudove njihove. </p>
<p id="v65"><sup><small>65</small></sup>  Tad se k'o oda sna trgnu Gospodin, k'o ratnik vinom savladan. </p>
<p id="v66"><sup><small>66</small></sup>  Udari otraga dušmane svoje, sramotu im vječitu zadade. </p>
<p id="v67"><sup><small>67</small></sup>  On odbaci šator Josipov i Efrajimovo pleme ne odabra, </p>
<p id="v68"><sup><small>68</small></sup>  već odabra pleme Judino i goru Sion koja mu omilje. </p>
<p id="v69"><sup><small>69</small></sup>  Sagradi Svetište k'o nebo visoko, k'o zemlju utemelji ga dovijeka. </p>
<p id="v70"><sup><small>70</small></sup>  Izabra Davida, slugu svojega, uze ga od torova ovčjih; </p>
<p id="v71"><sup><small>71</small></sup>  odvede ga od ovaca dojilica da pase Jakova, narod njegov, Izraela, baštinu njegovu. </p>
<p id="v72"><sup><small>72</small></sup>  I pasao ih je srcem čestitim i brižljivim rukama vodio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/77">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 77</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/79">
          <span class="pr-2">Psalmi - Poglavlje 79</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>.  <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>. </li>
  <li id="fn2"><a href="#cite2">↑</a> 78:36 <i>Laganije s usnama</i>: <a href="/hr/The_Urantia_Book/149#p6_12">KU 149:6.12</a>. </li>
</ol>
</div>
