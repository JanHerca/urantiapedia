<!--
title: "Psalmi - Poglavlje 22"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/21">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 21</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/23">
          <span class="pr-2">Psalmi - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi. Po napjevu "Košuta u zoru". Psalam. Davidov. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Bože moj, Bože moj, zašto si me ostavio? Daleko si od ridanja moga. </p>
<p id="v3"><sup><small>3</small></sup>  Bože moj, vičem danju, al'ne odvraćaš; noću vapijem i nema mi počinka. </p>
<p id="v4"><sup><small>4</small></sup>  A ipak, ti u Svetištu prebivaš, Nado Izraelova! </p>
<p id="v5"><sup><small>5</small></sup>  U tebe se očevi naši uzdaše, uzdaše se, i ti ih izbavi; </p>
<p id="v6"><sup><small>6</small></sup>  k tebi su vikali i spasavali se, u tebe se uzdali, i postidjeli se nisu. </p>
<p id="v7"><sup><small>7</small></sup>  A ja, crv sam, a ne čovjek, ruglo ljudi i naroda prezir. </p>
<p id="v8"><sup><small>8</small></sup>  Koji me vode, podruguju se meni, razvlače usne, mašu glavom: </p>
<p id="v9"><sup><small>9</small></sup>  "U Jahvu se on uzda, neka ga sad izbavi, neka ga spasi ako mu omilje!" </p>
<p id="v10"><sup><small>10</small></sup>  Iz krila majčina ti si me izveo, mir mi dao na grudima majke. </p>
<p id="v11"><sup><small>11</small></sup>  Tebi sam predan iz materine utrobe, od krila majčina ti si Bog moj. </p>
<p id="v12"><sup><small>12</small></sup>  Ne udaljuj se od mene, blizu je nevolja, a nikog nema da mi pomogne. </p>
<p id="v13"><sup><small>13</small></sup>  Opkoliše me junci mnogobrojni, bašanski bikovi okružiše mene. </p>
<p id="v14"><sup><small>14</small></sup>  Ždrijela svoja razvaljuju na me k'o lav koji plijen kida i riče. </p>
<p id="v15"><sup><small>15</small></sup>  Kao voda razlih se, sve mi se kosti rasuše; srce mi posta poput voska, topi se u grudima mojim. </p>
<p id="v16"><sup><small>16</small></sup>  Grlo je moje kao crijep suho, i moj se jezik uz nepce slijepi: u prah smrtni bacio si mene. </p>
<p id="v17"><sup><small>17</small></sup>  Opkolio me čopor pasa, rulje me zločinačke okružile. Probodoše mi ruke i noge, </p>
<p id="v18"><sup><small>18</small></sup>  sve kosti svoje prebrojiti mogu, a oni me gledaju i zure na me. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Haljine moje dijele među sobom i kocku bacaju za odjeću moju. </p>
<p id="v20"><sup><small>20</small></sup>  Ali ti, o Jahve, daleko mi ne budi; snago moja, pohiti mi u pomoć! </p>
<p id="v21"><sup><small>21</small></sup>  Dušu moju istrgni maču, iz šapa pasjih život moj. </p>
<p id="v22"><sup><small>22</small></sup>  Spasi me iz ralja lavljih i jadnu mi dušu od rogova bivoljih! </p>
<p id="v23"><sup><small>23</small></sup>  A sada, braći ću svojoj naviještat' ime tvoje, hvalit ću te usred zbora. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  "Koji se bojite Jahve, hvalite njega! Svi od roda Jakovljeva, slavite njega! Svi potomci Izraelovi, njega se bojte! </p>
<p id="v25"><sup><small>25</small></sup>  Jer nije prezreo ni zaboravio muku jadnika, i nije sakrio lice svoje od njega; kad ga je zazvao, on ga je čuo." </p>
<p id="v26"><sup><small>26</small></sup>  Zato ću te hvaliti u zboru veliku, pred vjernicima tvojim izvršit' zavjete. </p>
<p id="v27"><sup><small>27</small></sup>  Siromasi će jesti i nasitit će se, hvalit će Jahvu koji traže njega: nek' živi srce vaše dovijeka! <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Spomenut će se i Jahvi se vratit' svi krajevi zemlje; pred njim će n§icÄe pasti sve obitelji pogana. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Jer Jahvino je kraljevstvo, on je vladar pucima. </p>
<p id="v30"><sup><small>30</small></sup>  Njemu će se jedinom klanjati svi koji snivaju u zemlji, pred njim se sagnuti svi koji u prah silaze. I moja će duša za njega živjeti, </p>
<p id="v31"><sup><small>31</small></sup>  njemu će služiti potomstvo moje. O Gospodu će se pripovijedat' </p>
<p id="v32"><sup><small>32</small></sup>  slijedećem koljenu, o njegovoj pravdi naviještati narodu budućem: "Ovo učini Jahve!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/21">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 21</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/23">
          <span class="pr-2">Psalmi - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:1 <i>Bože moj, zašto me ostavljaš</i>: <a href="/hr/The_Urantia_Book/187#p5_2">KU 187:5.2</a>.  <i>Bože moj, zašto me ostavljaš</i>: <a href="/hr/The_Urantia_Book/187#p5_2">KU 187:5.2</a>. </li>
  <li id="fn2"><a href="#cite2">↑</a> 22:23 <i>Značenja straha</i>: <a href="/hr/The_Urantia_Book/149#p6_3">KU 149:6.3</a>. </li>
  <li id="fn3"><a href="#cite3">↑</a> 22:27 <i>Židovi su Boga smatrali kraljem nad svime</i>: <a href="/hr/The_Urantia_Book/141#p4_1">KU 141:4.1</a>. </li>
  <li id="fn4"><a href="#cite4">↑</a> 22:28 <i>Kraljevstvo kao sadašnja stvarnost</i>: <a href="/hr/The_Urantia_Book/170#p1_2">KU 170:1.2</a>.  <i>Bog vlada narodima</i>: <a href="/hr/The_Urantia_Book/131#p2_5">KU 131:2.5</a>. </li>
  <li id="fn5"><a href="#cite5">↑</a> 22:18 <i>Dijeljenje Isusove odjeće</i>: <a href="/hr/The_Urantia_Book/187#p2_8">KU 187:2.8</a>. </li>
</ol>
</div>
