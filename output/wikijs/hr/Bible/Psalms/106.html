<!--
title: "Psalmi - Poglavlje 106"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/105">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 105</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/107">
          <span class="pr-2">Psalmi - Poglavlje 107</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aleluja!  Hvalite Jahvu jer je dobar, jer je vječna ljubav njegova! </p>
<p id="v2"><sup><small>2</small></sup>  Tko će izreć' djela moći Jahvine, tko li mu iskazat' sve pohvale? </p>
<p id="v3"><sup><small>3</small></sup>  Blaženi što drže naredbe njegove i čine pravo u svako doba! </p>
<p id="v4"><sup><small>4</small></sup>  Sjeti me se, Jahve, po dobroti prema svome puku, pohodi me spasenjem svojim </p>
<p id="v5"><sup><small>5</small></sup>  da uživam sreću izabranih tvojih, da se radujem radosti naroda tvoga, da tvojom se baštinom ponosim. </p>
<p id="v6"><sup><small>6</small></sup>  Zgriješismo kao oci naši, činismo bezakonje, bezbožno radismo. </p>
<p id="v7"><sup><small>7</small></sup>  Oci naši u Egiptu, nehajni za čudesa tvoja, ne spominjahu se velike ljubavi tvoje, već na Svevišnjeg digoše se na Crvenom moru. </p>
<p id="v8"><sup><small>8</small></sup>  Al' on ih izbavi rad' imena svoga da pokaže silu svoju. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Zapovjedi Crvenome moru, i presahnu ono, provede ih izmed valÄa kao kroz pustinju. </p>
<p id="v10"><sup><small>10</small></sup>  Iz ruku mrzitelja njih izbavi, oslobodi iz ruku dušmana. </p>
<p id="v11"><sup><small>11</small></sup>  I prekriše vode neprijatelje njine, ne ostade nijednoga od njih. </p>
<p id="v12"><sup><small>12</small></sup>  Vjerovahu riječima njegovim i hvale mu pjevahu. </p>
<p id="v13"><sup><small>13</small></sup>  Zaboraviše brzo djela njegova, ne uzdaše se u volju njegovu. </p>
<p id="v14"><sup><small>14</small></sup>  Pohlepi se daše u pustinji, iskušavahu Boga u samoći. </p>
<p id="v15"><sup><small>15</small></sup>  I dade im što iskahu, al' u duše njine on groznicu posla. </p>
<p id="v16"><sup><small>16</small></sup>  Zavidješe tada Mojsiju u taboru, Aronu, kog posveti Jahve. </p>
<p id="v17"><sup><small>17</small></sup>  Otvori se zemlja, Datana proždrije, Abiramovo pokri mnoštvo. </p>
<p id="v18"><sup><small>18</small></sup>  Oganj pade na sve mnoštvo njino i zlotvore plamen sažga. </p>
<p id="v19"><sup><small>19</small></sup>  Načiniše tele na Horebu, klanjahu se liku od zlata slivenu. </p>
<p id="v20"><sup><small>20</small></sup>  Zamijeniše Slavu svoju likom bika što proždire travu. </p>
<p id="v21"><sup><small>21</small></sup>  Zaboraviše Boga, koji ih izbavi u Egiptu znamenja čineći </p>
<p id="v22"><sup><small>22</small></sup>  i čudesa u Kamovoj zemlji i strahote na Crvenome moru. </p>
<p id="v23"><sup><small>23</small></sup>  Već namisli da ih satre, al' Mojsije, izabranik njegov, zauze se za njih da srdžbu mu odvrati, te ih ne uništi. </p>
<p id="v24"><sup><small>24</small></sup>  Prezreše oni zemlju željkovanu ne vjerujuć' njegovoj riječi. </p>
<p id="v25"><sup><small>25</small></sup>  Mrmljahu pod šatorima svojim, ne poslušaše glasa Jahvina. </p>
<p id="v26"><sup><small>26</small></sup>  Zakle se tada podignutom rukom: sve će ih pokosit' u pustinji, </p>
<p id="v27"><sup><small>27</small></sup>  potomstvo njino međ' narode razbacat', njih razasut' po zemljama. </p>
<p id="v28"><sup><small>28</small></sup>  Posvetiše se Baal Peoru i jedoše žrtve bogova mrtvih. </p>
<p id="v29"><sup><small>29</small></sup>  Razjariše ga nedjelima svojim, i on na njih pošast baci. </p>
<p id="v30"><sup><small>30</small></sup>  Al' se Pinhas diže, sud izvrši i pošasti nesta tada. </p>
<p id="v31"><sup><small>31</small></sup>  U zasluge to mu uđe u sva pokoljenja dovijeka. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Razjariše ga opet kraj voda meripskih, i Mojsija zlo pogodi zbog njih, </p>
<p id="v33"><sup><small>33</small></sup>  jer mu duh već ogorčiše, nesmotrenu riječ izusti. </p>
<p id="v34"><sup><small>34</small></sup>  I ne istrijebiše naroda za koje im Jahve bješe naredio. </p>
<p id="v35"><sup><small>35</small></sup>  S poganima miješahu se, naučiše djela njina. </p>
<p id="v36"><sup><small>36</small></sup>  Štovahu likove njihove, koji im postaše zamka. </p>
<p id="v37"><sup><small>37</small></sup>  Žrtvovahu sinove svoje i svoje kćeri zlodusima. </p>
<p id="v38"><sup><small>38</small></sup>  Prolijevahu krv nevinu, krv sinova i kćeri svojih, koje žrtvovahu likovima kanaanskim. Zemlja bješe krvlju okaljana, </p>
<p id="v39"><sup><small>39</small></sup>  djelima se svojim uprljaše, učiniše preljub svojim nedjelima. </p>
<p id="v40"><sup><small>40</small></sup>  Na svoj narod Jahve srdžbom planu, zgadi mu se njegova baština. </p>
<p id="v41"><sup><small>41</small></sup>  Predade ih u ruke pogana te vladahu njima mrzitelji njini. </p>
<p id="v42"><sup><small>42</small></sup>  Mučili ih neprijatelji i tlačili rukom svojom. </p>
<p id="v43"><sup><small>43</small></sup>  Prečesto ih izbavljaše, al' ga razjariše naumima svojim: pokošeni bjehu za bezakonja svoja. </p>
<p id="v44"><sup><small>44</small></sup>  On pogleda opet na nevolju njinu kad njihove molitve začu </p>
<p id="v45"><sup><small>45</small></sup>  i sjeti se svog Saveza s njima, sažali se na njih u velikom milosrđu svome. <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Učini da nađu milost u onih što ih bjehu zarobili. </p>
<p id="v47"><sup><small>47</small></sup>  Spasi nas, Jahve, Bože naš, i saberi nas od bezbožnih naroda da slavimo tvoje sveto ime, da se tvojom slavom ponosimo. </p>
<p id="v48"><sup><small>48</small></sup>  Blagoslovljen Jahve, Bog Izraelov, od vijeka dovijeka! I sav narod neka kaže: "Amen! Aleluja!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/105">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 105</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/107">
          <span class="pr-2">Psalmi - Poglavlje 107</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 106:8 <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>. </li>
  <li id="fn2"><a href="#cite2">↑</a> 106:31 <i>Uračunato u pravednost</i>: <a href="/hr/The_Urantia_Book/93#p4_5">KU 93:4.5</a>. </li>
  <li id="fn3"><a href="#cite3">↑</a> 106:45 <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>.  <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>. </li>
</ol>
</div>
