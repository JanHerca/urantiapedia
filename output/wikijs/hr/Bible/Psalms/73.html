<!--
title: "Psalmi - Poglavlje 73"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/72">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 72</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/74">
          <span class="pr-2">Psalmi - Poglavlje 74</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Psalam.  Asafov   Kako je dobar Bog čestitima, Bog onima koji su čista srca! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  A meni umalo noge ne posrnuše, zamalo koraci ne okliznuše, </p>
<p id="v3"><sup><small>3</small></sup>  jer zločincima zavidjeh motreći sreću grešnika. </p>
<p id="v4"><sup><small>4</small></sup>  Nikakvu patnju ne snose, pretilo je tijelo njihovo. </p>
<p id="v5"><sup><small>5</small></sup>  Ne žive u mukama smrtnika, ljudske ih nevolje ne biju. </p>
<p id="v6"><sup><small>6</small></sup>  Stoga je oholost ogrlica vratu njihovu, a nasilje haljina koja ih pokriva. </p>
<p id="v7"><sup><small>7</small></sup>  Iz pretila srca izlazi opakost njihova, srca im se prelijevaju ispraznim tlapnjama. </p>
<p id="v8"><sup><small>8</small></sup>  Podsmjehuju se i zlobno govore, nasiljem prijete odozgo. </p>
<p id="v9"><sup><small>9</small></sup>  Ustima na nebo nasrću, a jezik se njihov obara na zemlju. </p>
<p id="v10"><sup><small>10</small></sup>  Zato moj narod za njima leti i srče obilne vode </p>
<p id="v11"><sup><small>11</small></sup>  pa veli: "Kako da dozna Bog? Spoznaje li Svevišnji?" </p>
<p id="v12"><sup><small>12</small></sup>  Eto, takvi su grešnici: uvijek spokojni, bogatstvo zgrću. </p>
<p id="v13"><sup><small>13</small></sup>  Jesam li, dakle, samo ja uzalud čuvao srce čisto i u nedužnosti prao ruke </p>
<p id="v14"><sup><small>14</small></sup>  kad sam primao udarce svaki dan i kaznu jutro za jutrom? </p>
<p id="v15"><sup><small>15</small></sup>  Da sam kazao: "Govorit ću kao i oni", izdao bih rod sinova tvojih. </p>
<p id="v16"><sup><small>16</small></sup>  Promišljah tada da bih spoznao: al' mi se učini mučno u očima mojim </p>
<p id="v17"><sup><small>17</small></sup>  sve dok ne nađoh ulaz u Božje svetinje pa prozreh kakav im je svršetak. </p>
<p id="v18"><sup><small>18</small></sup>  Zaista, na klizavu stazu ti ih postavljaš, u propast ih obaraš. </p>
<p id="v19"><sup><small>19</small></sup>  Kako učas propadoše, nestaše, užas ih izjede! </p>
<p id="v20"><sup><small>20</small></sup>  Kao što čovjek prezire san kad se probudi, tako ćeš, Gospode, prezreti lik im kada ustaneš. </p>
<p id="v21"><sup><small>21</small></sup>  Kad mi duša bijaše ojađena, a bubrezi probodeni, </p>
<p id="v22"><sup><small>22</small></sup>  bezumnik bijah bez razbora, k'o živinče pred tobom. </p>
<p id="v23"><sup><small>23</small></sup>  Al' ću odsad uvijek biti s tobom, jer ti prihvati desnicu moju: </p>
<p id="v24"><sup><small>24</small></sup>  vodit ćeš me po naumu svojem da me zatim uzmeš u slavu svoju. </p>
<p id="v25"><sup><small>25</small></sup>  Koga ja imam u nebu osim tebe? Kad sam s tobom, ne veselim se zemlji. </p>
<p id="v26"><sup><small>26</small></sup>  Malaksalo mi tijelo i srce: okrilje srca moga, i baštino moja, o Bože, dovijeka! </p>
<p id="v27"><sup><small>27</small></sup>  Doista, propast će oni koji se udaljuju od tebe, istrebljuješ svakog tko ti se iznevjeri. </p>
<p id="v28"><sup><small>28</small></sup>  A meni je milina biti u Božjoj blizini, imati sklonište svoje u Jahvi. Pripovijedat ću sva tvoja djela na vratima Kćeri sionske. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/72">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 72</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/74">
          <span class="pr-2">Psalmi - Poglavlje 74</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 73:1 <i>Bog je dobar</i>: <a href="/hr/The_Urantia_Book/28#p6_21">KU 28:6.21</a>.  <i>1. dio: Bog je dobar</i>: <a href="/hr/The_Urantia_Book/2#p6_3">KU 2:6.3</a>. </li>
</ol>
</div>
