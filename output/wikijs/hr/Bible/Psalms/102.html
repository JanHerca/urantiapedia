<!--
title: "Psalmi - Poglavlje 102"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/101">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 101</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/103">
          <span class="pr-2">Psalmi - Poglavlje 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Molitva nevoljnika koji je klonuo pa svoju tugu izlijeva </p>
<p id="v2"><sup><small>2</small></sup>  Jahve, usliši molitvu moju, i vapaj moj k tebi da dođe! </p>
<p id="v3"><sup><small>3</small></sup>  Nemoj sakrivati lice od mene u dan moje nevolje! Prigni k meni uho svoje: kad te prizovem, brzo me usliši! </p>
<p id="v4"><sup><small>4</small></sup>  Jer moji dani nestaju poput dima, a moje kosti gore kao oganj. </p>
<p id="v5"><sup><small>5</small></sup>  Srce mi se suši kao pokošena trava i kruh svoj zaboravljam jesti. </p>
<p id="v6"><sup><small>6</small></sup>  Od snažnih jecaja mojih kosti mi uz kožu prionuše. </p>
<p id="v7"><sup><small>7</small></sup>  Sličan sam čaplji u pustinji, postah k'o ćuk na pustoj razvalini. </p>
<p id="v8"><sup><small>8</small></sup>  Ne nalazim sna i uzdišem k'o samotan vrabac na krovu. </p>
<p id="v9"><sup><small>9</small></sup>  Svagda me grde dušmani moji; mnome se proklinju što bjesne na me. </p>
<p id="v10"><sup><small>10</small></sup>  Pepeo jedem poput kruha, a piće svoje miješam sa suzama </p>
<p id="v11"><sup><small>11</small></sup>  zbog tvoje ljutine i gnjeva, jer si me digao i bacio. </p>
<p id="v12"><sup><small>12</small></sup>  Moji su dani k'o oduljena sjena, a ja se, gle, sušim poput trave. </p>
<p id="v13"><sup><small>13</small></sup>  A ti, o Jahve, ostaješ dovijeka i tvoje ime kroza sva koljena. </p>
<p id="v14"><sup><small>14</small></sup>  Ustani, smiluj se Sionu: vrijeme je da mu se smiluješ - sada je čas! </p>
<p id="v15"><sup><small>15</small></sup>  Jer milo je slugama tvojim kamenje njegovo, žale ruševine njegove. </p>
<p id="v16"><sup><small>16</small></sup>  Tad će se pogani bojati, Jahve, imena tvojega i svi kraljevi zemlje slave tvoje </p>
<p id="v17"><sup><small>17</small></sup>  kad Jahve opet sazda Sion, kad se pokaže u slavi svojoj, <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  kad se osvrne na prošnju ubogih i ne prezre molitve njihove. </p>
<p id="v19"><sup><small>19</small></sup>  Nek' se zapiše ovo za budući naraštaj, puk što nastane neka hvali Jahvu. </p>
<p id="v20"><sup><small>20</small></sup>  Jer Jahve gleda sa svog uzvišenog svetišta, s nebesa na zemlju gleda </p>
<p id="v21"><sup><small>21</small></sup>  da čuje jauke sužnjeva, da izbavi smrti predane, </p>
<p id="v22"><sup><small>22</small></sup>  da se na Sionu navijesti ime Jahvino i njegova hvala u Jeruzalemu </p>
<p id="v23"><sup><small>23</small></sup>  kad se narodi skupe i kraljevstva da služe Jahvi. </p>
<p id="v24"><sup><small>24</small></sup>  Putem je istrošio sile moje, skratio mi dane. </p>
<p id="v25"><sup><small>25</small></sup>  Rekoh: "Bože moj, nemoj me uzeti u sredini dana mojih! Kroza sva koljena traju godine tvoje. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  U početku utemelji zemlju, i nebo je djelo ruku tvojih. </p>
<p id="v27"><sup><small>27</small></sup>  Propast će, ti ćeš ostati, sve će ostarjeti kao odjeća. Mijenjaš ih poput haljine i nestaju: </p>
<p id="v28"><sup><small>28</small></sup>  ti si uvijek isti - godinama tvojim nema kraja. </p>
<p id="v29"><sup><small>29</small></sup>  Djeca će tvojih slugu živjeti u miru i potomstvo će njihovo trajati pred tobom. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/101">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 101</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/103">
          <span class="pr-2">Psalmi - Poglavlje 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 102:17 <i>Bog čuje vapaje potrebitih</i>: <a href="/hr/The_Urantia_Book/146#p2_9">KU 146:2.9</a>. </li>
  <li id="fn2"><a href="#cite2">↑</a> 102:25 <i>Michaelovo stvaranje</i>: <a href="/hr/The_Urantia_Book/57#p3_8">KU 57:3.8</a>.  <i>Sinovi Stvoritelji stvaraju</i>: <a href="/hr/The_Urantia_Book/21#p2_1">KU 21:2.1</a>.  <i>Sinovi Stvoritelji</i>: <a href="/hr/The_Urantia_Book/21#p0_1">KU 21:0.1</a>. </li>
</ol>
</div>
