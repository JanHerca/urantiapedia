<!--
title: "Psalmi - Poglavlje 35"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/34">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 34</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/36">
          <span class="pr-2">Psalmi - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davidov.   Optuži, Jahve, tužitelje moje i napadni one koji mene napadaju! </p>
<p id="v2"><sup><small>2</small></sup>  Stavi oklop, uzmi štit svoj i ustani meni u pomoć! </p>
<p id="v3"><sup><small>3</small></sup>  Zavitlaj kopljem i presretni progonitelje moje, reci mojoj duši: "Ja sam tvoje spasenje." </p>
<p id="v4"><sup><small>4</small></sup>  Nek' se smetu i postide koji život moj traže, nek' uzmaknu i nek' se posrame koji mi propast snuju! </p>
<p id="v5"><sup><small>5</small></sup>  Nek' budu k'o pljeva na vjetru kad ih Anđeo Jahvin potjera! </p>
<p id="v6"><sup><small>6</small></sup>  Mračni i skliski bili im putovi kad ih Anđeo Jahvin bude gonio! </p>
<p id="v7"><sup><small>7</small></sup>  Bez razloga napeše mi mrežu, bez razloga grob duši mojoj iskopaše. </p>
<p id="v8"><sup><small>8</small></sup>  Propast će ih stići iznenada, u mrežu koju napeše sami će se uhvatiti, past će u jamu što je iskopaše! </p>
<p id="v9"><sup><small>9</small></sup>  A moja će duše klicati u Jahvi, radovat će se u spasenju njegovu. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Sve će kosti moje govoriti: Tko je, Jahve, poput tebe koji ubogog spasavaš od silnika, jadnika i siromaha od pljačkaša? </p>
<p id="v11"><sup><small>11</small></sup>  Ustadoše svjedoci opaki: pitaju me za ono što ne znam. </p>
<p id="v12"><sup><small>12</small></sup>  Vraćaju mi zlo za dobro, duša moja zapada u osamu. </p>
<p id="v13"><sup><small>13</small></sup>  U bolesti njihovoj nosio sam kostrijet, dušu svoju postom morio, i molitva mi se u krilo vraćala. </p>
<p id="v14"><sup><small>14</small></sup>  Kao za prijateljem, za bratom - obilažah tužan; od žalosti se pogurih kao onaj što za majkom žali. </p>
<p id="v15"><sup><small>15</small></sup>  A sada kad posrnuh ja, oni se raduju, skupiše se protiv mene da udare iznenada, i bez prestanka oni me razdiru. </p>
<p id="v16"><sup><small>16</small></sup>  Ruglom na ruglo iskušavaju me i zubima škripaju na mene. </p>
<p id="v17"><sup><small>17</small></sup>  O Jahve, dokle ćeš gledati? Istrgni mi dušu nasrtajima njihovim, otmi lavovima jedino dobro moje! </p>
<p id="v18"><sup><small>18</small></sup>  Zahvalit ću ti u velikom zboru, slavit ću te među pukom brojnim. </p>
<p id="v19"><sup><small>19</small></sup>  Nek' se ne raduju nada mnom dušmani nepravedni, nek' ne namiguju očima oni koji me nizašto mrze! <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Jer oni ne misle o miru, već spletke snuju protiv mirnih u zemlji. </p>
<p id="v21"><sup><small>21</small></sup>  Razvaljuju svoja usta na me i govore: "Ha, ha, vidjesmo očima svojim!" </p>
<p id="v22"><sup><small>22</small></sup>  Ti sve vidiš, o Jahve! Nemoj šutjeti! Gospode, od mene se ne udaljuj! </p>
<p id="v23"><sup><small>23</small></sup>  Preni se, ustani da me obraniš, Bože moj, Gospode, vodi parnicu moju! </p>
<p id="v24"><sup><small>24</small></sup>  Po svojoj me pravdi sudi, Jahve, Bože moj, nek' se ne raduju nada mnom! </p>
<p id="v25"><sup><small>25</small></sup>  Nek' ne misle u srcu: "Ispunila nam se želja!" Nek' ne reknu: "Progutali smo ga!" </p>
<p id="v26"><sup><small>26</small></sup>  Nek' se postide i posrame svi zajedno koji se nesreći mojoj raduju! Nek' se odjenu stidom i sramotom oni koji se podižu na me! </p>
<p id="v27"><sup><small>27</small></sup>  Nek' radosno kliču kojima je pravo moje na srcu i nek' svagda govore: "Velik je Jahve! Milo mu je spasenje sluge njegova!" </p>
<p id="v28"><sup><small>28</small></sup>  A moj će jezik kazivati pravdu tvoju i hvalu tebi navijeke. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/34">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 34</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/36">
          <span class="pr-2">Psalmi - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 35:9 <i>Bog je radost moje duše</i>: <a href="/hr/The_Urantia_Book/131#p2_10">KU 131:2.10</a>. </li>
  <li id="fn2"><a href="#cite2">↑</a> 35:19 <i>Mrzili su bez razloga</i>: <a href="/hr/The_Urantia_Book/180#p3_2">KU 180:3.2</a>. </li>
</ol>
</div>
