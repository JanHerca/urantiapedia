<!--
title: "Psalmi - Poglavlje 89"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/88">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 88</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/90">
          <span class="pr-2">Psalmi - Poglavlje 90</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poučna pjesma. Ezrahijca Etana. </p>
<p id="v2"><sup><small>2</small></sup>  O ljubavi Jahvinoj pjevat ću dovijeka, kroza sva koljena vjernost ću tvoju naviještati. </p>
<p id="v3"><sup><small>3</small></sup>  Ti reče: "Zavijeke je sazdana ljubav moja!" U nebu utemelji vjernost svoju: </p>
<p id="v4"><sup><small>4</small></sup>  "Savez sklopih s izabranikom svojim, zakleh se Davidu, sluzi svome: </p>
<p id="v5"><sup><small>5</small></sup>  tvoje potomstvo održat ću dovijeka, za sva koljena sazdat ću prijestolje tvoje." </p>
<p id="v6"><sup><small>6</small></sup>  Nebesa veličaju čudesa tvoja, Jahve, i tvoju vjernost u zboru svetih. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  TÓa tko je u oblacima ravan Jahvi, tko li je Jahvi sličan među sinovima Božjim? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Bog je strahovit u zboru svetih, velik i strašan svima oko sebe. </p>
<p id="v9"><sup><small>9</small></sup>  Jahve, Bože nad Vojskama, tko je kao ti? Silan si, Jahve, i vjernost te okružuje. </p>
<p id="v10"><sup><small>10</small></sup>  Ti zapovijedaš bučnome moru, obuzdavaš silu valova njegovih; </p>
<p id="v11"><sup><small>11</small></sup>  ti sasječe Rahaba i zgazi, snažnom mišicom rasu dušmane svoje. </p>
<p id="v12"><sup><small>12</small></sup>  Tvoja su nebesa i tvoja je zemlja, zemljin krug ti si sazdao i sve što je na njemu; </p>
<p id="v13"><sup><small>13</small></sup>  sjever i jug ti si stvorio, Tabor i Hermon kliču imenu tvojemu. </p>
<p id="v14"><sup><small>14</small></sup>  Tvoja je mišica snažna, ruka čvrsta, desnica dignuta. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Pravda i Pravednost temelj su prijestolja tvoga, Ljubav i Istina koračaju pred tobom. </p>
<p id="v16"><sup><small>16</small></sup>  Blago narodu vičnu svetom klicanju, on hodi u sjaju lica tvojega, Jahve, </p>
<p id="v17"><sup><small>17</small></sup>  u tvom se imenu raduje svagda i tvojom se pravdom ponosi. </p>
<p id="v18"><sup><small>18</small></sup>  Jer ti si ures moći njegove, po tvojoj milosti raste snaga naša. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Jer Jahve je štit naš, Svetac Izraelov kralj je naš. </p>
<p id="v20"><sup><small>20</small></sup>  Nekoć si u viđenju govorio pobožnima svojim: "Junaku stavih krunu na glavu, izabranika iz naroda izdigoh; </p>
<p id="v21"><sup><small>21</small></sup>  nađoh Davida, slugu svoga, svetim ga svojim uljem pomazah, </p>
<p id="v22"><sup><small>22</small></sup>  da ruka moja svagda ostane s njime i moja mišica da ga krijepi. </p>
<p id="v23"><sup><small>23</small></sup>  Neće ga nadmudriti dušmanin, niti oboriti sin bezakonja. </p>
<p id="v24"><sup><small>24</small></sup>  Razbit ću pred njim protivnike njegove, pogubit ću mrzitelje njegove. </p>
<p id="v25"><sup><small>25</small></sup>  Vjernost moja i dobrota bit će s njime i u mome imenu rast će mu snaga. </p>
<p id="v26"><sup><small>26</small></sup>  Pružit ću njegovu ruku nad more, do Rijeke desnicu njegovu. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  On će me zvati: 'Oče moj! Bože moj i hridi spasa mojega.' </p>
<p id="v28"><sup><small>28</small></sup>  A ja ću ga prvorođencem učiniti, najvišim među kraljevima svijeta. </p>
<p id="v29"><sup><small>29</small></sup>  Njemu ću sačuvati dovijeka naklonost svoju i Savez svoj vjeran. </p>
<p id="v30"><sup><small>30</small></sup>  Njegovo ću potomstvo učiniti vječnim i prijestolje mu kao dan nebeski. </p>
<p id="v31"><sup><small>31</small></sup>  Ako li mu sinovi Zakon moj ostave i ne budu hodili po naredbama mojim, </p>
<p id="v32"><sup><small>32</small></sup>  ako li prestupe odredbe moje i ne budu čuvali zapovijedi mojih; </p>
<p id="v33"><sup><small>33</small></sup>  šibom ću kazniti nedjelo njihovo, udarcima ljutim krivicu njihovu, </p>
<p id="v34"><sup><small>34</small></sup>  ali mu naklonosti svoje oduzeti neću niti ću prekršiti vjernosti svoje. </p>
<p id="v35"><sup><small>35</small></sup>  Neću povrijediti Saveza svojega i neću poreći obećanja svoga. </p>
<p id="v36"><sup><small>36</small></sup>  Jednom se zakleh svetošću svojom: Davida prevariti neću: </p>
<p id="v37"><sup><small>37</small></sup>  potomstvo će njegovo ostati dovijeka, prijestolje njegovo preda mnom kao sunce, </p>
<p id="v38"><sup><small>38</small></sup>  ostat će dovijeka kao mjesec, vjerni svjedok na nebu." </p>
<p id="v39"><sup><small>39</small></sup>  A sada ti ga odbi i odbaci, silno se razgnjevi na pomazanika svoga. </p>
<p id="v40"><sup><small>40</small></sup>  Prezre Savez sa slugom svojim i krunu njegovu do zemlje ponizi. </p>
<p id="v41"><sup><small>41</small></sup>  Razvali sve zidine njegove, njegove utvrde u ruševine baci. </p>
<p id="v42"><sup><small>42</small></sup>  Pljačkaju ga svi što naiđu, na ruglo je susjedima svojim. </p>
<p id="v43"><sup><small>43</small></sup>  Podiže desnicu dušmana njegovih i obradova protivnike njegove. </p>
<p id="v44"><sup><small>44</small></sup>  Otupi oštricu mača njegova, u boju mu ne pomože. </p>
<p id="v45"><sup><small>45</small></sup>  Njegovu sjaju kraj učini, njegovo prijestolje na zemlju obori. </p>
<p id="v46"><sup><small>46</small></sup>  Skratio si dane mladosti njegove, sramotom ga pokrio. </p>
<p id="v47"><sup><small>47</small></sup>  TÓa dokle ćeš, Jahve? Zar ćeš se uvijek skrivati? Hoće li gnjev tvoj k'o oganj gorjeti? </p>
<p id="v48"><sup><small>48</small></sup>  Sjeti se kako je kratak život moj, kako si ljude prolazne stvorio! </p>
<p id="v49"><sup><small>49</small></sup>  Tko živ smrti vidjeti neće? Tko će od ruke Podzemlja dušu sačuvati? </p>
<p id="v50"><sup><small>50</small></sup>  Gdje li je, Jahve, tvoja dobrota iskonska kojom se Davidu zakle na vjernost svoju? </p>
<p id="v51"><sup><small>51</small></sup>  Sjeti se, Jahve, sramote slugu svojih: u srcu nosim svu mržnju pogana </p>
<p id="v52"><sup><small>52</small></sup>  s kojom nasrću dušmani tvoji, Jahve, s kojom nasrću na korake pomazanika tvoga. </p>
<p id="v53"><sup><small>53</small></sup>  Blagoslovljen Jahve dovijeka! Tako neka bude. Amen! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/88">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 88</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/90">
          <span class="pr-2">Psalmi - Poglavlje 90</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 89:6 <i>Dio 2: Tko se može usporediti</i>: <a href="/hr/The_Urantia_Book/97#p1_7">KU 97:1.7</a>. </li>
  <li id="fn2"><a href="#cite2">↑</a> 89:7 <i>Rajske skupštine</i>: <a href="/hr/The_Urantia_Book/43#p9_1">KU 43:9.1</a>. </li>
  <li id="fn3"><a href="#cite3">↑</a> 89:18 <i>Dio 7: Jer on je naš kralj</i>: <a href="/hr/The_Urantia_Book/137#p8_4">KU 137:8.4</a>. </li>
  <li id="fn4"><a href="#cite4">↑</a> 89:26 <i>Nazivanje Boga „našim Ocem“</i>: <a href="/hr/The_Urantia_Book/1#p1_5">KU 1:1.5</a>.  <i>Nazivanje Boga „našim Ocem“</i>: <a href="/hr/The_Urantia_Book/1#p1_1">KU 1:1.1</a>.  <i>Božji potomak</i>: <a href="/hr/The_Urantia_Book/1#p3_1">KU 1:3.1</a>. </li>
  <li id="fn5"><a href="#cite5">↑</a> 89:26-27 <i>Bog je naš Otac</i>: <a href="/hr/The_Urantia_Book/149#p6_8">KU 149:6.8</a>.  <i>Bog je MOJ Otac</i>: <a href="/hr/The_Urantia_Book/131#p10_5">KU 131:10.5</a>.  <i>Bog je naš Otac</i>: <a href="/hr/The_Urantia_Book/141#p4_2">KU 141:4.2</a>.  <i>Odnos oca i djeteta</i>: <a href="/hr/The_Urantia_Book/131#p10_8">KU 131:10.8</a>.  <i>Bog: voljeni Otac svih ljudi</i>: <a href="/hr/The_Urantia_Book/194#p4_6">KU 194:4.6</a>.  <i>Odnos oca i djeteta</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn6"><a href="#cite6">↑</a> 89:14 <i>Bog pravde</i>: <a href="/hr/The_Urantia_Book/96#p6_3">KU 96:6.3</a>. </li>
</ol>
</div>
