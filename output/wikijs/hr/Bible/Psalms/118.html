<!--
title: "Psalmi - Poglavlje 118"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/117">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 117</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/119">
          <span class="pr-2">Psalmi - Poglavlje 119</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aleluja!  Zahvaljujte Jahvi jer je dobar, jer je vječna ljubav njegova! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Neka rekne dom Izraelov: "Vječna je ljubav njegova!" </p>
<p id="v3"><sup><small>3</small></sup>  Neka rekne dom Aronov: "Vječna je ljubav njegova!" </p>
<p id="v4"><sup><small>4</small></sup>  Svi koji se Jahve boje neka reknu: "Vječna je ljubav njegova!" </p>
<p id="v5"><sup><small>5</small></sup>  Iz tjeskobe Jahvu ja zazvah: on me usliša i oslobodi. </p>
<p id="v6"><sup><small>6</small></sup>  Jahve je sa mnom i ja ne strahujem: što mi tko može? </p>
<p id="v7"><sup><small>7</small></sup>  Jahve je sa mnom, pomoć moja, i zbunjene gledam dušmane. </p>
<p id="v8"><sup><small>8</small></sup>  Bolje se Jahvi uteći nego se uzdat' u čovjeka. </p>
<p id="v9"><sup><small>9</small></sup>  Bolje se Jahvi uteći nego se uzdat' u mogućnike. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Pogani me okružiše: imenom ih Jahvinim uništih. </p>
<p id="v11"><sup><small>11</small></sup>  Opkoliše me odasvud: imenom ih Jahvinim uništih. </p>
<p id="v12"><sup><small>12</small></sup>  Opkoliše me poput pčela, ubod im žeže kao trnje zapaljeno: imenom ih Jahvinim uništih. </p>
<p id="v13"><sup><small>13</small></sup>  Gurahu me, gurahu, da me obore, ali mi Jahve pomože. </p>
<p id="v14"><sup><small>14</small></sup>  Jahve je moja snaga i pjesma, on mi je spasitelj. </p>
<p id="v15"><sup><small>15</small></sup>  Čuj! Radost i spasenje odzvanja šatorima pravednika: Jahvina se proslavi desnica, </p>
<p id="v16"><sup><small>16</small></sup>  Jahvina me uzdigne desnica, Jahvina se proslavi desnica! </p>
<p id="v17"><sup><small>17</small></sup>  Ne, umrijeti neću nego živjeti i kazivat ću djela Jahvina. </p>
<p id="v18"><sup><small>18</small></sup>  Kaznom teškom kaznio me Jahve, ali me smrti ne preda. </p>
<p id="v19"><sup><small>19</small></sup>  Otvorite mi širom vrata pravde: ući ću, Jahvi zahvalit'! </p>
<p id="v20"><sup><small>20</small></sup>  "Ovo su vrata Jahvina, na njih ulaze pravedni!" </p>
<p id="v21"><sup><small>21</small></sup>  Zahvalit ću ti što si me uslišio i moj postao spasitelj. </p>
<p id="v22"><sup><small>22</small></sup>  Kamen što ga odbaciše graditelji postade kamen zaglavni. <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Jahvino je to djelo: kakvo čudo u očima našim! </p>
<p id="v24"><sup><small>24</small></sup>  Ovo je dan što ga učini Jahve: kličimo i radujmo se njemu! </p>
<p id="v25"><sup><small>25</small></sup>  O Jahve, spasenje nam daj! Jahve, sreću nam daj! </p>
<p id="v26"><sup><small>26</small></sup>  Blagoslovljen koji dolazi u imenu Jahvinu! Blagoslivljamo vas iz Doma Jahvina! <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  Obasjao nas Bog Jahve! Složite povorku s grančicama u ruci sve do rogova žrtvenika. </p>
<p id="v28"><sup><small>28</small></sup>  Ti si Bog moj - tebi zahvaljujem: Bože moj, tebe ja uzvisujem. </p>
<p id="v29"><sup><small>29</small></sup>  Zahvaljujte Jahvi jer je dobar, jer je vječna ljubav njegova! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/117">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 117</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/119">
          <span class="pr-2">Psalmi - Poglavlje 119</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 118:1-29 <i>Psalmi 113-118</i>: <a href="/hr/The_Urantia_Book/162#p4_4">KU 162:4.4</a>.  <i>Završite pjevanjem himne (Psalam 118)</i>: <a href="/hr/The_Urantia_Book/179#p5_10">KU 179:5.10</a>.  <i>Završava pjevanjem himne</i>: <a href="/hr/The_Urantia_Book/179#p5_10">KU 179:5.10</a>. </li>
  <li id="fn2"><a href="#cite2">↑</a> 118:1,4 <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn3"><a href="#cite3">↑</a> 118:1-4 <i>Njegova milost traje vječno</i>: <a href="/hr/The_Urantia_Book/2#p4_1">KU 2:4.1</a>. </li>
  <li id="fn4"><a href="#cite4">↑</a> 118:9 <i>Bolje vjerovati Gospodinu nego knezovima</i>: <a href="/hr/The_Urantia_Book/152#p5_3">KU 152:5.3</a>. </li>
  <li id="fn5"><a href="#cite5">↑</a> 118:22 <i>Postaje kamen temeljac</i>: <a href="/hr/The_Urantia_Book/173#p4_4">KU 173:4.4</a>. </li>
  <li id="fn6"><a href="#cite6">↑</a> 118:26 <i>Blago onome koji dolazi —</i>: <a href="/hr/The_Urantia_Book/172#p3_9">KU 172:3.9</a>. </li>
</ol>
</div>
