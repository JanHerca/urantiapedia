<!--
title: "Psalmi - Poglavlje 77"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/76">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 76</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/78">
          <span class="pr-2">Psalmi - Poglavlje 78</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi. Po Jedutunu. Asafov. Psalam. </p>
<p id="v2"><sup><small>2</small></sup>  Glasom svojim Bogu vapijem, glas mi se Bogu diže i on me čuje. </p>
<p id="v3"><sup><small>3</small></sup>  U dan nevolje tražim Gospodina, noću mi se ruka neumorno pruža k njemu, ne može se utješit' duša moja. </p>
<p id="v4"><sup><small>4</small></sup>  Spominjem se Boga i uzdišem; kad razmišljam, daha mi nestane. </p>
<p id="v5"><sup><small>5</small></sup>  Vjeđe moje držiš, potresen sam, ne mogu govoriti. </p>
<p id="v6"><sup><small>6</small></sup>  Mislim na drevne dane i sjećam se davnih godina; </p>
<p id="v7"><sup><small>7</small></sup>  razmišljam noću u srcu, mislim, i duh moj ispituje: </p>
<p id="v8"><sup><small>8</small></sup>  "Hoće li Gospodin odbaciti zauvijek i hoće li ikad još biti milostiv? </p>
<p id="v9"><sup><small>9</small></sup>  Je li njegova dobrota minula zauvijek, njegovo obećanje propalo za sva pokoljenja? </p>
<p id="v10"><sup><small>10</small></sup>  Zar Bog je zaboravio da se smiluje, ili je gnjevan zatvorio smilovanje svoje?" </p>
<p id="v11"><sup><small>11</small></sup>  I govorim: "Ovo je bol moja: promijenila se desnica Višnjega." </p>
<p id="v12"><sup><small>12</small></sup>  Spominjem se djela Jahvinih, sjećam se tvojih pradavnih čudesa. </p>
<p id="v13"><sup><small>13</small></sup>  Promatram sva djela tvoja, razmatram ono što si učinio. </p>
<p id="v14"><sup><small>14</small></sup>  Svet je tvoj put, o Bože: koji je bog tako velik kao Bog naš? </p>
<p id="v15"><sup><small>15</small></sup>  Ti si Bog koji čudesa stvaraš, na pucima si pokazao silu svoju. </p>
<p id="v16"><sup><small>16</small></sup>  Mišicom si izbavio narod svoj, sinove Jakovljeve i Josipove. </p>
<p id="v17"><sup><small>17</small></sup>  Vode te ugledaše, Bože, ugledaše te vode i ustuknuše, bezdani se uzburkaše. </p>
<p id="v18"><sup><small>18</small></sup>  Oblaci prosuše vode, oblaci zatutnjiše gromom i tvoje strijele poletješe. </p>
<p id="v19"><sup><small>19</small></sup>  Grmljavina tvoja u vihoru zaori, munje rasvijetliše krug zemaljski, zemlja se zatrese i zadrhta. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Kroz more put se otvori tebi i tvoja staza kroz vode goleme, a tragova tvojih nitko ne vidje. </p>
<p id="v21"><sup><small>21</small></sup>  Ti si svoj narod vodio kao stado rukama Mojsija i Arona. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/76">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 76</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/78">
          <span class="pr-2">Psalmi - Poglavlje 78</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 77:19 <i>Dio 2: Božanski koraci</i>: <a href="/hr/The_Urantia_Book/2#p1_1">KU 2:1.1</a>. </li>
</ol>
</div>
