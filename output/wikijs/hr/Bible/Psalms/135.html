<!--
title: "Psalmi - Poglavlje 135"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/134">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 134</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/136">
          <span class="pr-2">Psalmi - Poglavlje 136</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aleluja!  Hvalite ime Jahvino, hvalite, sluge Jahvine </p>
<p id="v2"><sup><small>2</small></sup>  koji u Domu Jahvinu stojite u predvorjima Doma Boga našega! </p>
<p id="v3"><sup><small>3</small></sup>  Hvalite Jahvu jer dobar je Jahve, pjevajte imenu njegovu jer je ljupko! </p>
<p id="v4"><sup><small>4</small></sup>  Jer Jahve sebi odabra Jakova, Izraela za dragu svojinu. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Znadem da je velik Jahve, da je nad bozima svim gospodar. </p>
<p id="v6"><sup><small>6</small></sup>  Što god se Jahvi svidi, to čini na nebu i na zemlji, na moru i u bezdanima. </p>
<p id="v7"><sup><small>7</small></sup>  Oblake diže s kraja zemlje; stvara kiši munje, vjetar izvodi iz skrovišta njegovih. </p>
<p id="v8"><sup><small>8</small></sup>  On Egiptu pobi prvorođence, ljude i stoku podjednako. </p>
<p id="v9"><sup><small>9</small></sup>  On učini znamenja i čudesa usred tebe, Egipte, protiv Faraona i svih slugu njegovih. </p>
<p id="v10"><sup><small>10</small></sup>  On pobi narode mnoge i pogubi kraljeve moćne: </p>
<p id="v11"><sup><small>11</small></sup>  Sihona, kralja amorejskog, i Oga, kralja bašanskog, i sva kraljevstva kanaanska. </p>
<p id="v12"><sup><small>12</small></sup>  I dade njihovu zemlju u baštinu, u baštinu Izraelu, narodu svom. </p>
<p id="v13"><sup><small>13</small></sup>  Ime tvoje, o Jahve, ostaje dovijeka i spomen na te, o Jahve, od koljena do koljena. </p>
<p id="v14"><sup><small>14</small></sup>  Jer Jahve štiti narod svoj, slugama svojim on je milostiv. </p>
<p id="v15"><sup><small>15</small></sup>  Kumiri poganski, srebro i zlato, ljudskih su ruku djelo: </p>
<p id="v16"><sup><small>16</small></sup>  usta imaju, a ne govore; oči imaju, a ne vide; </p>
<p id="v17"><sup><small>17</small></sup>  uši imaju, a ne čuju; i nema daha u ustima njihovim. </p>
<p id="v18"><sup><small>18</small></sup>  Takvi su i oni koji ih napraviše i svi koji se u njih uzdaju. </p>
<p id="v19"><sup><small>19</small></sup>  Dome Izraelov, Jahvu blagoslivljaj! Dome Aronov, Jahvu blagoslivljaj! </p>
<p id="v20"><sup><small>20</small></sup>  Dome Levijev, Jahvu blagoslivljaj! Štovatelji Jahvini, Jahvu blagoslivljajte! </p>
<p id="v21"><sup><small>21</small></sup>  Blagoslovljen sa Siona Jahve koji prebiva u Jeruzalemu! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/134">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 134</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/136">
          <span class="pr-2">Psalmi - Poglavlje 136</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 135:4 <i>Izabrani Božji narod</i>: <a href="/hr/The_Urantia_Book/96#p5_6">KU 96:5.6</a>.  <i>Odabrani ljudi</i>: <a href="/hr/The_Urantia_Book/93#p5_1">KU 93:5.1</a>.  <i>Odabrani ljudi</i>: <a href="/hr/The_Urantia_Book/97#p10_1">KU 97:10.1</a>.  <i>Odabrani ljudi</i>: <a href="/hr/The_Urantia_Book/97#p4_2">KU 97:4.2</a>.  <i>Odabrani ljudi</i>: <a href="/hr/The_Urantia_Book/121#p2_8">KU 121:2.8</a>. </li>
  <li id="fn2"><a href="#cite2">↑</a> 135:4, <i>Odabrani ljudi</i>: <a href="/hr/The_Urantia_Book/96#p2_3">KU 96:2.3</a>. </li>
</ol>
</div>
