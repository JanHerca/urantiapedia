<!--
title: "Psalmi - Poglavlje 31"
description: 
published: true
date: 2025-11-18T12:59:53Z
tags: bible, bible—psalms
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/30">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 30</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/32">
          <span class="pr-2">Psalmi - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zborovođi.  Psalam. Davidov. </p>
<p id="v2"><sup><small>2</small></sup>  Tebi se, Jahve, utječem, o, da se ne postidim nikada: u svojoj me pravdi izbavi! </p>
<p id="v3"><sup><small>3</small></sup>  Prikloni k meni uho svoje, pohiti da me oslobodiš! Budi mi hrid zaštite, tvrđava spasenja. </p>
<p id="v4"><sup><small>4</small></sup>  Jer ti si hrid moja, tvđava moja, radi svoga imena vodi me i ravnaj. </p>
<p id="v5"><sup><small>5</small></sup>  Izvuci me iz mreže koju mi zapeše, jer ti si moje utočište. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  U tvoje ruke duh svoj predajem: otkupi me, Jahve, Bože vjerni. </p>
<p id="v7"><sup><small>7</small></sup>  Ti mrziš one koji štuju ništavne kumire, a ja se u Jahvu uzdam. </p>
<p id="v8"><sup><small>8</small></sup>  Radosno ću klicat' tvojoj milosti, jer si na moju bijedu pogledao, pomogao u tjeskobi duši mojoj. </p>
<p id="v9"><sup><small>9</small></sup>  Nisi me predao u ruke dušmana, noge si mi na prostran put izveo. </p>
<p id="v10"><sup><small>10</small></sup>  Smiluj mi se, Jahve, jer sam u tjeskobi, od jada slabi mi oko, duša i tijelo. </p>
<p id="v11"><sup><small>11</small></sup>  Život mi se troši u gorčini, ljeta moja u jecanju. U muci mi se iscrpila snaga i kosti su moje klonule. </p>
<p id="v12"><sup><small>12</small></sup>  Dušmanima svojim postao sam ruglo, susjedima podsmijeh, a znancima strašilo; koji me vide vani, bježe od mene. </p>
<p id="v13"><sup><small>13</small></sup>  Nestalo me k'o mrtvaca iz sjećanja ljudi, postadoh k'o razbijena posuda. </p>
<p id="v14"><sup><small>14</small></sup>  Čujem šaputanje mnogih, užas odasvud: sastaju se protiv mene i smišljaju kako da mi život oduzmu. </p>
<p id="v15"><sup><small>15</small></sup>  A ja se, Jahve, u tebe uzdam; govorim: Ti si Bog moj! </p>
<p id="v16"><sup><small>16</small></sup>  U tvojoj je ruci sudbina moja: istrgni me iz ruke dušmana i onih koji me progone! </p>
<p id="v17"><sup><small>17</small></sup>  Rasvijetli lice nad slugom svojim, po svojoj me dobroti spasi. </p>
<p id="v18"><sup><small>18</small></sup>  Jahve, ne bilo me stid što tebe zazvah! Neka se postide zlotvori, nek' u Podzemlju zamuknu. </p>
<p id="v19"><sup><small>19</small></sup>  Nek' zanijeme usne lažljive koje protiv pravednika govore drsko, oholo i prezirno. </p>
<p id="v20"><sup><small>20</small></sup>  O, kako je velika, Jahve, tvoja dobrota, koju čuvaš za one koji te se boje, koju iskazuješ onima što se tebi utječu naočigled sinovima čovječjim. </p>
<p id="v21"><sup><small>21</small></sup>  Zaklanjaš ih štitom lica svoga od zavjera ljudskih; u šatoru svom ih skrivaš od jezika svadljivih. </p>
<p id="v22"><sup><small>22</small></sup>  Blagoslovljen Jahve jer me obasu čudesnom dobrotom u gradu tvrdom. </p>
<p id="v23"><sup><small>23</small></sup>  U tjeskobi svojoj već mišljah: "Odbačen sam od pogleda tvoga." Ali ti si čuo glas mog zaziva dok sam tebi vapio. </p>
<p id="v24"><sup><small>24</small></sup>  Ljubite Jahvu, svi sveti njegovi: čuva Jahve svoje vjernike, a po zasluzi vraća onima koji postupaju oholo. </p>
<p id="v25"><sup><small>25</small></sup>  Budite hrabri i jaka srca, svi koji se u Jahvu uzdate! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Psalms/30">
          <span class="mdi mdi-arrow-left-drop-circle"></span><span class="pl-2">Psalmi - Poglavlje 30</span>
        </a>
        </td>
        <td>
        <a href="/hr/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Psalms/32">
          <span class="pr-2">Psalmi - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:5 <i>U ruke preporučite duh</i>: <a href="/hr/The_Urantia_Book/188#p3_4">KU 188:3.4</a>. </li>
</ol>
</div>
