<!--
title: "Estera - Poglavlje 9"
description: 
published: true
date: 2025-11-18T12:59:53Z
tags: bible, bible—esther
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/8">
          <span class="mdi mdi-arrow-left-drop-circle"></span><span class="pl-2">Estera - Poglavlje 8</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/10">
          <span class="pr-2">Estera - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Trinaestoga dana dvanaestog mjeseca, mjeseca Adara, kad je  morala biti izvršena odredba kraljevog ukaza, istoga dana u koji  su se neprijatelji Židova nadali zavladati nad njima dogodi se  obrnuto: Židovi zavladaše nad neprijateljima svojim. </p>
<p id="v2"><sup><small>2</small></sup>  Židovi se sakupiše po svojim gradovima u svim pokrajinama  kralja Ahasvera da udare na one koji su tražili njihovu propast.  I nitko se nije usuđivao da im pruži otpor, jer je sve narode  spopao strah od Židova. </p>
<p id="v3"><sup><small>3</small></sup>  Svi su knezovi pokrajina i namjesnici, upravljači i činovnici kraljevi štitili Židove jer ih je obuzeo  strah od Mordokaja. </p>
<p id="v4"><sup><small>4</small></sup>  Jer je Mordokaj postao velik na kraljevskom  dvoru, i po svim pokrajinama širio se glas da Mordokaj postaje  sve moćniji. </p>
<p id="v5"><sup><small>5</small></sup>  Židovi, dakle, udariše mačem po svim svojim neprijateljima, sasjekoše ih i zatrše; sa svojim mrziteljima postupiše kako  im se htjelo. </p>
<p id="v6"><sup><small>6</small></sup>  Samo u tvrđavi Suzi smakoše i zatrše Židovi  pet stotina ljudi; </p>
<p id="v7"><sup><small>7</small></sup>  pogubiše Paršandatu, Dalfona, Aspatu, </p>
<p id="v8"><sup><small>8</small></sup>  Poratu, Adaliju, Aridatu, </p>
<p id="v9"><sup><small>9</small></sup>  Parmaštu, Arisaja, Aridaja, Jezatu </p>
<p id="v10"><sup><small>10</small></sup>  i  deset sinova Hamana, sina Hamdatina, progonitelja Židova. Ali  se ne pojagmiše za plijenom. </p>
<p id="v11"><sup><small>11</small></sup>  Toga istog dana, doznavši za broj ubijenih u tvrđavi  Suzi, </p>
<p id="v12"><sup><small>12</small></sup>  kralj reče kraljici Esteri: "U tvrđavi Suzi Židovi  su smaknuli i uništili pet stotina ljudi i deset Hamanovih sinova.  Što su tek onda izveli u ostalim pokrajinama kraljevim? Koja  je sada molba tvoja? Bit će uslišana! Koja je tvoja želja? Bit  će ispunjena!" </p>
<p id="v13"><sup><small>13</small></sup>  "Ako je kralju po volji," reče Estera, "neka  se Židovima koji žive u Suzi dopusti još sutra primijeniti isti  zakon kao i danas i neka se objesi deset Hamanovih sinova." </p>
<p id="v14"><sup><small>14</small></sup>  Kralj naredi da se tako učini: zakon bi u Suzi proglašen  i deset Hamanovih sinova obješeno. </p>
<p id="v15"><sup><small>15</small></sup>  Tako se Židovi Suze sakupiše  i četrnaestoga dana mjeseca Adara pa pobiše u Suzi još tri stotine  ljudi. Ali se ni tada ne pojagmiše za plijenom. </p>
<p id="v16"><sup><small>16</small></sup>  Ostali Židovi, oni koji su živjeli u kraljevskim pokrajinama, sakupiše se da brane svoje živote i mir od neprijatelja: pobiše  sedamdeset i pet tisuća dušmana. Ali se ni tada ne pojagmiše  za plijenom. Bio je trinaesti dan mjeseca Adara. </p>
<p id="v17"><sup><small>17</small></sup>  Četrnaestoga  dana Židovi su mirovali: to bijaše dan gozbe i veselja. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Židovi  u Suzi koji su se sakupili trinaestoga i četrnaestoga dana mirovahu  petnaestoga dana; to je bio dan njihova veselja i gozbi. </p>
<p id="v19"><sup><small>19</small></sup>  Zbog  toga Židovi pripoljci, oni koji žive po neutvrđenim selima, blagdanski  svetkuju četrnaesti dan mjeseca Adara veseleći se i gozbujući  i među sobom izmjenjujući darove. </p>
<p id="v20"><sup><small>20</small></sup>  Mordokaj opisa te događaje i upravi pisma Židovima svih  blizih i dalekih pokrajina kralja Ahasvera. </p>
<p id="v21"><sup><small>21</small></sup>  Naložio im je  da četrnaesti i petnaesti dan mjeseca Adara svake godine slave </p>
<p id="v22"><sup><small>22</small></sup>  kao dane u kojima su Židovi postigli spokoj od svojih neprijatelja  i kao mjesec koji je bio pretvorio u radost njihovu tugu a u  blagdan njihovo žalovanje. Neka ih slave gozbom i veseljem, izmjenjujući  među sobom darove i dijeleći poklone ubogima. </p>
<p id="v23"><sup><small>23</small></sup>  Židovi prihvatiše  da drže ono što su već sami od sebe počeli slaviti i o čemu im  je pisao Mordokaj: </p>
<p id="v24"><sup><small>24</small></sup>  "Haman, sin Hamdatin, Agađanin, progonitelj  svih Židova, kako je bio naumio sve ih uništiti, baci 'Pur',  to jest ždrijeb, za njihovo smaknuće i zator; </p>
<p id="v25"><sup><small>25</small></sup>  ali kad je  za njegovu zamisao doznao kralj, on pismeno naredi: 'Neka se  na njegovu glavu obori opaki naum što ga bijaše zasnovao protiv  Židova i neka bude obješen, on i sinovi njegovi.'" </p>
<p id="v26"><sup><small>26</small></sup>  Zbog toga su ti dani nazvani Purim, prema riječi Pur.  Zato prema svem sadržaju toga pisma i prema onome što su vidjeli  i što im bijaše preneseno </p>
<p id="v27"><sup><small>27</small></sup>  Židovi se neopozivo obvezaše i  prihvatiše za se, za svoje potomke i za sve one koji se s njima  budu udružili da će svake godine slaviti ta dva dana prema tom  propisu i u to vrijeme. </p>
<p id="v28"><sup><small>28</small></sup>  Te dane valja slaviti i njih se sjećati  od pokoljenja do pokoljenja u svakoj obitelji, pokrajini i gradu;  ti dani Purima ne smiju iščeznuti ispred Židova, ni spomen na  njih biti izbrisan iz njihova roda. </p>
<p id="v29"><sup><small>29</small></sup>  Kraljica Estera, kći Abihailova, i Židov Mordokaj pisali  su to što snažnije da tako još jednom potkrijepe pismo o Purimu. </p>
<p id="v30"><sup><small>30</small></sup>  Pisma su poslali svim Židovima u sto dvadeset i sedam pokrajina  Ahasverova kraljevstva s porukom mira i vjernosti; </p>
<p id="v31"><sup><small>31</small></sup>  da obdržavaju  te dane Purima u njihovo određeno vrijeme, kako su to odredili  Židov Mordokaj i kraljica Estera, i da drže post i molitve, onako  kako su to oni obvezali sebe i svoje potomke. </p>
<p id="v32"><sup><small>32</small></sup>  Tako Esterina  naredba ozakoni ove propise Purima i to bi zapisano u knjigu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/8">
          <span class="mdi mdi-arrow-left-drop-circle"></span><span class="pl-2">Estera - Poglavlje 8</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/10">
          <span class="pr-2">Estera - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:17-32 <i>Blagdan Purim</i>: <a href="/hr/The_Urantia_Book/125#p1_5">KU 125:1.5</a>. </li>
</ol>
</div>
