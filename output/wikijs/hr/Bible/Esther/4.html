<!--
title: "Estera - Poglavlje 4"
description: 
published: true
date: 2025-11-18T12:59:53Z
tags: bible, bible—esther
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/3">
          <span class="mdi mdi-arrow-left-drop-circle"></span><span class="pl-2">Estera - Poglavlje 3</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/5">
          <span class="pr-2">Estera - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mordokaj doznade za sve što se dogodilo: razdera na sebi haljine, navuče kostrijet, posu se pepelom i prođe posred grada kukajući  glasno i gorko. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Dođe samo do kraljevih vrata, jer s onom kostrijeti  na sebi ne mogaše kroz njih proći. </p>
<p id="v3"><sup><small>3</small></sup>  U svakoj je pokrajini,  svuda gdje se doznala kraljeva riječ i njegov proglas, među Židovima  zavladala žalost: postili su, plakali i jadikovali. Mnogima od  njih kostrijet i pepeo posta ležaj. </p>
<p id="v4"><sup><small>4</small></sup>  Esterine djevojke i njezini eunusi dođoše da je o tome  obavijeste. Kraljica se veoma uznemiri. Posla Mordokaju haljine  da bi ih obukao a skinuo sa sebe kostrijet, ali on to odbi. </p>
<p id="v5"><sup><small>5</small></sup>  Nato  Estera pozva Hataka, jednog od kraljevih eunuha koji joj je bio  određen za službu, pa ga posla k Mordokaju da dozna od njega  što se dogodilo i zbog čega je takav. </p>
<p id="v6"><sup><small>6</small></sup>  Hatak ode do Mordokaja  na gradski trg, pred vrata kraljeva. </p>
<p id="v7"><sup><small>7</small></sup>  Mordokaj mu pripovjedi  što mu se dogodilo i podrobno ga obavijesti o novcu koji je Haman  obećao položiti u kraljevu riznicu da bi mogao uništiti Židove. </p>
<p id="v8"><sup><small>8</small></sup>  Dade mu i prijepis naredbe o njihovu zatoru, koja je objavljena  u Suzi, da je pokaže Esteri te da joj javi i naloži neka ide  kralju: neka ga moli za milost i posreduje kod njega za svoj  narod. </p>
<p id="v9"><sup><small>9</small></sup>  Hatak se vrati i donese Esteri Mordokajevu poruku. </p>
<p id="v10"><sup><small>10</small></sup>  Estera  odvrati Hataku i naredi mu da saopći Mordokaju: </p>
<p id="v11"><sup><small>11</small></sup>  "Svi službenici  kraljevi i narod kraljevih pokrajina znaju kako svakoga onoga, bio on muškarac ili žena, koji nepozvan uđe kralju u unutrašnje  predvorje čeka jedan jedini zakon: smrtna kazna, osim ako kralj  ne pruži takvome svoje zlatno žezlo i poštedi mu život. A ja  već trideset dana nisam bila pozvana kralju." </p>
<p id="v12"><sup><small>12</small></sup>  Mordokaju bjehu saopćene Esterine riječi, </p>
<p id="v13"><sup><small>13</small></sup>  pa on poruči  Esteri: "Nemoj misliti da ćeš se zato što se nalaziš u kraljevoj  palači spasiti jedina od svih Židova: </p>
<p id="v14"><sup><small>14</small></sup>  jer budeš li u ovoj  prilici šutjela, doći će Židovima pomoć i spas s druge strane, a ti ćeš s kućom svoga oca propasti. Tko zna nisi li se baš  i popela do kraljevske časti zbog časa kao što je ovaj?" </p>
<p id="v15"><sup><small>15</small></sup>  Estera i opet poruči Mordokaju: </p>
<p id="v16"><sup><small>16</small></sup>  "Hajde, sakupi sve  Židove koji se nalaze u Suzi. Postite za me: tri dana i tri noći  ne jedite niti pijte. I ja ću tako postiti sa svojim djevojkama.  Tako pripremljena ući ću kralju i unatoč zakonu, pa treba li  da poginem, poginut ću." </p>
<p id="v17"><sup><small>17</small></sup>  Mordokaj se onda povuče i učini što mu je naredila Estera. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/3">
          <span class="mdi mdi-arrow-left-drop-circle"></span><span class="pl-2">Estera - Poglavlje 3</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/5">
          <span class="pr-2">Estera - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:1,3 <i>Korijest i pepeo</i>: <a href="/hr/The_Urantia_Book/163#p6_5">KU 163:6.5</a>. </li>
  <li id="fn2"><a href="#cite2">↑</a> 4:1-4 <i>Siromaštvo i pokora</i>: <a href="/hr/The_Urantia_Book/89#p3_3">KU 89:3.3</a>. </li>
</ol>
</div>
