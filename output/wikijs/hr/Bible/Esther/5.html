<!--
title: "Estera - Poglavlje 5"
description: 
published: true
date: 2025-11-18T12:59:53Z
tags: bible, bible—esther
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/4">
          <span class="mdi mdi-arrow-left-drop-circle"></span><span class="pl-2">Estera - Poglavlje 4</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/6">
          <span class="pr-2">Estera - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Trećega dana, pošto presta moliti, svuče molitvene haljine  i zaodjenu se slavom svojom. </p>
<p id="v2"><sup><small>2</small></sup>  I podigavši  zlatno žezlo, postavi ga na vrat Esteri, zagrli je i reče:  "Govori mi!" </p>
<p id="v3"><sup><small>3</small></sup>  Kralj joj reče: "Što  je tebi, kraljice Estero? Što želiš? Bila to i polovica kraljevstva, dobit ćeš je!" </p>
<p id="v4"><sup><small>4</small></sup>  Estera odgovori: "Neka kralj, ako mu je drago, dođe s Hamanom na gozbu koju sam danas priredila." </p>
<p id="v5"><sup><small>5</small></sup>  Kralj  odvrati: "Obavijestite odmah Hamana da bi se izvršila Esterina  želja."  Kralj dakle dođe s Hamanom na gozbu koju je Estera priredila. </p>
<p id="v6"><sup><small>6</small></sup>  Dok su pili vino, kralj kaza Esteri: "Što god zatražiš, dobit  ćeš. Što god zaželiš, bila to i polovica kraljevstva, bit će  ti!" </p>
<p id="v7"><sup><small>7</small></sup>  Estera odgovori: "Molba mi je i želja, </p>
<p id="v8"><sup><small>8</small></sup>  ako sam našla  milost u očima kraljevim i ako se kralju svidi dati mi što molim  i učiniti što želim, da kralj ponovo dođe s Hamanom na gozbu  koju ću sutra pripremiti za njih i tad ću postupiti po riječi  kraljevoj." </p>
<p id="v9"><sup><small>9</small></sup>  Toga dana Haman iziđe sretan i zadovoljna srca, ali se  rasrdi jako na Mordokaja kad vidje da na vratima kraljevim nije  ustao ni maknuo se pred njim. </p>
<p id="v10"><sup><small>10</small></sup>  Haman se ipak svlada. Ode kući  i posla po svoje prijatelje i po ženu Zarešu. </p>
<p id="v11"><sup><small>11</small></sup>  Pripovijedao  im je o sjaju svoga bogatstva, o mnoštvu svojih sinova i o svemu  onome čime ga je kralj uzveličao i čime ga je uzdignuo nad sve  svoje knezove i službenike. </p>
<p id="v12"><sup><small>12</small></sup>  Haman još dometnu: "I kraljica  Estera nije uz kralja pozvala nikoga osim mene na gozbu koju  je priredila. I sutra sam samo ja uz kralja njezin uzvanik. </p>
<p id="v13"><sup><small>13</small></sup>  Ali  me sve to ne može učiniti sretnim dokle god gledam Židova Mordokaja  kako sjedi na vratima kraljevim." </p>
<p id="v14"><sup><small>14</small></sup>  Reče mu Zareša, žena njegova, i svi prijatelji njegovi: "Podigni vješala visoka pedeset lakata.  Sutra ujutro zatraži od kralja neka na njih objese Mordokaja.  Poslije toga idi sretan s kraljem na gozbu." Savjet se Hamanu  učini dobar, pa on naredi da se podignu vješala. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/4">
          <span class="mdi mdi-arrow-left-drop-circle"></span><span class="pl-2">Estera - Poglavlje 4</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/6">
          <span class="pr-2">Estera - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
