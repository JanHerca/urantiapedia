<!--
title: "Estera - Poglavlje 3"
description: 
published: true
date: 2025-11-18T12:59:53Z
tags: bible, bible—esther
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/2">
          <span class="mdi mdi-arrow-left-drop-circle"></span><span class="pl-2">Estera - Poglavlje 2</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/4">
          <span class="pr-2">Estera - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije tih događaja kralj Ahasver promaknu Hamana, Hamdatina  sina, Agađanina: uzvisi ga i njegovo prijestolje postavi iznad  svih ostalih dostojanstvenika koji su bili s njim. </p>
<p id="v2"><sup><small>2</small></sup>  Svi službenici  kraljevi koji su se nalazili na kraljevim vratima prigibali bi  koljena i padali ničice pred Hamanom, jer je tako zapovjedio  kralj. Ali Mordokaj ne bi prignuo koljeno niti bi pao ničice. </p>
<p id="v3"><sup><small>3</small></sup>  Službenici kraljevi koji su se nalazili na vratima kraljevim  rekoše Mordokaju: "Zašto prestupaš kraljevu zapovijed?" </p>
<p id="v4"><sup><small>4</small></sup>  Iako  su mu oni to ponavljali svaki dan, on ih ne posluša. Onda oni  to dojaviše Hamanu, da vide vrijedi li Mordokajevo opravdanje.  Jer im bijaše rekao da je Židov. </p>
<p id="v5"><sup><small>5</small></sup>  Kad Haman utvrdi da Mordokaj  niti prigiba koljeno niti pada ničice pred njim, jako se razljuti. </p>
<p id="v6"><sup><small>6</small></sup>  A kad dozna kojemu narodu pripada, učini mu se premalo podići  ruke na samog Mordokaja nego naumi s njim pobiti i sve Židove  koji su živjeli u svem kraljevstvu Ahasverovu. </p>
<p id="v7"><sup><small>7</small></sup>  U prvom mjesecu, to jest u mjesecu Nisanu, dvanaeste godine  Ahasverova kraljevanja u nazočnosti Hamana baciše "Pur", to jest  ždrijeb, da utvrde dan i mjesec. Ždrijeb pade na trinaesti dan  dvanaestoga mjeseca, to jest na mjeseca Adara. </p>
<p id="v8"><sup><small>8</small></sup>  I Haman kaza kralju Ahasveru: "U svim pokrajinama tvoga  kraljevstva ima jedan narod razasut među drugim narodima i od  njih odvojen. Njegovi su zakoni drugačiji od zakona u svih ostalih  naroda. Oni se ne drže kraljevskih odredaba. Kralj ih zato ne  smije pustiti na miru. </p>
<p id="v9"><sup><small>9</small></sup>  Ako je kralju po volji, neka se raspiše  da se oni zatru; a ja ću izbrojiti deset tisuća srebrnih talenata  na ruke povjerenika da ih pohrane u kraljevsku riznicu." </p>
<p id="v10"><sup><small>10</small></sup>  Nakon toga kralj skinu pečatni prsten s ruke i preda  ga Hamanu, sinu Hamdatinu, Agađaninu, neprijatelju Židova, </p>
<p id="v11"><sup><small>11</small></sup>  i  kaza mu: "Neka ti bude novac i narod, pa učini s njim što bude  dobro u tvojim očima." </p>
<p id="v12"><sup><small>12</small></sup>  Trinaestoga dana prvoga mjeseca bijahu sazvani kraljevi  pisari, pa o onome što je naložio Haman sastaviše pisma i upraviše  ih kraljevskim namjesnicima, upraviteljima što stajahu na čelu  pojedinih pokrajina, knezovima svakoga pojedinog naroda, svakoj  pokrajini njezinim pismom i svakom narodu njegovim jezikom. Pisma  su napisana u kraljevo ime i na njima je udaren kraljev pečat. </p>
<p id="v13"><sup><small>13</small></sup>  Po skorotečama razaslane su svim kraljevim pokrajinama poslanice  da se svi Židovi, od dječaka do staraca, djeca i žene unište, pobiju, zatru, a njihova dobra da se zaplijene u jednom jedinom  danu, i to trinaestog dana dvanaestog mjeseca, mjeseca Adara. </p>
<p id="v14"><sup><small>14</small></sup>  Sadržaj ove naredbe, koja je imala postati zakonom u  svakoj pokrajini, bio je objavljen svim narodima da bi bili spremni  za taj dan. </p>
<p id="v15"><sup><small>15</small></sup>  Skoroteče žurno potekoše s kraljevskom naredbom.  Zakon bi objavljen i u tvrđavi Suze, pa dok su kralj i Haman  sjedili i častili se, grad je Suza bio uznemiren. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/2">
          <span class="mdi mdi-arrow-left-drop-circle"></span><span class="pl-2">Estera - Poglavlje 2</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/4">
          <span class="pr-2">Estera - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
