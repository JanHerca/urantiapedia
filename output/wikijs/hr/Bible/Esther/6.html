<!--
title: "Estera - Poglavlje 6"
description: 
published: true
date: 2025-11-18T12:59:53Z
tags: bible, bible—esther
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/5">
          <span class="mdi mdi-arrow-left-drop-circle"></span><span class="pl-2">Estera - Poglavlje 5</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/7">
          <span class="pr-2">Estera - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Te noći kralj ne mogaše usnuti. Zato naredi da mu donesu i  čitaju knjigu znamenitih događaja, Ljetopise. </p>
<p id="v2"><sup><small>2</small></sup>  Tu se nađe zapisano  kako je Mordokaj prokazao Bigtanu i Tereša, dva dvoranina kraljeva, čuvare praga, koji su se spremali da podignu ruke na kralja  Ahasvera. </p>
<p id="v3"><sup><small>3</small></sup>  Kralj upita: "Kakva je čast i kakvo je odlikovanje  zapalo Mordokaja za sve to?" Kraljeve sluge, dvorani koji ga  slušahu, odgovoriše: "Ništa nije učinjeno za nj." </p>
<p id="v4"><sup><small>4</small></sup>  Kralj onda zapita: "Tko je u predvorju?" A to u vanjsko  predvorje kraljevske palače bijaše stigao Haman da traži od kralja  neka objese Mordokaja na vješalima koja su već bila podignuta  za nj. </p>
<p id="v5"><sup><small>5</small></sup>  Službenici kraljevi odgovoriše: "Eno se u predvorju  nalazi Haman." "Neka uđe!" - naredi kralj. </p>
<p id="v6"><sup><small>6</small></sup>  Kako Haman uđe, kralj ga upita: "Što treba učiniti čovjeku koga kralj hoće da  počasti?" Haman reče u sebi: "Koga ako ne mene kralj želi počastiti?" </p>
<p id="v7"><sup><small>7</small></sup>  Zato odgovori kralju: "Za čovjeka koga kralj želi počastiti </p>
<p id="v8"><sup><small>8</small></sup>  treba donijeti kraljevske haljine koje kralj sam oblači i  dovesti konja kojega kralj jaše i položiti mu na glavu kraljevsku  krunu. </p>
<p id="v9"><sup><small>9</small></sup>  Haljine i konja neka kralj preda jednome od najuglednijih  kneževa kraljevih da bi taj obukao onoga koga kralj želi počastiti  i na konju ga odveo na gradski trg uzvikujući pred njim: 'Tako  biva onome koga kralj hoće da počasti!'" </p>
<p id="v10"><sup><small>10</small></sup>  Kralj nato naredi  Hamanu: "Uzmi odmah haljine i konja, kako si rekao, pa učini  tako Mordokaju Židovu koji sjedi na kraljevim vratima i ne propusti  ništa od onoga što si rekao!" </p>
<p id="v11"><sup><small>11</small></sup>  Haman uze haljine i konja: obuče u haljine Mordokaja  i provede ga na konju po trgu grada vičući pred njim: "Tako biva  onome koga kralj hoće da počasti!" </p>
<p id="v12"><sup><small>12</small></sup>  Malo zatim Mordokaj se  vrati k vratima kraljevim, a Haman, tužan i zastrte glave, ode  žurno kući </p>
<p id="v13"><sup><small>13</small></sup>  te ispriča Zareši, ženi svojoj, i svima prijateljima  svojim što se dogodilo. Njegovi mu savjetnici i žena Zareša rekoše:  "Ako Mordokaj, pred kojim si počeo posrtati, pripada židovskom  rodu, nećeš ga nadjačati, nego će te on zacijelo oboriti." </p>
<p id="v14"><sup><small>14</small></sup>  Još su o tom razgovarali, kad eto kraljevih dvorana.  Došli su tražiti Hamana da ga žurno odvedu na gozbu koju je priredila  Estera. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Esther/5">
          <span class="mdi mdi-arrow-left-drop-circle"></span><span class="pl-2">Estera - Poglavlje 5</span>
        </a>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/7">
          <span class="pr-2">Estera - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
