<!--
title: "Estera - Poglavlje 1"
description: 
published: true
date: 2025-11-18T12:59:53Z
tags: bible, bible—esther
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/2">
          <span class="pr-2">Estera - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bilo je u vrijeme Ahasvera, onoga Ahasvera koji je vladao  nad sto dvadeset i sedam pokrajina od Indije do Etiopije. </p>
<p id="v2"><sup><small>2</small></sup>  U  to vrijeme, dok je kralj Ahasver sjedio na prijestolju svoga  kraljevstva u tvrđavi grada Suze, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  treće godine svoga kraljevanja, priredi on gozbu za sve svoje knezove i službenike. Našli su  se tako pred njim zapovjednici perzijske i medijske vojske, odličnici  i pokrajinski upravitelji. </p>
<p id="v4"><sup><small>4</small></sup>  Punih sto i osamdeset dana pokazivaše  on bogatstvo i slavu kraljevstva svoga i veličanstveni sjaj veličine  svoje. </p>
<p id="v5"><sup><small>5</small></sup>  Kad je prošlo to vrijeme, priredi kralj u vrtnom trijemu  svoje palače sedmodnevnu gozbu za sav narod koji se nalazio u  tvrđavi grada Suze, od najvišega pa do najnižega. </p>
<p id="v6"><sup><small>6</small></sup>  Zavjese  od najfinijeg lana, vune, ljubičasta skrleta bile su pričvršćene  vrpcama od beza i crvena grimiza o srebrne prstenove na stupovima  od bijela mramora. Na podu od zelenog i bijelog mramora, sedefa  i skupocjenog kamenja, nalazile se postelje od srebra i zlata. </p>
<p id="v7"><sup><small>7</small></sup>  Za piće su služili zlatni pehari, sve jedan drugačiji od drugoga, a vina je bilo kraljevski obilno, kako i dolikuje kraljevskoj  moći. </p>
<p id="v8"><sup><small>8</small></sup>  Pilo se po nekom pravilu, ali ne prisilno, jer je kralj  bio naredio svim nadzirateljima svoga dvora da sa svakim postupaju  prema njegovoj želji. </p>
<p id="v9"><sup><small>9</small></sup>  I kraljica Vašti priredi gozbu za žene u kraljevskoj palači  kralja Ahasvera. </p>
<p id="v10"><sup><small>10</small></sup>  Sedmoga dana, kad srce kraljevo bijaše veselo  od vina, naredi Mehumanu, Bizeti, Harboni, Bigti, Abagti, Zetaru  i Karkasu, sedmorici eunuha koji su mu služili, </p>
<p id="v11"><sup><small>11</small></sup>  da dovedu  preda nj kraljicu Vašti s kraljevskom krunom, da bi pokazao narodu  i knezovima ljepotu njezinu. Ona je uistinu bila privlačna. </p>
<p id="v12"><sup><small>12</small></sup>  Ali  se kraljica Vašti ne htjede odazvati kraljevu pozivu što joj  ga prenesoše dvorani. Kralj se tada veoma razbjesni i njegova  se srdžba rasplamsa. </p>
<p id="v13"><sup><small>13</small></sup>  Onda zapita mudrace koji poznaju vremena.  Jer svaki se kraljev posao tako proučavao među onima koji su  poznavali zakone i pravo. </p>
<p id="v14"><sup><small>14</small></sup>  Najbliži su mu bili Karsena, Šetar, Admata, Taršiš, Mares, Marsena i Memukan, sedam knezova Perzije  i Medije. Oni su smjeli gledati kraljevo lice i zauzimali su  najistaknutija mjesta u kraljevstvu. </p>
<p id="v15"><sup><small>15</small></sup>  Upita ih: "Što treba  prema zakonu poduzeti protiv kraljice Vašti, koja se nije pokorila  zapovijedi kralja Ahasvera koju su joj saopćili dvorani?" </p>
<p id="v16"><sup><small>16</small></sup>  Memukan  tada odgovori pred kraljem i knezovima: "Kraljica je Vašti skrivila ne samo kralju nego i svim poglavarima  i svem narodu koji prebiva u svim pokrajinama kralja Ahasvera. </p>
<p id="v17"><sup><small>17</small></sup>  Jer će za držanje kraljičino doznati sve žene pa će prezirati  svoje muževe govoreći: 'Kralj je Ahasver naredio da dovedu preda  nj kraljicu Vašti, ali ona ne htjede doći.' </p>
<p id="v18"><sup><small>18</small></sup>  I žene će knezova  perzijskih i medijskih, pošto doznaju za kraljičino ponašanje, još danas pripovijedati svim poglavarima kraljevim, pa će biti  prkosa i prezira u izobilju. </p>
<p id="v19"><sup><small>19</small></sup>  Stoga, svidi li se kralju, neka  se objavi kraljevska naredba i umetne među zakone Perzije i Medije, tako da se više ne može opozvati, da se Vašti ne smije više  pojaviti pred kraljem Ahasverom, a kralj neka preda kraljevsku  čast drugoj ženi, boljoj od nje. </p>
<p id="v20"><sup><small>20</small></sup>  Kad se ta naredba koju će  kralj učiniti pročuje po svem kraljevstvu, koje je zaista veliko, sve će žene iskazivati poštovanje svojim muževima, od najvišega  pa do najnižega." </p>
<p id="v21"><sup><small>21</small></sup>  Riječ se svidje i kralju i njegovim knezovima. Stoga  on učini kako mu je savjetovao Memukan. </p>
<p id="v22"><sup><small>22</small></sup>  Uputi pisma u sve  kraljevske pokrajine, svakoj pokrajini pismom kojim se ona služila, a svakom narodu njegovim jezikom, da svaki muž bude gospodar  u svojoj kući. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Esther/2">
          <span class="pr-2">Estera - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:2 <i>Priče o Esteri i Suzi</i>: <a href="/hr/The_Urantia_Book/133#p9_2">KU 133:9.2</a>. </li>
</ol>
</div>
