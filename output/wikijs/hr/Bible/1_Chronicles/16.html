<!--
title: "1 Ljetopisa - Poglavlje 16"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/15">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 15</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/17">
          <span class="pr-2">1 Ljetopisa - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada unesoše Kovčeg Božji i postaviše ga usred šatora koji  mu bijaše razapeo David. Onda su prinijeli paljenice i pričesnice  pred Bogom. </p>
<p id="v2"><sup><small>2</small></sup>  Pošto je prinio paljenice i pričesnice, David  blagoslovi narod Jahvinim imenom. </p>
<p id="v3"><sup><small>3</small></sup>  Onda razdijeli svim Izraelcima, ljudima i ženama, svakome po jedan okrugao kruh, komad mesa  i kolač od suhoga grožđa. </p>
<p id="v4"><sup><small>4</small></sup>  Onda je postavio pred Jahvinim Kovčegom službenike među  levitima da uznose, slave i hvale Jahvu, Boga Izraelova, i to: </p>
<p id="v5"><sup><small>5</small></sup>  poglavara Asafa, a drugoga za njim Zahariju, zatim Jeiela, Šemiramota, Jehiela, Matitju, Eliaba, Benaju, Obed Edoma i Jeiela  s harfama i citrama; Asaf je udarao u cimbale. </p>
<p id="v6"><sup><small>6</small></sup>  Svećenici Benaja  i Jahaziel bili su bez prijekida s trubama pred Kovčegom saveza  Jahvina. </p>
<p id="v7"><sup><small>7</small></sup>  Toga dana povjeri David prvi put Asafu i njegovoj  braći da slave Jahvu ovom pohvalnicom: </p>
<p id="v8"><sup><small>8</small></sup>  "Hvalite Jahvu, prizivajte mu ime; navješćujte među narodima djela njegova! </p>
<p id="v9"><sup><small>9</small></sup>  Pjevajte mu, svirajte mu, propovijedajte sva njegova čudesa! </p>
<p id="v10"><sup><small>10</small></sup>  Dičite se svetim imenom njegovim, neka se raduje srce onih što traže Jahvu! </p>
<p id="v11"><sup><small>11</small></sup>  Tražite Jahvu i njegovu snagu, tražite svagda njegovo lice! </p>
<p id="v12"><sup><small>12</small></sup>  Sjetite se čudesa koja učini, njegovih čuda i sudova usta njegovih. </p>
<p id="v13"><sup><small>13</small></sup>  Izraelov rod njegov je sluga, sinovi Jakovljevi njegovi izabranici. </p>
<p id="v14"><sup><small>14</small></sup>  On je Jahve, Bog naš; po svoj su zemlji njegovi sudovi! </p>
<p id="v15"><sup><small>15</small></sup>  Sjećajte se uvijek njegova Saveza, Riječi koju objavi tisući naraštaja; </p>
<p id="v16"><sup><small>16</small></sup>  Saveza koji sklopi s Abrahamom i njegove zakletve Izaku. </p>
<p id="v17"><sup><small>17</small></sup>  Ustanovi je kao zakon Jakovu, Izraelu vječni Savez. </p>
<p id="v18"><sup><small>18</small></sup>  Govoreći 'Tebi ću dati kanaansku zemlju kao dio u baštinu vašu, </p>
<p id="v19"><sup><small>19</small></sup>  kad vas još bješe malo na broju, vrlo malo, i kad bjeste pridošlice u njoj.' </p>
<p id="v20"><sup><small>20</small></sup>  Išli su od naroda do naroda, iz jednoga kraljevstva k drugom narodu. </p>
<p id="v21"><sup><small>21</small></sup>  Ne dopusti nikom da ih tlači, kažnjavaše zbog njih kraljeve: </p>
<p id="v22"><sup><small>22</small></sup>  'Ne dirajte u moje pomazanike, ne činite zla mojim prorocima!' </p>
<p id="v23"><sup><small>23</small></sup>  Pjevaj Jahvi, sva zemljo, Navješćujte iz dana u dan spasenje njegovo! </p>
<p id="v24"><sup><small>24</small></sup>  Kazujte poganima njegovu slavu, svim narodima čudesa njegova. </p>
<p id="v25"><sup><small>25</small></sup>  Velik je Jahve, hvale predostojan, strašniji od svih bogova. </p>
<p id="v26"><sup><small>26</small></sup>  Ništavni su svi bozi naroda. Jahve stvori nebesa. </p>
<p id="v27"><sup><small>27</small></sup>  Slava je i veličanstvo pred njim, sila i radost u Svetištu njegovu. </p>
<p id="v28"><sup><small>28</small></sup>  Dajte Jahvi, narodna plemena, dajte Jahvi slavu i silu! </p>
<p id="v29"><sup><small>29</small></sup>  Dajte Jahvi slavu imena njegova, nosite prinose i dolazite pred njegovo lice! Poklonite se Jahvi u sjaju svetosti njegove! </p>
<p id="v30"><sup><small>30</small></sup>  Strepi pred njim, zemljo sva! Učvrstio je svemir da se ne poljulja. </p>
<p id="v31"><sup><small>31</small></sup>  Neka se vesele nebesa i neka klikće zemlja; neka se govori među poganima: 'Jahve kraljuje!' <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Neka huči more i što je u njemu; nek' se raduje polje i što je na njemu! </p>
<p id="v33"><sup><small>33</small></sup>  Neka klikće šumsko drveće pred Jahvom, jer dolazi da sudi zemlji. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Slavite Jahvu jer je dobar, jer je vječna ljubav njegova. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  I recite: 'Spasi nas, o Bože, Spasitelju naš, i saberi nas i izbavi nas od bezbožnih naroda, da slavimo tvoje sveto ime, da se ponosimo tvojom slavom. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Blagoslovljen Jahve, Bog Izraelov, od vijeka do vijeka!' Sav narod neka kaže: 'Amen! Aleluja!'" </p>
<p id="v37"><sup><small>37</small></sup>  I ondje pred Kovčegom saveza Jahvina ostaviše Asafa i  njegovu braću da služe pred Kovčegom bez prestanka, koliko treba  iz dana u dan; </p>
<p id="v38"><sup><small>38</small></sup>  i Obed-Edoma s njegovom braćom, njih šezdeset  i osam, i Obed-Edoma, Jedutunova sina, i Hosu, da budu vratari; </p>
<p id="v39"><sup><small>39</small></sup>  a svećenika Sadoka s njegovom braćom svećenicima pred Jahvinim  Prebivalištem na uzvišici u Gibeonu </p>
<p id="v40"><sup><small>40</small></sup>  da prinose paljenice  Jahvi na žrtveniku za paljenice bez prestanka, jutrom i večerom, i da vrše sve što je napisano u Zakonu koji je Jahve odredio  Izraelu; </p>
<p id="v41"><sup><small>41</small></sup>  s njima Hemana i Jedutuna i ostale izabrane, koji  su bili poimence spomenuti, da slave Jahvu, "jer je vječna njegova  ljubav"; </p>
<p id="v42"><sup><small>42</small></sup>  i to Hemana i Jedutuna da trube u trube i udaraju  u cimbale i druga glazbala Bogu na čast; a Jedutunove sinove  da budu vratari. </p>
<p id="v43"><sup><small>43</small></sup>  Tada se razišao sav narod, svatko svojoj kući; a David  se vratio da blagoslovi svoj dvor. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/15">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 15</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/17">
          <span class="pr-2">1 Ljetopisa - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:31 <i>Gospodin vlada</i>: <a href="/hr/The_Urantia_Book/131#p2_4">KU 131:2.4</a>. </li>
  <li id="fn2"><a href="#cite2">↑</a> 16:33 <i>Sudac cijele zemlje</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn3"><a href="#cite3">↑</a> 16:34 <i>Sin je milosrđe</i>: <a href="/hr/The_Urantia_Book/6#p3_5">KU 6:3.5</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Zahvala za milost</i>: <a href="/hr/The_Urantia_Book/131#p2_4">KU 131:2.4</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn4"><a href="#cite4">↑</a> 16:34,41 <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Njegova milost traje vječno</i>: <a href="/hr/The_Urantia_Book/2#p4_1">KU 2:4.1</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>. </li>
  <li id="fn5"><a href="#cite5">↑</a> 16:35 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
</ol>
</div>
