<!--
title: "1 Ljetopisa - Poglavlje 19"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/18">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 18</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/20">
          <span class="pr-2">1 Ljetopisa - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga umrije Nahaš, kralj Amonaca, i zakralji mu se  sin na njegovo mjesto. </p>
<p id="v2"><sup><small>2</small></sup>  David reče u sebi: "Iskazat ću ljubav  Nahaševu sinu Hanunu jer je i njegov otac iskazao milost meni."  David uputi poslanike da mu izraze sućut zbog smrti njegova oca.  Kad su Davidove sluge došle u zemlju Amonaca k Hanunu da mu izraze  sućut, </p>
<p id="v3"><sup><small>3</small></sup>  rekoše knezovi Amonaca Hanunu: "Zar misliš da je David  poslao ljude da ti izraze sućut zato što bi htio iskazati čast  tvome ocu? Nisu li zato došle njegove sluge k tebi da razvide, istraže i uhode zemlju?" </p>
<p id="v4"><sup><small>4</small></sup>  Tada Hanun pograbi Davidove sluge  i obrija ih, podreza im haljine dopola, do zadnjice, i posla  ih natrag! </p>
<p id="v5"><sup><small>5</small></sup>  Kad su to javili Davidu, posla on čovjeka pred  njih, jer su bili vrlo osramoćeni, i poruči im: "Ostanite u Jerihonu  dok vam ne naraste brada pa se onda vratite." </p>
<p id="v6"><sup><small>6</small></sup>  Kad su Amonovi sinovi vidjeli da su se omrazili s Davidom, poslao je Hanun s Amonovim sinovima tisuću srebrnih talenata  da za plaću najme bojnih kola i konjanika iz Aram Naharajima, iz Aram Maake i iz Soba. </p>
<p id="v7"><sup><small>7</small></sup>  Najmili su za plaću trideset i dvije  tisuće bojnih kola, i kralja Maake s njegovim narodom te su oni  došli i utaborili se pred Medebom. Amonovi su se sinovi skupili  iz svojih gradova i došli u boj. </p>
<p id="v8"><sup><small>8</small></sup>  Kad je to čuo David, poslao  je Joaba sa svom svojom junačkom vojskom. </p>
<p id="v9"><sup><small>9</small></sup>  Amonovi sinovi iziđoše  i svrstaše se u bojni red pred gradskim vratima; a kraljevi koji  su došli stajali su zasebno na polju. </p>
<p id="v10"><sup><small>10</small></sup>  Vidjevši postavljene  bojne redove prema sebi, sprijeda i straga, Joab probra najvrsnije  među Izraelcima i svrsta ih prema Aramejcima. </p>
<p id="v11"><sup><small>11</small></sup>  Ostalu vojsku  predade bratu Abišaju da je svrsta prema Amoncima. </p>
<p id="v12"><sup><small>12</small></sup>  I reče  mu: "Ako Aramejci budu jači od mene, onda ti meni priskoči u  pomoć; ako li Amonci budu jači od tebe, ja ću tebi pohrliti u  pomoć. </p>
<p id="v13"><sup><small>13</small></sup>  Budi hrabar i junački se držimo radi naroda i radi  gradova svoga Boga; a Jahve neka učini što je dobro u njegovim  očima." </p>
<p id="v14"><sup><small>14</small></sup>  Tada se Joab i vojska koja je bila s njim počeše  primicati da udare na Aramejce, ali oni pobjegoše pred njima. </p>
<p id="v15"><sup><small>15</small></sup>  Kad su Amonci vidjeli da su Aramejci pobjegli, umakoše i  oni ispred njegova brata Abišaja i povukoše se u grad. Tada se  Joab vrati u Jeruzalem. </p>
<p id="v16"><sup><small>16</small></sup>  A Aramejci, vidjevši gdje su ih potukli Izraelci, uputili  su poslanike i doveli Aramejce što su s onu stranu Rijeke, na  čelu sa Šofakom, vojvodom Hadadezerove vojske. </p>
<p id="v17"><sup><small>17</small></sup>  Pošto su to javili Davidu, on skupi sve Izraelce i, prešavši  preko Jordana, primače se Aramejcima i svrsta se prema njima;  kad se David svrstao prema Aramejcima u bojni red, oni zametnuše  s njime boj. </p>
<p id="v18"><sup><small>18</small></sup>  Ali Aramejci udariše u bijeg ispred Izraelaca  i David im pobi sedam tisuća konja od bojnih kola i četrdeset  tisuća pješaka; pogubio je i vojvodu Šofaka. </p>
<p id="v19"><sup><small>19</small></sup>  Kad Hadadezerove  sluge vidješe da ih je razbio Izrael, sklopiše mir s Davidom  i počeše mu služiti. A Aramejci se više nisu usuđivali pomagati  Amoncima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/18">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 18</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/20">
          <span class="pr-2">1 Ljetopisa - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
