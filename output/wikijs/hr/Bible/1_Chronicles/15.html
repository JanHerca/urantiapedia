<!--
title: "1 Ljetopisa - Poglavlje 15"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 14</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/16">
          <span class="pr-2">1 Ljetopisa - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Onda je David sazidao dvore u Davidovu gradu, pripravio mjesto  za Kovčeg Božji i razapeo mu Šator. </p>
<p id="v2"><sup><small>2</small></sup>  Potom je rekao David:  "Ne smije nositi Kovčeg Božji nitko osim levita, jer je njih  izabrao Jahve da nose Kovčeg Jahvin i da mu služe dovijeka." </p>
<p id="v3"><sup><small>3</small></sup>  David je sakupio sav Izrael u Jeruzalem da prenesu Kovčeg  Jahvin gore na njegovo mjesto koje mu bijaše pripravio. </p>
<p id="v4"><sup><small>4</small></sup>  Skupio  je David i Aronove sinove i levite. </p>
<p id="v5"><sup><small>5</small></sup>  Od Kehatovih sinova: kneza  Uriela i sto dvadeset njegove braće; </p>
<p id="v6"><sup><small>6</small></sup>  od Merarijevih sinova:  kneza Asaju i dvjesta dvadeset njegove braće; </p>
<p id="v7"><sup><small>7</small></sup>  od Geršomovih  sinova: kneza Joela i sto trideset njegove braće. </p>
<p id="v8"><sup><small>8</small></sup>  Od Elisafanovih  sinova: kneza Šemaju i dvjesta njegove braće. </p>
<p id="v9"><sup><small>9</small></sup>  Od Hebronovih  sinova: kneza Eliela i osamdeset njegove braće; </p>
<p id="v10"><sup><small>10</small></sup>  od Uzielovih  sinova: kneza Aminadaba i sto dvanaest njegove braće. </p>
<p id="v11"><sup><small>11</small></sup>  Tada David pozva svećenike Sadoka i Ebjatara i levite  Uriela, Asaju, Joela, Šemaju, Eliela i Aminadaba, </p>
<p id="v12"><sup><small>12</small></sup>  pa im reče:  "Vi ste glavari levitskih porodica; posvetite sebe i svoju braću  da prenesete gore Kovčeg Jahve, Izraelova Boga, na mjesto koje  sam mu pripravio. </p>
<p id="v13"><sup><small>13</small></sup>  Jer nas je pobio Jahve, Bog naš, zato što  prvi put vi niste bili nazočni i što ga nismo tražili onako kako  je trebalo." </p>
<p id="v14"><sup><small>14</small></sup>  Posvetiše se tada svećenici i leviti da prenesu  gore Kovčeg Jahve, Izraelova Boga. </p>
<p id="v15"><sup><small>15</small></sup>  Levitski su sinovi ponijeli  Božji Kovčeg, na svojim ramenima, o motkama, kako je zapovjedio  Mojsije po Jahvinoj riječi. </p>
<p id="v16"><sup><small>16</small></sup>  Tada David reče levitskim knezovima da između svoje braće  postave pjevače s glazbalima, s harfama, citrama i cimbalima  da se čuje i da gromko odjekuje radosno pjevanje. </p>
<p id="v17"><sup><small>17</small></sup>  Leviti su postavili Joelova sina Hemana, a od njegove  braće Berekjina sina Asafa, i od njihove braće, Merarijevih sinova, Kušajina sina Etana. </p>
<p id="v18"><sup><small>18</small></sup>  S njima njihovu braću drugoga reda:  Zahariju, sina Jaazielova, Šemiramota, Jehiela, Unija, Eliaba, Benaju, Maaseju, Matitju, Eliflehua, Mikneju, Obed Edoma i Jeiela, vratare. </p>
<p id="v19"><sup><small>19</small></sup>  A pjevači, Heman, Asaf i Etan gromko su udarali  u mjedene cimbale. </p>
<p id="v20"><sup><small>20</small></sup>  A Zaharija, Uziel, Šemiramot, Jehiel,  Uni, Eliab, Maaseja i Benaja u harfe s visokim zvucima; </p>
<p id="v21"><sup><small>21</small></sup>  a  Matitja, Eliflehu, Mikneja, Obed Edom, Jeiel i Azazja u citre, u osminskoj pratnji. </p>
<p id="v22"><sup><small>22</small></sup>  Kenanja, knez onih levita koji su nosili  Kovčeg, upravljao je prenošenjem jer je bio vješt u tome. </p>
<p id="v23"><sup><small>23</small></sup>  Berekja  i Elkana bili su vratari kod Kovčega. </p>
<p id="v24"><sup><small>24</small></sup>  Šebanija, Jošafat,  Netanel, Amasaj, Zaharija, Benaja i Eliezer, svećenici, trubili  su u trube pred Božjim Kovčegom; Obed Edom i Jehija bili su vratari  kod Kovčega. </p>
<p id="v25"><sup><small>25</small></sup>  Tako je David s izraelskim starješinama i tisućnicima  radosno išao prenoseći gore Kovčeg saveza Jahvina iz Obed-Edomove  kuće. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Kad je Bog pomogao levitima koji su nosili Kovčeg saveza  Jahvina, žrtvovali su sedam junaca i sedam ovnova. </p>
<p id="v27"><sup><small>27</small></sup>  David  bijaše ogrnut plaštem od tanka platna, a tako i svi leviti što  su nosili Kovčeg, kao i pjevači i Kenanija koji je upravljao  pjevačima. David je imao na sebi lanen oplećak. </p>
<p id="v28"><sup><small>28</small></sup>  Tako je sav  Izrael prenosio gore Kovčeg saveza Jahvina, radosno kličući uz  jeku rogova, truba i cimbala, igrajući uza zvuke harfe i citre. </p>
<p id="v29"><sup><small>29</small></sup>  Kad je Kovčeg saveza Jahvina ulazio u Davidov grad, Šaulova  kći Mikala, gledajući s prozora, vidje kralja Davida kako skače  i igra i prezre ga ona u svom srcu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 14</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/16">
          <span class="pr-2">1 Ljetopisa - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:25-29 <i>Kovčeg Jahve</i>: <a href="/hr/The_Urantia_Book/97#p9_14">KU 97:9.14</a>. </li>
</ol>
</div>
