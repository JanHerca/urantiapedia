<!--
title: "1 Ljetopisa - Poglavlje 11"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/10">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 10</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/12">
          <span class="pr-2">1 Ljetopisa - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada se sabraše svi Izraelci k Davidu u Hebron i rekoše: "Evo, mi smo od tvoje kosti i tvojeg mesa. </p>
<p id="v2"><sup><small>2</small></sup>  Još prije, dok je Šaul  bio kralj, ti si upravljao svim pokretima Izraela; Jahve, tvoj  Bog, rekao ti je: 'Ti ćeš pasti moj izraelski narod i ti ćeš  biti knez nad mojim narodom Izraelom.'" </p>
<p id="v3"><sup><small>3</small></sup>  Tako dođoše sve izraelske  starješine kralju u Hebron, a kralj David s njima sklopi savez  u Hebronu pred Jahvom i pomazaše Davida za kralja nad Izraelom, kako bijaše Jahve rekao Samuelu. </p>
<p id="v4"><sup><small>4</small></sup>  Onda je otišao David sa svim Izraelom na Jeruzalem, a  to je Jebus, jer su ondje bili Jebusejci i živjeli su u onoj  zemlji. </p>
<p id="v5"><sup><small>5</small></sup>  Ali su Jebusejci poručili Davidu: "Nećeš ući ovamo!"  Ipak David osvoji Sionsku tvrđavu, to jest Davidov grad. </p>
<p id="v6"><sup><small>6</small></sup>  Jer  je David rekao: "Tko prvi porazi Jebusejce, bit će vrhovni vojvoda  i knez." Prvi se popeo Sarvijin sin Joab i postao vojvoda. </p>
<p id="v7"><sup><small>7</small></sup>  Tada  se David nastanio u toj tvrđavi; zato su je prozvali Davidovim  gradom. </p>
<p id="v8"><sup><small>8</small></sup>  Sazidao je tada grad unaokolo, od Milona do ograde, a Joab je obnovio ostali dio grada. </p>
<p id="v9"><sup><small>9</small></sup>  David je postajao sve  silniji, jer je Jahve nad vojskama bio s njim. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Evo vojvoda Davidovim junacima koji su junački radili  uza nj za njegovo kraljevstvo sa svim Izraelom da ga po Jahvinoj  riječi zakralje nad Izraelom. </p>
<p id="v11"><sup><small>11</small></sup>  Evo popisa Davidovih junaka:  Hakmonijev sin Jašobam, glavar nad tridesetoricom; on je mahnuo  svojim kopljem na tri stotine i pobio ih odjednom. </p>
<p id="v12"><sup><small>12</small></sup>  Za njim  Dodonov sin Eleazar, Ahošanin, jedan između tri junaka. </p>
<p id="v13"><sup><small>13</small></sup>  On  je bio s Davidom u Pas Damimu, kad su se Filistejci skupili na  boj, a ondje je bilo polje puno ječma; kad je narod počeo bježati  ispred Filistejaca, </p>
<p id="v14"><sup><small>14</small></sup>  oni su stali usred toga polja i obranili  ga pobivši Filistejce. Tako im Jahve dade veliku pobjedu. </p>
<p id="v15"><sup><small>15</small></sup>  Trojica su između tridesetorice jednom sišla do hridi  k Davidu u Adulamsku pećinu kad su filistejske čete stajale u  taboru u Refaimskoj dolini. </p>
<p id="v16"><sup><small>16</small></sup>  David je tada bio u svojoj kuli, a filistejska je posada tada bila u Betlehemu. </p>
<p id="v17"><sup><small>17</small></sup>  David uzdahnu:  "O kad bi me tko napojio vodom iz betlehemskoga studenca što  je kod vrata!" </p>
<p id="v18"><sup><small>18</small></sup>  Tada ta trojica prodriješe kroz filistejski  tabor i, zahvativši vode iz betlehemskoga studenca što je kod  vrata, donesoše je i dadoše Davidu. Ali je David ne htjede piti  nego je proli kao ljevanicu Jahvi </p>
<p id="v19"><sup><small>19</small></sup>  govoreći: "Ne dao mi moj  Bog da to učinim! Zar da pijem krv ovih ljudi? TÓa izlažući život  pogibli donijeli su vode." I nije htio piti. To su, eto, učinila  ta tri junaka. </p>
<p id="v20"><sup><small>20</small></sup>  Abišaj, Joabov brat, bio je vojvoda nad tridesetoricom;  on je vitlao kopljem na tri stotine, pobio ih i proslavio se  među tridesetoricom. </p>
<p id="v21"><sup><small>21</small></sup>  Bio je među trojicom ugledniji od druge  dvojice i bio im vojvoda, ali prve trojice nije dostigao. </p>
<p id="v22"><sup><small>22</small></sup>  Jojadin sin Benaja, junak iz Kabseela, bogat junačkim  djelima, ubio je dva sina Ariela iz Moaba; on je jednoga snježnog  dana sišao i ubio lava usred jame. </p>
<p id="v23"><sup><small>23</small></sup>  Ubio je i nekog Egipćanina, čovjeka od pet lakata. Egipćanin je imao u ruci koplje kao tkalačko  vratilo, a on je izišao preda nj sa štapom i, istrgavši Egipćaninu  koplje iz ruke, ubio ga njegovim kopljem. </p>
<p id="v24"><sup><small>24</small></sup>  To je učinio Jojadin  sin Benaja i proslavio se imenom među ona tri junaka. </p>
<p id="v25"><sup><small>25</small></sup>  Bio  je najznamenitiji među tridesetoricom, ali one prve trojice nije  dostigao. David ga postavi za zapovjednika svoje tjelesne straže. </p>
<p id="v26"><sup><small>26</small></sup>  Hrabri su junaci bili: Joabov brat Asahel, Dodonov sin  Elhanan iz Betlehema, </p>
<p id="v27"><sup><small>27</small></sup>  Haroranin Šamot, Pelonjanin Heles; </p>
<p id="v28"><sup><small>28</small></sup>  Akešov sin Ira, Tekoanin, Abiezer Anatoćanin; </p>
<p id="v29"><sup><small>29</small></sup>  Sibkaj  Hušaćanin, Ilaj Ahošanin; </p>
<p id="v30"><sup><small>30</small></sup>  Mahraj Netofaćanin, Baanin sin  Heled, Netofaćanin; </p>
<p id="v31"><sup><small>31</small></sup>  Ribajev sin Itaj iz Gibeata sinova Benjaminovih, Benaja Piratonjanin; </p>
<p id="v32"><sup><small>32</small></sup>  Huraj iz Gaaških potoka, Abiel Arbaćanin; </p>
<p id="v33"><sup><small>33</small></sup>  Azmavet Bahurimljanin, Eljahba Šaalbonjanin. </p>
<p id="v34"><sup><small>34</small></sup>  Sinovi Hašema  Gizonjanina: Sagejin sin Jonatan, Hararanin; </p>
<p id="v35"><sup><small>35</small></sup>  Sakarov sin  Ahiam, Hararanin, Urov sin Elipal; </p>
<p id="v36"><sup><small>36</small></sup>  Hefer Mekeranin, Ahija  Pelonjanin; </p>
<p id="v37"><sup><small>37</small></sup>  Hesro Karmelac, Ezbajev sin Naaraj; </p>
<p id="v38"><sup><small>38</small></sup>  Natanov  brat Joel, Hagrijev sin Mibhar; </p>
<p id="v39"><sup><small>39</small></sup>  Amonac Selek, Beroćanin Nahraj, štitonoša Sarvijina sina Joaba; </p>
<p id="v40"><sup><small>40</small></sup>  Ira Jitranin, Gareb Jitranin; </p>
<p id="v41"><sup><small>41</small></sup>  Urija Hetit, Ahlajev sin Zabad; </p>
<p id="v42"><sup><small>42</small></sup>  Šizin sin Adina, Rubenovac, vojvoda Rubenova plemena, i s njime tridesetorica. </p>
<p id="v43"><sup><small>43</small></sup>  Maakin  sin Hanan i Jošafat Mitnjanin. </p>
<p id="v44"><sup><small>44</small></sup>  Uzija Aštaroćanin, Šama i  Jeiel, sinovi Aroerca Hotama; </p>
<p id="v45"><sup><small>45</small></sup>  Šimrijev sin Jediael i njegov  brat Joha Tišanin. </p>
<p id="v46"><sup><small>46</small></sup>  Mahavac Eliel i Elnaamovi sinovi Jeribaj  i Jošavja i Moabac Jitma; </p>
<p id="v47"><sup><small>47</small></sup>  Eliel i Obed i Mesobajanin Jaasiel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/10">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 10</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/12">
          <span class="pr-2">1 Ljetopisa - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:9 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
</ol>
</div>
