<!--
title: "1 Ljetopisa - Poglavlje 5"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/4">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 4</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/6">
          <span class="pr-2">1 Ljetopisa - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sinovi Izraelova prvenca Rubena. On je doista bio prvenac;  ali kad je oskvrnuo očevu postelju, njegovo je pravo prvorodstva  bilo dano sinovima Izraelova sina Josipa, ali im nije bilo upisano  u rodovnik, </p>
<p id="v2"><sup><small>2</small></sup>  jer je Juda nadvladao među braćom, a od njega  se rodio knez. Ipak je pravo prvorodstva pripalo Josipu. </p>
<p id="v3"><sup><small>3</small></sup>  Sinovi  Izraelova prvenca Rubena bili su Henok, Falu, Hesron i Karmi. </p>
<p id="v4"><sup><small>4</small></sup>  Joelovi sinovi: njegov sin Šemaja, njegov sin Gog, njegov  sin Šimej, </p>
<p id="v5"><sup><small>5</small></sup>  njegov sin Mika, njegov sin Reaja, njegov sin Baal, </p>
<p id="v6"><sup><small>6</small></sup>  njegov sin Beera, koga je odveo u sužanjstvo asirski kralj  Tiglat Pileser; on je bio poglavar Rubenova plemena. </p>
<p id="v7"><sup><small>7</small></sup>  Njegovoj braći, po obiteljima, kad su se zapisali u plemenski  rodovnik po naraštajima, bio je poglavar Jeiel, Zaharija, </p>
<p id="v8"><sup><small>8</small></sup>  Bela, sin Azazov, sin Šemin, sin Joelov. On je živio u Aroeru i do Neba i Baal Meona. </p>
<p id="v9"><sup><small>9</small></sup>  Prema istoku  njegova se zemlja prostirala do ulaza u pustinju, od rijeke Eufrata, jer mu se stoka umnožila u gileadskoj zemlji. </p>
<p id="v10"><sup><small>10</small></sup>  Za Šaulovih vremena vojevali su s Hagrijcima koji su  izginuli od njihove ruke; tako su se naselili u njihove šatore  po svemu istočnom području od Gileada. </p>
<p id="v11"><sup><small>11</small></sup>  Gadovi su sinovi živjeli blizu njih u bašanskoj zemlji  do Salke. </p>
<p id="v12"><sup><small>12</small></sup>  Poglavar je bio Joel, a drugi Šafan, pa Janaj i  Šafat u Bašanu. </p>
<p id="v13"><sup><small>13</small></sup>  Njihova su braća po svojim rodovima bila: Mihael, Mešulam, Šeba, Joraj, Jakan, Zija, Eber, sedmorica. </p>
<p id="v14"><sup><small>14</small></sup>  To su bili sinovi Abihajila, sina Hurija, sina Jaroaha, sina Gileada, sina Mihaela, sina Ješišaja, sina Jahdona, sina  Buza. </p>
<p id="v15"><sup><small>15</small></sup>  Ahi, sin Abdiela, Gunijeva sina, bio je poglavar njihova  roda. </p>
<p id="v16"><sup><small>16</small></sup>  Živjeli su u Gileadu i u njihovim zaseocima te po svim  šaronskim pašnjacima do njihovih krajeva. </p>
<p id="v17"><sup><small>17</small></sup>  Svi su bili zapisani  u plemenski rodovnik za vremena judejskoga kralja Jotama i za  vremena izraelskoga kralja Jeroboama. </p>
<p id="v18"><sup><small>18</small></sup>  Rubenovih i Gadovih sinova, i polovine Manašeova plemena, hrabrih junaka koji su nosili štit i mač te zapinjali luk i  bili vješti boju, bijaše četrdeset tisuća sedam stotina i šezdeset  vojnika. </p>
<p id="v19"><sup><small>19</small></sup>  Ratovali su protiv Hagrijaca, Iturejaca, Nafišejaca  i Nodabejaca. </p>
<p id="v20"><sup><small>20</small></sup>  U boju su zavapili k Bogu i on ih je uslišao  jer su se pouzdali u nj: potpomognuti su protiv neprijatelja  te su im predani u ruke Hagrijci sa svim njihovim saveznicima. </p>
<p id="v21"><sup><small>21</small></sup>  Zaplijenili su njihovu stoku - pedeset tisuća deva, dvije  stotine i pedeset tisuća ovaca i koza i dvije tisuće magaraca  - i odveli u ropstvo sto tisuća ljudi. </p>
<p id="v22"><sup><small>22</small></sup>  Pobijenih je mnogo  palo, jer je taj boj bio od Boga; onda se naseliše na njihovo  mjesto do sužanjstva. </p>
<p id="v23"><sup><small>23</small></sup>  Sinovi polovine Manašeova plemena nastanili su se u toj  zemlji od Bašana do Baal Hermona i Šenira i do Hermonske gore.  I bijahu se umnožili. </p>
<p id="v24"><sup><small>24</small></sup>  Ovo su bili poglavari njihovih rodova: Efer, Jiši, Eliel, Azriel, Jeremija, Hodavja i Jahdiel, hrabri junaci i ugledni  muževi: poglavari u svojim rodovima. </p>
<p id="v25"><sup><small>25</small></sup>  Ali kad su se iznevjerili Bogu svojih otaca i odali se  preljubu s bogovima naroda one zemlje koje je Bog iskorijenio  pred njima, </p>
<p id="v26"><sup><small>26</small></sup>  probudio je Izraelov Bog neprijateljstvo asirskoga  kralja Pula i neprijateljstvo asirskoga kralja Tiglat Pilesera.  Oni su odveli u sužanjstvo Rubenovo i Gadovo pleme i polovinu  Manašeova plemena. Doveli su ih u Helah, Habor i Haru i na Gozansku  rijeku do današnjega dana. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/4">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 4</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/6">
          <span class="pr-2">1 Ljetopisa - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
