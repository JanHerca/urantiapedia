<!--
title: "1 Ljetopisa - Poglavlje 18"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/17">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 17</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/19">
          <span class="pr-2">1 Ljetopisa - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga David porazi Filistejce i pokori ih te ote Gat  s njegovim selima iz filistejskih ruku. </p>
<p id="v2"><sup><small>2</small></sup>  Porazio je i Moapce  i oni postadoše Davidovi podanici koji su mu donosili danak. </p>
<p id="v3"><sup><small>3</small></sup>  David je porazio i Hadadezera, sopskoga kralja u Hamatu, kad je izišao da utvrdi svoju vlast do rijeke Eufrata. </p>
<p id="v4"><sup><small>4</small></sup>  David  zarobi od njega tisuću bojnih kola, sedam tisuća konjanika i  dvadeset tisuća pješaka; ispresijecao je petne žile svim konjima  od bojnih kola, ostavio ih je samo stotinu. </p>
<p id="v5"><sup><small>5</small></sup>  Damaščanski su  Aramejci bili došli u pomoć Hadadezeru, sopskome kralju, ali  je David pobio među Aramejcima dvadeset i dvije tisuće ljudi. </p>
<p id="v6"><sup><small>6</small></sup>  Postavio je namjesnike u Damaščanskom Aramu. Tako Aramejci  postadoše Davidovi podanici i moradoše mu plaćati danak. Jahve  je davao pobjedu Davidu kuda je god išao. </p>
<p id="v7"><sup><small>7</small></sup>  David zaplijeni  zlatne štitove što ih imahu Hadadezerove sluge i donese ih u  Jeruzalem. </p>
<p id="v8"><sup><small>8</small></sup>  I iz Hadadezerovih gradova Tibhata i Kuna odnio  je silni tuč od kojega je Salomon načinio mjedeno more, stupove  i tučano posuđe. </p>
<p id="v9"><sup><small>9</small></sup>  Kad je čuo hamatski kralj Tou da je David porazio svu  vojsku Hadadezera, sopskoga kralja, </p>
<p id="v10"><sup><small>10</small></sup>  posla svoga sina Hadorama  kralju Davidu da ga pozdravi i da mu čestita što je vojevao protiv  Hadadezera i porazio ga, jer je Tou bio u ratu s Hadadezerom;  i da mu odnese svakojakih zlatnih, srebrnih i tučanih predmeta. </p>
<p id="v11"><sup><small>11</small></sup>  I njih je kralj David posvetio Jahvi sa srebrom i zlatom  što ga bijaše uzeo od svih naroda, od Edomaca, Moabaca, Amonaca, Filistejaca i Amalečana. </p>
<p id="v12"><sup><small>12</small></sup>  Sarvijin sin Abišaj pobio je osamnaest  tisuća Edomaca u Slanoj dolini. </p>
<p id="v13"><sup><small>13</small></sup>  David je postavio namjesnike  po Edomu. Tako su svi Edomci postali Davidove sluge. I kuda je  god David išao, Jahve mu davaše pobjedu. </p>
<p id="v14"><sup><small>14</small></sup>  David kraljevaše nad svim Izraelom čineći pravo i pravicu  svemu svome narodu. </p>
<p id="v15"><sup><small>15</small></sup>  Sarvijin je sin Joab bio zapovjednik  vojske; Ahiludov sin Jošafat bijaše tajni savjetnik. </p>
<p id="v16"><sup><small>16</small></sup>  Ahitubov sin Sadok i Ahimelekov sin Ebjatar bili su svećenici, Šavša pisar. </p>
<p id="v17"><sup><small>17</small></sup>  Jojadin sin Benaja bio je nad Kerećanima i  Pelećanima, a Davidovi su sinovi bili prvi do kralja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/17">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 17</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/19">
          <span class="pr-2">1 Ljetopisa - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
