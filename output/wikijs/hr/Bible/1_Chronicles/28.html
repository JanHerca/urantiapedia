<!--
title: "1 Ljetopisa - Poglavlje 28"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/27">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 27</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/29">
          <span class="pr-2">1 Ljetopisa - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  David sakupi u Jeruzalem sve izraelske knezove, plemenske  knezove i poglavare od redova koji su služili kralja, tisućnike, stotnike i nadstojnike nad svim imanjem i blagom kraljevim i  blagom njegovih sinova, zajedno s dvoranima i junacima i svim  hrabrim vojnicima. </p>
<p id="v2"><sup><small>2</small></sup>  Ustavši na noge, kralj David reče: "Čujte me, moja braćo i moj narode! Ja sam bio namislio u  svom srcu da sagradim dom gdje bi počivao Kovčeg saveza Jahvina  i da bude podnožje nogama našega Boga te sam pripravio što treba  za gradnju. </p>
<p id="v3"><sup><small>3</small></sup>  Ali mi je Bog rekao: 'Nećeš ti sagraditi Doma  mome imenu jer si ratnik i prolijevao si krv.' </p>
<p id="v4"><sup><small>4</small></sup>  Jahve, Izraelov Bog, izabrao je mene od sveg moga roda  da budem kralj nad Izraelom zauvijek; jer je Judu izabrao za  kneza, a iz Judina doma dom moga oca; između sinova moga oca  bilo mu je drago da mene postavi kraljem nad svim Izraelom. </p>
<p id="v5"><sup><small>5</small></sup>  Tako  je između mojih sinova, jer mi je mnogo sinova dao Jahve, izabrao  moga sina Salomona da sjedi na prijestolju Jahvina kraljevstva  nad Izraelom. </p>
<p id="v6"><sup><small>6</small></sup>  I rekao mi je: 'Tvoj sin Salomon sagradit će  meni Dom i moja predvorja; jer sam njega izabrao sebi za sina  i ja ću mu biti otac. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Utvrdit ću njegovo kraljevstvo zauvijek  ako bude postojano vršio moje zapovijedi i moje zakone kao danas.' </p>
<p id="v8"><sup><small>8</small></sup>  Sada, dakle, pred očima sveg Izraela, Jahvina zbora, i  pred svojim Bogom, koji nas sluša, velim: držite i tražite sve  zapovijedi Jahve, svoga Boga, da biste zadržali u posjedu ovu  dobru zemlju i ostavili je u baštinu svojim sinovima nakon sebe  dovijeka. </p>
<p id="v9"><sup><small>9</small></sup>  A ti, sine moj Salomone, poznaj Boga, svoga oca, i služi  mu čitavim srcem i spremnom dušom, jer Jahve ispituje sva srca  i zna sve misli i namjere; ako ga budeš tražio, dat će ti se  da ga nađeš; ako li ga ostaviš, odbacit će te zauvijek. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Uvidi  sada da te Jahve izabrao da gradiš Dom za Svetište, budi junak  i radi!" </p>
<p id="v11"><sup><small>11</small></sup>  Tada David predade sinu Salomonu uzorak trijema, njegovih  kuća, riznica, gornjih soba, ćelija i doma Pomirilišta; </p>
<p id="v12"><sup><small>12</small></sup>  uzorak  svega što bijaše smislio u duhu za predvorja Jahvina Doma, za  sve sobe unaokolo, za riznicu Doma Božjega, za riznicu posvećenih  stvari, </p>
<p id="v13"><sup><small>13</small></sup>  za svećeničke i levitske redove, za svaki posao u  službi oko Doma Jahvina: </p>
<p id="v14"><sup><small>14</small></sup>  zlato u šipkama, zlato potrebno  za sve zlatno posuđe ove ili one službe; srebro u šipkama potrebno  za sve srebrno posuđe, za sve posuđe ove ili one službe; </p>
<p id="v15"><sup><small>15</small></sup>  šipke  za zlatne svijećnjake sa zlatnim svjetiljkama, prema težini svakoga  svijećnjaka i njegovih svjetiljaka, i za srebrne svijećnjake  prema težini svakoga svijećnjaka i njegovih svjetiljaka i prema  namjeni svakog svijećnjaka; </p>
<p id="v16"><sup><small>16</small></sup>  zlato u šipkama za stolove na  kojima će stajati prineseni hljebovi, za svaki stol; srebro za  srebrne stolove, </p>
<p id="v17"><sup><small>17</small></sup>  za viljuške i kotliće, za čaše od čista  zlata, za zlatne pehare, zlato u šipkama za svaki pehar; za srebrne  pehare, srebro u šipkama za svaki pehar, </p>
<p id="v18"><sup><small>18</small></sup>  za kadioni žrtvenik  žeženoga zlata u šipkama; za uzorak od kola sa zlatnim kerubinima  koji će raširenim krilima zaklanjati Jahvin Kovčeg. </p>
<p id="v19"><sup><small>19</small></sup>  Sve to  u skladu s onim što Jahve napisa vlastitom rukom da bi razjasnio  cijelo djelo za koje on pribavi uzorak. </p>
<p id="v20"><sup><small>20</small></sup>  Tada David reče svome sinu Salomonu: "Budi junak, hrabar, i radi! Ne boj se i ne plaši se, jer će Jahve, Bog, moj Bog, biti s tobom! Neće te napustiti niti te ostaviti dok ne svršiš  sav posao za službu oko Jahvina Doma. </p>
<p id="v21"><sup><small>21</small></sup>  Evo svećeničkih i levitskih  redova za svaku službu u Božjem Domu; imaš uza se za svaki posao  svakovrsnih ljudi, spremnih i vještih svakoj službi, knezovi  i sav narod pod tvojim su zapovjedništvom." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/27">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 27</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/29">
          <span class="pr-2">1 Ljetopisa - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 28:6 <i>Izabrao sam ga, sine moj</i>: <a href="/hr/The_Urantia_Book/148#p4_10">KU 148:4.10</a>. </li>
  <li id="fn2"><a href="#cite2">↑</a> 28:9 <i>Poznaj svoga Boga</i>: <a href="/hr/The_Urantia_Book/5#p4_8">KU 5:4.8</a>.  <i>Duh istražuje sve stvari</i>: <a href="/hr/The_Urantia_Book/8#p6_3">KU 8:6.3</a>. </li>
</ol>
</div>
