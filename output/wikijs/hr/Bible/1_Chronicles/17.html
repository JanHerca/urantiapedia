<!--
title: "1 Ljetopisa - Poglavlje 17"
description: 
published: true
date: 2025-11-18T12:59:53Z
tags: bible, bible—1 chronicles
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/16">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 16</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/18">
          <span class="pr-2">1 Ljetopisa - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad se David nastanio u dvoru, rekao je proroku Natanu: "Pogledaj!  Ja, evo, stojim u dvoru od cedrovine, a Kovčeg saveza Jahvina  pod zavjesama!" </p>
<p id="v2"><sup><small>2</small></sup>  Natan odgovori Davidu: "Što ti je god na srcu, čini, jer je Bog s tobom." </p>
<p id="v3"><sup><small>3</small></sup>  Ali još iste noći dođe Natanu ova Božja riječ: </p>
<p id="v4"><sup><small>4</small></sup>  "Idi i reci mome sluzi Davidu: 'Ovako govori Jahve: Ti  mi nećeš sagraditi kuće da prebivam u njoj. </p>
<p id="v5"><sup><small>5</small></sup>  Nisam nikad prebivao  u kući otkako sam izveo Izraela iz Egipta pa do današnjega dana, nego sam išao od šatora do šatora i od prebivališta do prebivališta. </p>
<p id="v6"><sup><small>6</small></sup>  Dok sam hodio sa svim Izraelom, jesam li ijednu riječ rekao  nekom od Izraelovih sudaca, kojima sam zapovjedio da budu pastiri  mojem narodu, i kazao: Zašto mi ne sagradite kuću od cedrovine?' </p>
<p id="v7"><sup><small>7</small></sup>  Zato sad ovo reci mome sluzi Davidu: 'Ovako govori Jahve nad  vojskama: Ja sam te doveo s pašnjaka, od ovaca i koza, da budeš  knez nad mojim izraelskim narodom. </p>
<p id="v8"><sup><small>8</small></sup>  Bio sam s tobom kuda si  god išao, iskorijenio sam sve tvoje neprijatelje pred tobom.  Ja ću ti pribaviti veliko ime, kao što je velikaško ime na zemlji. </p>
<p id="v9"><sup><small>9</small></sup>  Odredit ću prebivalište svome izraelskom narodu i posadit  ću ga da živi na svojem mjestu i da ne luta više naokolo niti  da ga zlikovci muče kao prije, </p>
<p id="v10"><sup><small>10</small></sup>  onda kad sam odredio suce  nad svojim izraelskim narodom. Pokorit ću sve tvoje neprijatelje  i učinit ću te velikim. Jahve će ti podići dom. </p>
<p id="v11"><sup><small>11</small></sup>  Jer kad se  ispune tvoji životni dani i dođe vrijeme da počineš kod otaca, podići ću tvoga potomka nakon tebe, koji će biti između tvojih  sinova, i utvrdit ću njegovo kraljevstvo. </p>
<p id="v12"><sup><small>12</small></sup>  On će mi sagraditi  dom, a ja ću utvrditi njegovo prijestolje zauvijek. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ja ću  njemu biti otac, a on će meni biti sin: svoje naklonosti neću  odvratiti od njega, kao što sam je odvratio od tvoga prethodnika. </p>
<p id="v14"><sup><small>14</small></sup>  Utvrdit ću ga u svojem domu i u svom kraljevstvu zauvijek, i prijestolje će mu čvrsto stajati zasvagda.'" </p>
<p id="v15"><sup><small>15</small></sup>  Natan prenese Davidu sve te riječi i cijelo viđenje. </p>
<p id="v16"><sup><small>16</small></sup>  Tada kralj David dođe i stade pred Jahvu i reče: "Tko sam ja, o Bože Jahve, i što je moj dom te si me doveo  dovde? </p>
<p id="v17"><sup><small>17</small></sup>  Pa i to je bilo premalo u tvojim očima, o Bože, nego  si dao obećanja domu svoga sluge i za daleku budućnost i pogledao  si na me kako se gleda na ugledna čovjeka, o Bože Jahve! </p>
<p id="v18"><sup><small>18</small></sup>  Pa  što da ti još David govori o slavi tvoga sluge; tÓa ti poznaješ  svoga slugu! </p>
<p id="v19"><sup><small>19</small></sup>  Jahve, radi svoga sluge i po svome srcu učinio  si sve ovo veliko djelo, obznanivši ove veličajnosti. </p>
<p id="v20"><sup><small>20</small></sup>  Jahve, nema takvoga kakav si ti, niti ima Boga osim tebe, po svemu  što smo ušima svojim čuli. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Postoji li ijedan narod na zemlji  kao tvoj izraelski narod, radi kojega je Bog išao da ga izbavi  sebi za narod, da tako stečeš sebi ime velikim i strašnim čudesima, izgoneći krivobožačka plemena pred svojim narodom koji si otkupio  iz Egipta? <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Tako si učinio svoj izraelski narod svojim narodom  zauvijek, a ti si mu, Jahve, postao Bogom. </p>
<p id="v23"><sup><small>23</small></sup>  Zato sada, Jahve, neka bude čvrsta dovijeka riječ koju si dao svome sluzi i njegovu  domu i učini kako si obrekao. </p>
<p id="v24"><sup><small>24</small></sup>  Neka bude čvrsta, da se veliča  tvoje ime zauvijek i da se govori: Jahve nad vojskama, Izraelov  Bog, jest Bog nad Izraelom, a dom tvoga sluge Davida neka stoji  čvrsto pred tobom. </p>
<p id="v25"><sup><small>25</small></sup>  Jer si ti, moj Bože, javio uhu svoga sluge  da ćeš mu podići dom, zato je tvoj sluga smogao hrabrosti da  se pomoli pred tobom. </p>
<p id="v26"><sup><small>26</small></sup>  Uistinu, Jahve, ti si Bog i ti si ovo  lijepo obećanje dao svome sluzi. </p>
<p id="v27"><sup><small>27</small></sup>  Zato se sada udostoj blagosloviti  dom svoga sluge da ostane dovijeka pred tobom, jer kad ti, Jahve, blagosloviš, bit će blagoslovljen zasvagda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Chronicles/16">
          <span class="mdi mdi-arrow-left-drop-circle"></span><span class="pl-2">1 Ljetopisa - Poglavlje 16</span>
        </a>
        </td>
        <td>
        <a href="/hr/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Chronicles/18">
          <span class="pr-2">1 Ljetopisa - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:12 <i>Kraljevstvo kao buduća nada</i>: <a href="/hr/The_Urantia_Book/170#p1_3">KU 170:1.3</a>. </li>
  <li id="fn2"><a href="#cite2">↑</a> 17:20 <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>. </li>
  <li id="fn3"><a href="#cite3">↑</a> 17:21-22 <i>Odabrani ljudi</i>: <a href="/hr/The_Urantia_Book/93#p5_1">KU 93:5.1</a>.  <i>Odabrani ljudi</i>: <a href="/hr/The_Urantia_Book/121#p2_8">KU 121:2.8</a>.  <i>Odabrani ljudi</i>: <a href="/hr/The_Urantia_Book/97#p4_2">KU 97:4.2</a>.  <i>Odabrani ljudi</i>: <a href="/hr/The_Urantia_Book/96#p2_3">KU 96:2.3</a>.  <i>Izabrani Božji narod</i>: <a href="/hr/The_Urantia_Book/96#p5_6">KU 96:5.6</a>.  <i>Odabrani ljudi</i>: <a href="/hr/The_Urantia_Book/97#p10_1">KU 97:10.1</a>. </li>
</ol>
</div>
