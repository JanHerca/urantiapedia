<!--
title: "2 Korinčanima - Poglavlje 8"
description: 
published: true
date: 2025-11-18T12:59:53Z
tags: bible, bible—2 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/7">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 7</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/9">
          <span class="pr-2">2 Korinčanima - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Priopćujemo vam, braćo, milost Božju koja je dana crkvama makedonskim: </p>
<p id="v2"><sup><small>2</small></sup>  unatoč mnogim kušnjama i nevoljama izobilna njihova radost  i skrajnje siromaštvo preli se u bogatstvo darežljivosti. </p>
<p id="v3"><sup><small>3</small></sup>  Svjedočim  uistinu: oni su nas dragovoljno - po svojim mogućnostima i preko  mogućnosti - </p>
<p id="v4"><sup><small>4</small></sup>  veoma usrdno molili za milost zajedništva u ovom  posluživanju svetih. </p>
<p id="v5"><sup><small>5</small></sup>  I to ne samo kako se nadasmo, nego same  sebe predadoše najprvo Gospodinu, a onda nama, po volji Božjoj. </p>
<p id="v6"><sup><small>6</small></sup>  Zato zamolismo Tita da kao što je započeo, tako i dovrši među  vama i to djelo darežljivosti. </p>
<p id="v7"><sup><small>7</small></sup>  Stoga kao što se u svemu odlikujete - u vjeri, i riječi, i spoznanju, i svakoj gorljivosti, i u ljubavi svojoj prema  nama - odlikujte se i u ovoj darežljivosti. </p>
<p id="v8"><sup><small>8</small></sup>  Ne zapovijedam, nego gorljivošću drugih prokušavam istinitost  vaše ljubavi. </p>
<p id="v9"><sup><small>9</small></sup>  Ta poznate darežljivost Gospodina našega Isusa  Krista! Premda bogat, radi vas posta siromašan, da se vi njegovim  siromaštvom obogatite. </p>
<p id="v10"><sup><small>10</small></sup>  Time dajem samo savjet: to doista  dolikuje vama koji već prošle godine prvi to započeste, ne samo  činom nego i odlukom. </p>
<p id="v11"><sup><small>11</small></sup>  Sada dovršite to djelo da kao što spremno  odlučiste, tako prema mogućnostima i dovršite. </p>
<p id="v12"><sup><small>12</small></sup>  Jer ima li  spremnosti, mila je po onom što ima, a ne po onom čega nema. </p>
<p id="v13"><sup><small>13</small></sup>  Ne dakako: drugima olakšica, vama oskudica, nego - jednakost! </p>
<p id="v14"><sup><small>14</small></sup>  U sadašnjem trenutku vaš suvišak za njihovu oskudicu da jednom  njihov suvišak bude za vašu oskudicu - te bude jednakost, </p>
<p id="v15"><sup><small>15</small></sup>  kao  što je pisano: Nije ništa preteklo onome koji bijaše nakupio  mnogo, a niti je nedostajalo onome koji bijaše nakupio manje. </p>
<p id="v16"><sup><small>16</small></sup>  A hvala Bogu koji je stavio jednaku gorljivost za vas  u srce Titovo. </p>
<p id="v17"><sup><small>17</small></sup>  On je prihvatio i molbu, ali budući da je  veoma revan, otiđe k vama i dragovoljno. </p>
<p id="v18"><sup><small>18</small></sup>  S njime pak šaljemo  brata kojega s evanđelja slave sve crkve. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Štoviše, crkve  ga izabraše za našeg suputnika u ovom djelu darežljivosti kojemu  služimo - na slavu samoga Gospodina i na našu želju </p>
<p id="v20"><sup><small>20</small></sup>  kako  bismo izbjegli da nas tko ne prekori zbog ovog obilja kojim raspolažemo. </p>
<p id="v21"><sup><small>21</small></sup>  Doista, revno nastojimo oko dobra ne samo pred  Gospodinom nego i pred ljudima. </p>
<p id="v22"><sup><small>22</small></sup>  Šaljemo s njima  i našega brata koji je, kako smo u mnogome često iskusili, gorljiv, a sada je još mnogo gorljiviji zbog velikoga pouzdanja u vas. </p>
<p id="v23"><sup><small>23</small></sup>  A Tito? Moj je drug i suradnik za vas. A braća naša? Poslanici  su crkava, slava Kristova. </p>
<p id="v24"><sup><small>24</small></sup>  Pružite im dakle pred crkvama  dokaz svoje ljubavi i toga da se s pravom vama ponosimo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/7">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 7</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/9">
          <span class="pr-2">2 Korinčanima - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:18,22 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
</ol>
</div>
