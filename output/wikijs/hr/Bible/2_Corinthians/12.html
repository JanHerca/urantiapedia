<!--
title: "2 Korinčanima - Poglavlje 12"
description: 
published: true
date: 2025-11-18T12:59:53Z
tags: bible, bible—2 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/11">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 11</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/13">
          <span class="pr-2">2 Korinčanima - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvaliti se treba? Ne koristi doduše ali - dolazim na viđenje  i objave Gospodnje. </p>
<p id="v2"><sup><small>2</small></sup>  Znam čovjeka u Kristu: prije četrnaest  godina - da li u tijelu, ne znam; da li izvan tijela, ne znam, Bog zna - taj je bio ponesen do trećeg neba. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  I znam da je  taj čovjek - da li u tijelu, da li izvan tijela, ne znam, Bog  zna - </p>
<p id="v4"><sup><small>4</small></sup>  bio ponesen u raj i čuo neizrecive riječi, kojih čovjek  ne smije govoriti. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Time ću se hvaliti, a samim se sobom neću  hvaliti osim slabostima svojim. </p>
<p id="v6"><sup><small>6</small></sup>  Uistinu, kad bih se i htio  hvaliti, ne bih bio bezuman; istinu bih govorio. Ali se uzdržavam  da ne bi tko mislio o meni više nego što vidi na meni ili što  čuje od mene. </p>
<p id="v7"><sup><small>7</small></sup>  I da se zbog uzvišenosti objava ne bih uzoholio, dan mi  je trn u tijelu, anđeo Sotonin, da me udara da se ne uzoholim. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Za to sam triput molio Gospodina, da odstupi od mene. A on  mi reče: </p>
<p id="v9"><sup><small>9</small></sup>  "Dosta ti je moja milost jer snaga se u slabosti  usavršuje." Najradije ću se dakle još više hvaliti svojim slabostima  da se nastani u meni snaga Kristova. </p>
<p id="v10"><sup><small>10</small></sup>  Zato uživam u slabostima, uvredama, poteškoćama, progonstvima, tjeskobama poradi Krista.  Jer kad sam slab, onda sam jak. </p>
<p id="v11"><sup><small>11</small></sup>  Postao sam bezuman! Vi me natjeraste. Ta trebalo je da  me vi preporučite jer ni u čemu nisam manji od "nadapostola", premda nisam ništa. </p>
<p id="v12"><sup><small>12</small></sup>  Znamenja apostolstva moga ostvarena  su među vama u posvemašnjoj postojanosti: znakovima i čudesima  i silnim djelima. </p>
<p id="v13"><sup><small>13</small></sup>  Ta u čemu ste to manji od drugih crkava, osim što vam ja nisam bio na teret? Oprostite mi ovu "nepravdu". </p>
<p id="v14"><sup><small>14</small></sup>  Evo, spremam se treći put doći k vama i neću vam biti na  teret jer ne ištem vaše, nego vas. Djeca doista nisu dužna stjecati  roditeljima, nego roditelji djeci. </p>
<p id="v15"><sup><small>15</small></sup>  A ja ću najradije trošiti  i istrošiti se za duše vaše. Ako vas više ljubim, zar da budem  manje ljubljen? </p>
<p id="v16"><sup><small>16</small></sup>  Ali neka! Ja vas nisam opterećivao, nego, "lukav" kako jesam, "na prijevaru vas uhvatih". </p>
<p id="v17"><sup><small>17</small></sup>  Da vas možda  nisam zakinuo po kome od onih koje poslah k vama? </p>
<p id="v18"><sup><small>18</small></sup>  Zamolio  sam Tita i poslao s njime brata. Da vas možda Tit nije u čemu  zakinuo? Zar nismo hodili u istom duhu? I istim stopama? <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Odavna smatrate da se pred vama branimo. Pred Bogom u  Kristu govorimo: sve je to, ljubljeni, za vaše izgrađivanje. </p>
<p id="v20"><sup><small>20</small></sup>  Bojim se doista da vas kada dođem, možda neću naći kakve  bih htio i da ćete vi mene naći kakva ne biste htjeli: da ne  bi možda bilo svađa, zavisti, žestina, spletkarenja, klevetanja, došaptavanja, nadimanja, buna; </p>
<p id="v21"><sup><small>21</small></sup>  da me opet kada dođem, ne  bi ponizio Bog moj kod vas kako ne bih morao oplakivati mnoge  koji su prije sagriješili,  a nisu se pokajali za nečistoću i  bludnost i razvratnost koju počiniše. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/11">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 11</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/13">
          <span class="pr-2">2 Korinčanima - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:2 <i>Uhvaćen u trećem nebu</i>: <a href="/hr/The_Urantia_Book/48#p6_12">KU 48:6.12</a>. </li>
  <li id="fn2"><a href="#cite2">↑</a> 12:18 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn3"><a href="#cite3">↑</a> 12:4 <i>Raj</i>: <a href="/hr/The_Urantia_Book/19#p7_1">KU 19:7.1</a>.  <i>Raj</i>: <a href="/hr/The_Urantia_Book/0#p4_11">KU 0:4.11</a>. </li>
  <li id="fn4"><a href="#cite4">↑</a> 12:7 <i>Deflacija ega</i>: <a href="/hr/The_Urantia_Book/48#p4_14">KU 48:4.14</a>. </li>
</ol>
</div>
