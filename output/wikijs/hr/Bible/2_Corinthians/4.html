<!--
title: "2 Korinčanima - Poglavlje 4"
description: 
published: true
date: 2025-11-18T12:59:53Z
tags: bible, bible—2 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/3">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 3</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/5">
          <span class="pr-2">2 Korinčanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zato, budući da po milosrđu imamo ovu službu, ne malakšemo. </p>
<p id="v2"><sup><small>2</small></sup>  Ali odrekosmo se sramotnoga prikrivanja: ne nastupamo lukavo  niti izopačujemo riječ Božju, nego se objavljivanjem istine preporučujemo  svakoj savjesti ljudskoj pred Bogom. </p>
<p id="v3"><sup><small>3</small></sup>  Ako je i zastrto evanđelje  naše, u onima je zastrto koji propadaju: </p>
<p id="v4"><sup><small>4</small></sup>  u onima kojima bog  ovoga svijeta oslijepi pameti nevjerničke da ne zasvijetli svjetlost  evanđelja slave Krista koji je slika Božja. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Jer ne propovijedamo  same sebe, nego Krista Isusa Gospodinom, a sebe slugama vašim  poradi Isusa. </p>
<p id="v6"><sup><small>6</small></sup>  Ta Bog koji reče: Neka iz tame svjetlost  zasine!, on zasvijetli u srcima našim da nam spoznanje slave  Božje zasvijetli na licu Kristovu. </p>
<p id="v7"><sup><small>7</small></sup>  To pak blago imamo u glinenim posudama da izvanredna ona  snaga bude očito Božja, a ne od nas. </p>
<p id="v8"><sup><small>8</small></sup>  U svemu pritisnuti, ali  ne pritiješnjeni; dvoumeći, ali ne zdvajajući; </p>
<p id="v9"><sup><small>9</small></sup>  progonjeni, ali ne napušteni; obarani, ali ne oboreni - </p>
<p id="v10"><sup><small>10</small></sup>  uvijek umiranje  Isusovo u tijelu pronosimo da se i život Isusov u tijelu našem  očituje. </p>
<p id="v11"><sup><small>11</small></sup>  Doista, mi se živi uvijek na smrt predajemo poradi  Isusa da se i život Isusov očituje u našem smrtnom tijelu. </p>
<p id="v12"><sup><small>12</small></sup>  Tako  smrt djeluje u nama, život u vama. </p>
<p id="v13"><sup><small>13</small></sup>  A budući da imamo isti  duh vjere kao što je pisano: Uzvjerovah, zato besjedim,  i mi vjerujemo pa zato i besjedimo. </p>
<p id="v14"><sup><small>14</small></sup>  Ta znamo: onaj koji je  uskrisio Gospodina Isusa i nas će s Isusom uskrisiti i zajedno  s vama uza se postaviti. </p>
<p id="v15"><sup><small>15</small></sup>  A sve je to za vas: da milost -  umnožena - zahvaljivanjem mnogih izobiluje Bogu na slavu. </p>
<p id="v16"><sup><small>16</small></sup>  Zato ne malakšemo. Naprotiv, ako se naš izvanji čovjek  i raspada, nutarnji se iz dana u dan obnavlja. </p>
<p id="v17"><sup><small>17</small></sup>  Ta ova malenkost  naše časovite nevolje donosi nam obilato, sve obilatije, breme  vječne slave </p>
<p id="v18"><sup><small>18</small></sup>  jer nama nije do vidljivog nego do nevidljivog:  ta vidljivo je privremeno, a nevidljivo - vječno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/3">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 3</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/5">
          <span class="pr-2">2 Korinčanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:4 <i>Bog ovoga svijeta</i>: <a href="/hr/The_Urantia_Book/67#p2_4">KU 67:2.4</a>.  <i>Bog Urantije</i>: <a href="/hr/The_Urantia_Book/53#p8_5">KU 53:8.5</a>.  <i>Stari Planetarni Princ</i>: <a href="/hr/The_Urantia_Book/51#p3_9">KU 51:3.9</a>. </li>
</ol>
</div>
