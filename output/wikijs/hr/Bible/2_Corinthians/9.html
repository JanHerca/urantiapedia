<!--
title: "2 Korinčanima - Poglavlje 9"
description: 
published: true
date: 2025-11-18T12:59:53Z
tags: bible, bible—2 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/8">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 8</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/10">
          <span class="pr-2">2 Korinčanima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A o posluživanju svetih suvišno je da vam pišem. </p>
<p id="v2"><sup><small>2</small></sup>  Ta poznajem  vašu spremnost s koje se vama ponosim pred Makedoncima: "Ahaja  je spremna od prošle godine." I vaša gorljivost potaknu mnoge. </p>
<p id="v3"><sup><small>3</small></sup>  Ipak šaljem braću da se u tome pogledu ne opovrgne što se  vama ponosimo; da budete spremni kao što sam tvrdio te se - </p>
<p id="v4"><sup><small>4</small></sup>  ako  sa mnom dođu Makedonci i nađu vas nespremne - ne osramotimo s  preuzetnosti mi, da ne kažemo vi. </p>
<p id="v5"><sup><small>5</small></sup>  Smatrao sam dakle potrebnim  zamoliti braću da unaprijed pođu k vama i da pripreme vaš još  prije obećani dar te bude pripravan - kao dar darežljivosti,  a ne škrtosti. </p>
<p id="v6"><sup><small>6</small></sup>  Ta eno: tko sije oskudno, oskudno će i žeti; a tko sije  obilato, obilato će i žeti. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Svatko neka dade kako je srcem  odlučio; ne sa žalošću ili na silu jer Bog ljubi vesela  darivatelja. </p>
<p id="v8"><sup><small>8</small></sup>  A Bog vas može obilato obdariti svakovrsnim  darom da u svemu svagda imate svega dovoljno za se i izobilno  za svako dobro djelo - </p>
<p id="v9"><sup><small>9</small></sup>  kao što je pisano: Rasipno dijeli, daje sirotinji, pravednost njegova ostaje dovijeka. </p>
<p id="v10"><sup><small>10</small></sup>  A onaj koji pribavlja sjeme sijaču i kruh za jelo,  pribavit će i umnožiti sjeme vaše i povećati plodove pravednosti  vaše. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Tako ćete se u svemu obogatiti za svakovrsnu darežljivost  koja se, našim posredovanjem, izvija u zahvalnicu Bogu. </p>
<p id="v12"><sup><small>12</small></sup>  Jer  ovo bogoslužno posluživanje ne samo da podmiruje oskudicu svetih  nego se i obilno prelijeva u mnoge zahvalnice Bogu. </p>
<p id="v13"><sup><small>13</small></sup>  Osvjedočeni  ovim posluživanjem, slave Boga zbog vašega pokornog ispovijedanja  evanđelja Kristova i zbog velikodušnog zajedništva prema njima  i prema svima. </p>
<p id="v14"><sup><small>14</small></sup>  A moleći se za vas, čeznu za vama zbog preobilne  milosti Božje na vama. </p>
<p id="v15"><sup><small>15</small></sup>  Hvala Bogu na njegovu neizrecivom  daru! <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/8">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 8</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/10">
          <span class="pr-2">2 Korinčanima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:15 <i>Preživljavanje je dar</i>: <a href="/hr/The_Urantia_Book/110#p2_2">KU 110:2.2</a>.  <i>Dar od oca</i>: <a href="/hr/The_Urantia_Book/3#p1_4">KU 3:1.4</a>.  <i>Hvala Bogu za darove</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn2"><a href="#cite2">↑</a> 9:6 <i>Žetva i sjetva</i>: <a href="/hr/The_Urantia_Book/192#p2_8">KU 192:2.8</a>. </li>
  <li id="fn3"><a href="#cite3">↑</a> 9:10 <i>Duhovne lekcije</i>: <a href="/hr/The_Urantia_Book/85#p2_2">KU 85:2.2</a>. </li>
</ol>
</div>
