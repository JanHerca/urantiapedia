<!--
title: "2 Korinčanima - Poglavlje 11"
description: 
published: true
date: 2025-11-18T12:59:53Z
tags: bible, bible—2 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/10">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 10</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/12">
          <span class="pr-2">2 Korinčanima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O kad biste podnijeli nešto malo bezumlja mojega! Da, podnesite  me! </p>
<p id="v2"><sup><small>2</small></sup>  Ljubomoran sam doista na vas Božjim ljubomorom: ta zaručih  vas s jednim mužem, kao čistu djevicu privedoh vas Kristu. </p>
<p id="v3"><sup><small>3</small></sup>  Ali  se bojim da se - kao što zmija zavede Evu svojom lukavštinom  - misli vaše ne pokvare i odmetnu od iskrenosti prema Kristu. </p>
<p id="v4"><sup><small>4</small></sup>  Uistinu, ako tko dođe i propovijeda drugog Isusa, kojega mi  nismo propovijedali - ili ako drugoga Duha primate, kojega niste  primili; ili drugo evanđelje, koje niste prigrlili - takva lijepo  podnosÄite. </p>
<p id="v5"><sup><small>5</small></sup>  Smatram, eto, da ni u čemu nisam manji od "nadapostola". </p>
<p id="v6"><sup><small>6</small></sup>  Jer ako sam i nevješt u govoru, nisam u znanju; naprotiv,  u svemu vam ga i pred svima očitovasmo. </p>
<p id="v7"><sup><small>7</small></sup>  Ili sam grijeh počinio što sam vam - ponizujući sebe da  se vi uzvisite - besplatno navješćivao Božje evanđelje? </p>
<p id="v8"><sup><small>8</small></sup>  Druge  sam crkve plijenio, od njih primao potporu da bih mogao vama  služiti. I dok bijah u vas, premda u oskudici, nikomu nisam bio  na teret. </p>
<p id="v9"><sup><small>9</small></sup>  U oskudici su mi pomogla braća koja dođoše iz Makedonije.  U svemu sam se čuvao da vam ne budem težak, a i čuvat ću se. </p>
<p id="v10"><sup><small>10</small></sup>  Istine mi Kristove u meni, ove mi hvale nitko neće oduzeti  u ahajskim krajevima. </p>
<p id="v11"><sup><small>11</small></sup>  Zašto? Jer vas ne ljubim? Bog znade! </p>
<p id="v12"><sup><small>12</small></sup>  A što činim, i dalje ću činiti da izbijem izliku onima  koji izliku traže ne bi li se s nama izjednačili u onom čime  se hvastaju. </p>
<p id="v13"><sup><small>13</small></sup>  Jer takvi su ljudi lažni apostoli, himbeni radnici, prerušuju se u apostole Kristove. </p>
<p id="v14"><sup><small>14</small></sup>  I nikakvo čudo! Ta sam  se Sotona prerušuje u anđela svjetla. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ništa osobito dakle  ako se i službenici njegovi prerušuju u službenike pravednosti.  Svršetak će im biti po djelima njihovim. </p>
<p id="v16"><sup><small>16</small></sup>  Opet velim: da me tko ne bi smatrao bezumnim! Uostalom, primite me makar i kao bezumna da se i ja nešto malo pohvalim. </p>
<p id="v17"><sup><small>17</small></sup>  Što govorim, ne govorim po Gospodnju, nego kao u bezumlju, u ovoj hvalisavoj smionosti. </p>
<p id="v18"><sup><small>18</small></sup>  Budući da se mnogi hvale po  ljudsku, i ja ću se hvaliti. </p>
<p id="v19"><sup><small>19</small></sup>  Ta rado podnosÄite bezumne,  vi umni! </p>
<p id="v20"><sup><small>20</small></sup>  Da, podnosÄite ako vas tko zarobljava, ako vas tko  proždire, ako tko otima, ako se tko uznosi, ako vas tko po obrazu  bije. </p>
<p id="v21"><sup><small>21</small></sup>  Na sramotu govorim: bili smo, biva, slabi! Ipak, čime  se god tko osmjeljuje - u bezumlju govorim - osmjeljujem se i  ja! </p>
<p id="v22"><sup><small>22</small></sup>  Hebreji su? I ja sam! Izraelci su? I ja sam! Potomstvo  su Abrahamovo? I ja sam! <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Poslužitelji su Kristovi? Kao mahnit  govorim: ja još više! U naporima - preobilno; u tamnicama - preobilno;  u batinama - prekomjerno; u smrtnim pogiblima - često. </p>
<p id="v24"><sup><small>24</small></sup>  Od  Židova primio sam pet puta po četrdeset manje jednu. </p>
<p id="v25"><sup><small>25</small></sup>  Triput  sam bio šiban, jednom kamenovan, triput doživio brodolom, jednu  noć i dan proveo sam u bezdanu. </p>
<p id="v26"><sup><small>26</small></sup>  Česta putovanja, pogibli  od rijeka, pogibli od razbojnika, pogibli od sunarodnjaka, pogibli  od pogana, pogibli u gradu, pogibli u pustinji, pogibli na moru, pogibli od lažne braće; </p>
<p id="v27"><sup><small>27</small></sup>  u trudu i naporu, često u nespavanju, u gladu i žeđi, često u postovima, u studeni i golotinji! </p>
<p id="v28"><sup><small>28</small></sup>  Osim  toga, uz drugo, salijetanje svakodnevno, briga za sve crkve. </p>
<p id="v29"><sup><small>29</small></sup>  Tko je slab, a ja da ne budem slab? Tko se sablažnjuje, a  ja da ne izgaram? </p>
<p id="v30"><sup><small>30</small></sup>  Treba li se hvaliti, svojom ću se slabošću  hvaliti. </p>
<p id="v31"><sup><small>31</small></sup>  Bog i Otac Gospodina Isusa, blagoslovljen u vijeke, zna da ne lažem. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  U Damasku namjesnik kralja Arete čuvaše  grad damaščanski hoteći me uhvatiti. </p>
<p id="v33"><sup><small>33</small></sup>  Ali kroz prozor spustiše  me u košari preko zida te umakoh njegovim rukama. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Corinthians/10">
          <span class="mdi mdi-arrow-left-drop-circle"></span><span class="pl-2">2 Korinčanima - Poglavlje 10</span>
        </a>
        </td>
        <td>
        <a href="/hr/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Corinthians/12">
          <span class="pr-2">2 Korinčanima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:31 <i>Otac Gospodina Isusa Krista</i>: <a href="/hr/The_Urantia_Book/194#p3_11">KU 194:3.11</a>.  <i>Otac Gospodina Isusa Krista</i>: <a href="/hr/The_Urantia_Book/194#p4_6">KU 194:4.6</a>. </li>
  <li id="fn2"><a href="#cite2">↑</a> 11:14 <i>Evanđelje svjetla</i>: <a href="/hr/The_Urantia_Book/31#p7_1">KU 31:7.1</a>.  <i>Sotona, briljantno stvorenje</i>: <a href="/hr/The_Urantia_Book/67#p1_1">KU 67:1.1</a>. </li>
  <li id="fn3"><a href="#cite3">↑</a> 11:22 <i>Pavao, Hebrejski od Hebreja</i>: <a href="/hr/The_Urantia_Book/121#p1_2">KU 121:1.2</a>. </li>
</ol>
</div>
