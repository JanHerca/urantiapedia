<!--
title: "Otkrivenje - Poglavlje 5"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/4">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 4</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/6">
          <span class="pr-2">Otkrivenje - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I vidjeh: na desnici Onoga koji sjedi na prijestolju - knjiga, iznutra i izvana ispisana, zapečaćena sa sedam pečata! </p>
<p id="v2"><sup><small>2</small></sup>  I vidjeh snažna anđela gdje iza glasa proglašuje: "Tko je  dostojan otvoriti knjigu i otpečatiti pečate njezine?" </p>
<p id="v3"><sup><small>3</small></sup>  I nitko  - ni na nebu, ni na zemlji, ni pod zemljom - nije mogao otvoriti  knjige i pogledati u nju. </p>
<p id="v4"><sup><small>4</small></sup>  Briznem u plač jer se nitko ne nađe  dostojan otvoriti knjigu i pogledati u nju. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  A jedan od starješina  reče: "Ne plači! Evo, pobijedi Lav iz plemena Judina, Korijen Davidov, on će otvoriti knjigu i sedam pečata njezinih. </p>
<p id="v6"><sup><small>6</small></sup>  I vidjeh: posred prijestolja i četiriju bića i posred  starješina stoji, kao zaklan, Jaganjac sa sedam rogova  i sedam očiju, to jest sedam duhova Božjih, po svoj zemlji  poslanih. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  On pristupi te iz desnice Onoga koji sjedi na prijestolju  uzme knjigu. </p>
<p id="v8"><sup><small>8</small></sup>  A kad on uze knjigu, četiri bića i dvadeset i  četiri starješine padoše ničice pred Jaganjca. U svakoga bijahu  citre i zlatne posudice pune kada, to jest molitava svetačkih. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Pjevaju oni pjesmu novu: "Dostojan si uzeti knjigu i otvoriti pečate njezine jer si bio zaklan i otkupio, krvlju svojom, za Boga ljude iz svakoga plemena i jezika, puka i naroda; </p>
<p id="v10"><sup><small>10</small></sup>  učinio si ih Bogu našemu kraljevstvom i svećenicima i kraljevat će na zemlji." </p>
<p id="v11"><sup><small>11</small></sup>  I vidjeh, i začuh glas anđela mnogih uokolo prijestolja, i bića i starješina. Bijaše ih na mirijade mirijada i tisuće  tisuća. </p>
<p id="v12"><sup><small>12</small></sup>  Klicahu iza glasa: "Dostojan je zaklani Jaganjac primiti moć, i bogatstvo, i mudrost, i snagu, i čast, i slavu, i blagoslov!" </p>
<p id="v13"><sup><small>13</small></sup>  I začujem: sve stvorenje, i na nebu, i na zemlji, i pod  zemljom, i u moru - sve na njima i u njima govori: "Onomu koji sjedi na prijestolju i Jaganjcu blagoslov i čast, i slava i vlast u vijeke vjekova!" </p>
<p id="v14"><sup><small>14</small></sup>  I četiri bića ponavljahu: "Amen!" A starješine padnu  ničice i poklone se. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/4">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 4</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/6">
          <span class="pr-2">Otkrivenje - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:4 <i>Nije muževno plakati</i>: <a href="/hr/The_Urantia_Book/140#p5_16">KU 140:5.16</a>. </li>
  <li id="fn2"><a href="#cite2">↑</a> 5:6 <i>Pomoćni duhovi uma</i>: <a href="/hr/The_Urantia_Book/36#p5_1">KU 36:5.1</a>.  <i>Sedam Božjih duhova</i>: <a href="/hr/The_Urantia_Book/116#p2_1">KU 116:2.1</a>.  <i>Sedam glavnih duhova</i>: <a href="/hr/The_Urantia_Book/16#p0_1">KU 16:0.1</a>.  <i>Pomoćni duhovi uma</i>: <a href="/hr/The_Urantia_Book/36#p5_2">KU 36:5.2</a>.  <i>Sedam Božjih duhova</i>: <a href="/hr/The_Urantia_Book/16#p4_1">KU 16:4.1</a>.  <i>Pomoćni duhovi uma</i>: <a href="/hr/The_Urantia_Book/16#p6_2">KU 16:6.2</a>. </li>
  <li id="fn3"><a href="#cite3">↑</a> 5:8 <i>Božja harfa</i>: <a href="/hr/The_Urantia_Book/47#p10_2">KU 47:10.2</a>. </li>
  <li id="fn4"><a href="#cite4">↑</a> 5:8,14 <i>Četiri „zvijeri“</i>: <a href="/hr/The_Urantia_Book/34#p4_9">KU 34:4.9</a>.  <i>24 savjetnika</i>: <a href="/hr/The_Urantia_Book/77#p9_5">KU 77:9.5</a>.  <i>Upravljanje Urantijom</i>: <a href="/hr/The_Urantia_Book/114#p2_1">KU 114:2.1</a>. </li>
</ol>
</div>
