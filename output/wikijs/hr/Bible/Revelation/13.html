<!--
title: "Otkrivenje - Poglavlje 13"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/12">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 12</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/14">
          <span class="pr-2">Otkrivenje - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I vidjeh: iz mora Zvijer izlazi sa deset rogova i sedam  glava; na rogovima joj deset kruna, na glavama bogohulna imena. </p>
<p id="v2"><sup><small>2</small></sup>  Ta Zvijer što je vidjeh bijaše nalik na leoparda, noge  joj kao medvjeđe, usta kao usta lavlja. Zmaj joj  dade svoju silu i prijestolje i vlast veliku. </p>
<p id="v3"><sup><small>3</small></sup>  Jedna joj glava  bijaše kao na smrt zaklana, ali joj se smrtna rana zaliječila.  Sva se zemlja, začuđena, zanijela za Zvijeri </p>
<p id="v4"><sup><small>4</small></sup>  i svi se pokloniše  Zmaju koji dade takvu vlast Zvijeri. Pokloniše se i Zvijeri govoreći:  "Tko je kao Zvijer! Tko bi smio ratovati s njom?" </p>
<p id="v5"><sup><small>5</small></sup>  I dana su  joj usta da govori drskosti i hule i dana joj je vlast  da to čini četrdeset i dva mjeseca. </p>
<p id="v6"><sup><small>6</small></sup>  I ona otvori usta da huli  Boga, da huli ime njegovo, njegov Šator i nebesnike. </p>
<p id="v7"><sup><small>7</small></sup>  I dano  joj je da se zarati sa svecima i da ih pobijedi. Dana joj  je vlast nad svakim plemenom i pukom i jezikom i narodom: </p>
<p id="v8"><sup><small>8</small></sup>  da joj se poklone svi pozemljari, oni kojima ime nije zapisano  u knjizi života zaklanog Jaganjca, od postanka svijeta. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tko ima uho, nek posluša! </p>
<p id="v10"><sup><small>10</small></sup>  Je li tko za progonstvo, u progonstvo će ići! Je li tko za mač, da bude pogubljen, mačem će biti pogubljen! U tom je postojanost i vjera  svetih. </p>
<p id="v11"><sup><small>11</small></sup>  I vidjeh: druga jedna Zvijer uzlazi iz zemlje, ima dva  roga poput jaganjca, a govori kao Zmaj. </p>
<p id="v12"><sup><small>12</small></sup>  Vrši svu vlast one  prve Zvijeri, u njenoj nazočnosti. Prisiljava zemlju i sve pozemljare  da se poklone prvoj Zvijeri kojoj ono zacijeli smrtna rana. </p>
<p id="v13"><sup><small>13</small></sup>  Čini  znamenja velika: i oganj spušta s neba na zemlju naočigled ljudi. </p>
<p id="v14"><sup><small>14</small></sup>  Tako zavodi pozemljare znamenjima koja joj je dano činiti  u nazočnosti Zvijeri: svjetuje pozemljarima da načine kip Zvijeri  koja bijaše udarena mačem, ali preživje. </p>
<p id="v15"><sup><small>15</small></sup>  I dano joj je udahnuti  život kipu Zvijeri te kip Zvijeri progovori i poubija sve koji  se god ne klanjaju kipu Zvijeri. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Ona postiže da se svima  - malima i velikima, bogatima i ubogima, slobodnjacima i robovima  - udari žig na desnicu ili na čelo, </p>
<p id="v17"><sup><small>17</small></sup>  i da nitko ne mogne kupovati  ili prodavati osim onog koji nosi žig s imenom Zvijeri ili s  brojem imena njezina. </p>
<p id="v18"><sup><small>18</small></sup>  U ovome je mudrost: u koga je uma, nek odgoneta broj  Zvijeri. Broj je to jednog čovjeka, a broj mu je šest stotina  šezdeset i šest. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/12">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 12</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/14">
          <span class="pr-2">Otkrivenje - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:8 <i>Knjiga života</i>: <a href="/hr/The_Urantia_Book/27#p5_1">KU 27:5.1</a>. </li>
  <li id="fn2"><a href="#cite2">↑</a> 13:15-17 <i>Ukloni žig zvijeri</i>: <a href="/hr/The_Urantia_Book/47#p9_1">KU 47:9.1</a>. </li>
</ol>
</div>
