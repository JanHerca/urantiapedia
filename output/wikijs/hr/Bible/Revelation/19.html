<!--
title: "Otkrivenje - Poglavlje 19"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/18">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 18</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/20">
          <span class="pr-2">Otkrivenje - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nakon toga začujem kao jak glas silnoga mnoštva na nebu: "Aleluja! Spasenje i slava i moć Bogu našemu! </p>
<p id="v2"><sup><small>2</small></sup>  Doista, istiniti su i pravedni sudovi njegovi jer osudi veliku Bludnicu, što pokvari zemlju bludom svojim, i osveti na njoj krv slugu svojih!" </p>
<p id="v3"><sup><small>3</small></sup>  I ponove: "Aleluja! Dim njezin suklja u vijeke vjekova!" </p>
<p id="v4"><sup><small>4</small></sup>  Nato starješine, njih dvadesetčetvorica, i ona četiri  bića padoše ničice i p        okloniše se Bogu, koji sjedi na  prijestolju, govoreći: "Amen! Aleluja!" <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  I s         prijestolja  iziđe glas: "Hvalite Boga našega, sve sluge njegove, svi koji se njega bojite, i mali i veliki!" </p>
<p id="v6"><sup><small>6</small></sup>  I začuh kao glas silna mnoštva i kao šum voda mnogih  i kao prasak gromova silnih: "Aleluja! Zakraljeva Gospod, Bog naš Svevladar! <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Radujmo se i kličimo i slavu mu dajmo jer dođe svadba Jaganjčeva, opremila se Zaručnica njegova! </p>
<p id="v8"><sup><small>8</small></sup>  Dano joj je odjenuti se u lan tanan, blistav i čist!" A lan - pravedna su djela svetih. </p>
<p id="v9"><sup><small>9</small></sup>  I reče mi: "Piši! Blago onima koji su pozvani na svadbenu  gozbu Jaganjčevu!" I reče mi: "Ove su riječi istinite, Božje." </p>
<p id="v10"><sup><small>10</small></sup>  Padoh mu pred noge da mu se poklonim. A on će mi: "Nipošto!  Sluga sam kao i ti i braća tvoja koja imaju svjedočanstvo Isusovo.  Bogu se pokloni!" Jer svjedočanstvo Isusovo duh je proročki. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  I vidjeh: nebo otvoreno - i gle, konj bijelac,  a na nj sjeo On, zvani Vjerni i Istiniti, a sudi i vojuje  po pravdi; </p>
<p id="v12"><sup><small>12</small></sup>  oči mu plamen ognjeni, na glavi mu mnoge  krune; nosi napisano ime kojeg nitko ne zna doli on sam; </p>
<p id="v13"><sup><small>13</small></sup>  ogrnut  je ogrtačem krvlju natopljenim; ime mu: Riječ Božja. </p>
<p id="v14"><sup><small>14</small></sup>  Prate  ga na bijelcima Vojske nebeske, odjevene u lan tanan, bijel i  čist. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Iz usta mu izlazi oštar mač kojim će posjeći narode.  Vladat će njima palicom gvozdenom. On gazi u kaci  gnjevne srdžbe Boga Svevladara. </p>
<p id="v16"><sup><small>16</small></sup>  Na ogrtač, o boku, napisano  mu ime: "Kralj kraljeva i Gospodar gospodara." <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  I vidjeh jednog anđela: stajaše na suncu vičući iza glasa  svim pticama što nebom lete: "Ovamo! Skupite se na  veliku gozbu Božju </p>
<p id="v18"><sup><small>18</small></sup>  da se najedete mesa kraljeva, i mesa  vojvoda, i mesa mogućnika, i mesa konja i konjanika njihovih, i mesa svih mogućih ljudi, slobodnjaka i robova, malih i velikih!" </p>
<p id="v19"><sup><small>19</small></sup>  I vidjeh: Zvijer i kraljevi zemlje i vojske njihove skupiše  se u boj da se zarate s Onim što sjedi na konju i s vojskom njegovom. </p>
<p id="v20"><sup><small>20</small></sup>  I Zvijer bi uhvaćena, a s njom i Lažni prorok koji je u njenoj  nazočnosti činio znamenja i njima zavodio one što su primili  žig Zvijeri i klanjali se njezinu kipu. Živi su oboje bačeni  u ognjeno jezero što gori sumporom. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  A drugi su posječeni  mačem što iziđe iz usta Onoga koji sjedi na konju i sve se ptice  nasitiše mesa njihova. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/18">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 18</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/20">
          <span class="pr-2">Otkrivenje - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:4 <i>Upravljanje Urantijom</i>: <a href="/hr/The_Urantia_Book/114#p2_1">KU 114:2.1</a>.  <i>24 savjetnika</i>: <a href="/hr/The_Urantia_Book/77#p9_5">KU 77:9.5</a>. </li>
  <li id="fn2"><a href="#cite2">↑</a> 19:6 <i>Bog svemogući vlada</i>: <a href="/hr/The_Urantia_Book/3#p2_1">KU 3:2.1</a>. </li>
  <li id="fn3"><a href="#cite3">↑</a> 19:10 <i>Ne klanjajte se anđelima</i>: <a href="/hr/The_Urantia_Book/38#p2_5">KU 38:2.5</a>. </li>
  <li id="fn4"><a href="#cite4">↑</a> 19:14 <i>Vrhovni zapovjednik</i>: <a href="/hr/The_Urantia_Book/38#p6_2">KU 38:6.2</a>.  <i>Nebeske vojske</i>: <a href="/hr/The_Urantia_Book/33#p4_6">KU 33:4.6</a>. </li>
  <li id="fn5"><a href="#cite5">↑</a> 19:16 <i>Kralj kraljeva</i>: <a href="/hr/The_Urantia_Book/21#p4_5">KU 21:4.5</a>. </li>
  <li id="fn6"><a href="#cite6">↑</a> 19:20 <i>Ukloni žig zvijeri</i>: <a href="/hr/The_Urantia_Book/47#p9_1">KU 47:9.1</a>. </li>
</ol>
</div>
