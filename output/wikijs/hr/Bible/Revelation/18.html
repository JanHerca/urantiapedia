<!--
title: "Otkrivenje - Poglavlje 18"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/17">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 17</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/19">
          <span class="pr-2">Otkrivenje - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nakon toga vidjeh: jedan drugi anđeo silazi s neba s moći  velikom! Sva se zemlja zasvijetlila od njegova sjaja. </p>
<p id="v2"><sup><small>2</small></sup>  On povika  iza glasa: "Pade, pade Babilon veliki - Bludnica - i postade  prebivalištem zloduha, nastambom svih duhova nečistih, nastambom  svih ptica nečistih mrskih </p>
<p id="v3"><sup><small>3</small></sup>  jer se gnjevnim vinom bluda njezina  opiše narodi; s njom su bludničili svi kraljevi zemaljski, a  trgovci se zemaljski obogatiše od silna raskošja njezina." </p>
<p id="v4"><sup><small>4</small></sup>  Začujem i drugi glas s neba: "Iziđite iz nje, narode moj, da vas ne zadese zla njezina te ne budete suzajedničari grijeha  njezinih! </p>
<p id="v5"><sup><small>5</small></sup>  Jer njezini grijesi do neba dopriješe i spomenu  se Bog zločina njezinih. </p>
<p id="v6"><sup><small>6</small></sup>  Vratite joj milo za drago, naplatite joj dvostruko  po djelima! U čašu u koju je ona natakala natočite dvostruko! </p>
<p id="v7"><sup><small>7</small></sup>  Koliko se razmetala sjajem i raskoši, toliko joj zadajte muka  i jada! Jer u srcu je svome govorila: 'Na prijestolju sjedim  kao kraljica i nikad neću obudovjeti, jad me nikada zadesiti  neće!' </p>
<p id="v8"><sup><small>8</small></sup>  Stoga u isti će je dan zla zadesiti: smrt i  jad i glad te će sva u ognju biti spaljena. Jer silan je Gospod, Bog, Sudac njezin!" </p>
<p id="v9"><sup><small>9</small></sup>  I plakat će i naricati za njom kraljevi zemlje što su  s njome bludničili i raskošno živjeli kad gledali budu dim požara  njezina. </p>
<p id="v10"><sup><small>10</small></sup>  Prestrašeni mukama njezinim, izadaleka će stajati  i naricati: "Jao, jao, grade veliki, Babilone, grade silni! Kako  li te u tren oka stiže osuda!" </p>
<p id="v11"><sup><small>11</small></sup>  I trgovci zemaljski plaču nad njom i tuguju jer im trga  nitko više ne kupuje: </p>
<p id="v12"><sup><small>12</small></sup>  ni zlata, ni srebra, ni dragoga kamenja, ni biserja, ni tanana lana, ni grimiza, ni svile, ni skrleta:  nit ikakva mirisava drveta, nit ikakva predmeta od slonove kosti, nit ikakva predmeta od skupocjena drveta, nit od mjedi, nit  od željeza, nit od mramora; </p>
<p id="v13"><sup><small>13</small></sup>  ni cimeta, ni balzama, ni miomirisa, ni pomasti, ni tamjana, ni vina, ni ulja, ni bijeloga brašna, ni pšenice; ni goveda, ni ovaca, ni konja, ni kočija, ni roblja  nit ikoje žive duše. </p>
<p id="v14"><sup><small>14</small></sup>  "Voće za kojim ti duša žudjela pobježe od tebe, sav raskoš  i sjaj propade ti - ne, nema ga više!" </p>
<p id="v15"><sup><small>15</small></sup>  Trgovci što svim tim trgovahu, što ih ona obogati, izdaleka  će stajati, prestrašeni mukama njezinim, plakat će i tugovati: </p>
<p id="v16"><sup><small>16</small></sup>  "Jao, jao, grade veliki, odjeveni nekoć u lan tanan i grimiz  i skrlet, nakićeni zlatom i dragim kamenjem i biserjem! </p>
<p id="v17"><sup><small>17</small></sup>  U  tren oka opustje toliko bogatstvo!" I svi kormilari i putnici, svi mornari i moreplovci izdaleka  stoje </p>
<p id="v18"><sup><small>18</small></sup>  i, gledajući dim njezina požara, zapomažu: "Koji li  je grad sličan gradu ovom velikom?" </p>
<p id="v19"><sup><small>19</small></sup>  I posuše glavu pepelom  te plačući i tugujući viknuše: "Jao, jao, grada li velikoga!  Dragocjenostima se njegovim obogatiše svi posjednici morskih  brodova, a evo - u tren oka opustje!" </p>
<p id="v20"><sup><small>20</small></sup>  Veseli se nad njom, nebo, i svi sveti i apostoli i proroci  jer Bog osudivši nju, vama pravo dosudi! </p>
<p id="v21"><sup><small>21</small></sup>  I jedan snažan anđeo uze kamen, velik poput mlinskoga  kamena, i baci ga u more govoreći: "Tako će silovito biti strovaljen  Babilon, grad veliki, i nikada ga više biti neće!" <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  "Glas citraša i pjevača i svirača i trubljača u tebi se više neće čuti! Obrtnik vješt kojem god umijeću u tebi se više neće naći! Klopot žrvnja u tebi se više neće čuti! </p>
<p id="v23"><sup><small>23</small></sup>  Svjetlost svjetiljke u tebi više neće sjati! Glas zaručnika i zaručnice u tebi se više neće čuti! Jer trgovci tvoji bijahu velikaši zemlje i čaranja tvoja zavedoše sve narode; </p>
<p id="v24"><sup><small>24</small></sup>  i u tebi se našla krv proroka i svetaca i svih zaklanih na zemlji." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/17">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 17</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/19">
          <span class="pr-2">Otkrivenje - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:21 <i>Njegovi moćni anđeli</i>: <a href="/hr/The_Urantia_Book/38#p6_3">KU 38:6.3</a>. </li>
</ol>
</div>
