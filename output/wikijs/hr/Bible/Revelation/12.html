<!--
title: "Otkrivenje - Poglavlje 12"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/11">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 11</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/13">
          <span class="pr-2">Otkrivenje - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I znamenje veliko pokaza se na nebu: Žena odjevena suncem, mjesec joj pod nogama, a na glavi vijenac od dvanaest zvijezda. </p>
<p id="v2"><sup><small>2</small></sup>  Trudna viče u porođajnim bolima i mukama rađanja. </p>
<p id="v3"><sup><small>3</small></sup>  I pokaza se drugo znamenje na nebu: gle, Zmaj velik, ognjen, sa sedam glava i deset rogova; na glavama mu sedam kruna, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  a  rep mu povlači trećinu zvijezda nebeskih - i obori ih na zemlju.  Zmaj stade pred Ženu koja imaše roditi da joj, čim rodi, proždre  Dijete. </p>
<p id="v5"><sup><small>5</small></sup>  I ona porodi sina, muškića, koji će vladati  svim narodima palicom gvozdenom. I Dijete njeno bi uzeto  k Bogu i prijestolju njegovu. </p>
<p id="v6"><sup><small>6</small></sup>  A Žena pobježe u pustinju gdje  joj Bog pripravi sklonište da se ondje hrani tisuću dvjesta i  šezdeset dana. </p>
<p id="v7"><sup><small>7</small></sup>  I nasta rat na nebu: Mihael i njegovi anđeli  zarate se sa Zmajem. Zmaj uđe u rat i anđeli njegovi, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  ali  ne nadvlada. I ne bijaše im više mjesta na nebu. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Zbačen je  Zmaj veliki, Stara zmija - imenom Ðavao, Sotona, zavodnik svega  svijeta. Bačen je na zemlju, a s njime su bačeni i anđeli njegovi. <sup id="cite8"><a href="#fn8">[8]</a></sup></p>
<p id="v10"><sup><small>10</small></sup>  I začujem glas na nebu silan: "Sada nasta spasenje i  snaga i kraljevstvo Boga našega i vlast Pomazanika njegova! Jer  zbačen je tužitelj braće naše koji ih je dan i noć optuživao  pred Bogom našim. </p>
<p id="v11"><sup><small>11</small></sup>  Ali oni ga pobijediše krvlju Jaganjčevom  i riječju svojega svjedočanstva: nisu ljubili života svoga -  sve do smrti. </p>
<p id="v12"><sup><small>12</small></sup>  Zato veselite se, nebesa i svi nebesnici! A  jao vama, zemljo i more, jer Ðavao siđe k vama, gnjevan veoma, znajući da ima malo vremena!" </p>
<p id="v13"><sup><small>13</small></sup>  Kad Zmaj vidje da je zbačen na zemlju, stade progoniti  Ženu koja rodi muškića. </p>
<p id="v14"><sup><small>14</small></sup>  No Ženi bijahu dana dva velika krila  orlujska da odleti u pustinju, u svoje sklonište gdje se, sklonjena  od Zmije, hrani jedno vrijeme i dva vremena i polovicu vremena. </p>
<p id="v15"><sup><small>15</small></sup>  I Zmija iz usta pusti za Ženom vodu poput rijeke da je rijeka  odnese. </p>
<p id="v16"><sup><small>16</small></sup>  Ali zemlja priteče u pomoć Ženi: otvori usta i popi  rijeku što je Zmaj pusti iz usta. </p>
<p id="v17"><sup><small>17</small></sup>  I razgnjevi se Zmaj na  Ženu pa ode i zarati se s ostatkom njezina potomstva, s onima  što čuvaju Božje zapovijedi i drže svjedočanstvo Isusovo. (12:18)I stade na morski žal. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/11">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 11</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/13">
          <span class="pr-2">Otkrivenje - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:3-4 <i>Treći dio zvijezda</i>: <a href="/hr/The_Urantia_Book/53#p7_7">KU 53:7.7</a>. </li>
  <li id="fn2"><a href="#cite2">↑</a> 12:7 <i>Rat na nebu</i>: <a href="/hr/The_Urantia_Book/67#p3_1">KU 67:3.1</a>.  <i>Nakon dvije godine rata na nebu</i>: <a href="/hr/The_Urantia_Book/53#p7_12">KU 53:7.12</a>.  <i>Pobuna</i>: <a href="/hr/The_Urantia_Book/53#p4_1">KU 53:4.1</a>. </li>
  <li id="fn3"><a href="#cite3">↑</a> 12:7-8 <i>Lucifer gubi</i>: <a href="/hr/The_Urantia_Book/53#p7_15">KU 53:7.15</a>.  <i>Rat na nebu</i>: <a href="/hr/The_Urantia_Book/53#p5_6">KU 53:5.6</a>. </li>
  <li id="fn4"><a href="#cite4">↑</a> 12:7-9 <i>Prekinuti pobunu</i>: <a href="/hr/The_Urantia_Book/120#p2_2">KU 120:2.2</a>. </li>
  <li id="fn5"><a href="#cite5">↑</a> 12:7-10 <i>Sotonin poraz</i>: <a href="/hr/The_Urantia_Book/43#p4_9">KU 43:4.9</a>. </li>
  <li id="fn6"><a href="#cite6">↑</a> 12:7-11 <i>Status Lucifera</i>: <a href="/hr/The_Urantia_Book/53#p9_2">KU 53:9.2</a>. </li>
  <li id="fn7"><a href="#cite7">↑</a> 12:8 <i>Mjesto nije pronađeno</i>: <a href="/hr/The_Urantia_Book/53#p9_7">KU 53:9.7</a>.  <i>Nijedan građanin Jerusem nije izgubljen</i>: <a href="/hr/The_Urantia_Book/53#p7_12">KU 53:7.12</a>.  <i>Njihovo mjesto više nije pronađeno</i>: <a href="/hr/The_Urantia_Book/53#p7_13">KU 53:7.13</a>. </li>
  <li id="fn8"><a href="#cite8">↑</a> 12:9 <i>Vrag</i>: <a href="/hr/The_Urantia_Book/53#p1_4">KU 53:1.4</a>.  <i>Status pobunjenika</i>: <a href="/hr/The_Urantia_Book/53#p9_5">KU 53:9.5</a>.  <i>Status pobunjenika</i>: <a href="/hr/The_Urantia_Book/53#p9_3">KU 53:9.3</a>. </li>
</ol>
</div>
