<!--
title: "Otkrivenje - Poglavlje 9"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/8">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 8</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/10">
          <span class="pr-2">Otkrivenje - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Peti anđeo zatrubi. I vidjeh: zvijezda je s neba na zemlju  pala i dani su joj ključi zjala Bezdanova. </p>
<p id="v2"><sup><small>2</small></sup>  Ona otvori zjalo  Bezdanovo i vinu se iz zjala dim kao dim iz peći  goleme te pomrča sunce i zrak od dima iz zjala. </p>
<p id="v3"><sup><small>3</small></sup>  Iz dima pak  iziđoše na zemlju skakavci i dana im je moć kakvu imaju štipavci  zemaljski. </p>
<p id="v4"><sup><small>4</small></sup>  I zapovjeđeno im je da ne ude travi zemaljskoj  nit ikojem zelenilu nit ikojem stablu, nego samo ljudima koji  nemaju pečata Božjega na čelu. </p>
<p id="v5"><sup><small>5</small></sup>  I dano im je ne da ih ubijaju, nego samo da ih muče pet mjeseci, a muka njihova da bude kao  muka od uboda štipavaca. </p>
<p id="v6"><sup><small>6</small></sup>  U one će dane ljudi iskati smrt,  ali je neće naći; poželjet će umrijeti, ali smrt će bježati od  njih. </p>
<p id="v7"><sup><small>7</small></sup>  Skakavci bijahu izgledom nalik na konje za boj spremne.  Na glavama im kao neki zlatni vijenci, lica im kao u ljudi, </p>
<p id="v8"><sup><small>8</small></sup>  kose  kao u žena, a zubi kao u lavova. </p>
<p id="v9"><sup><small>9</small></sup>  Imahu oklope kao od  željeza, a šum krila njihovih kao štropot bojnih kola  s mnogo konja što u boj jure. </p>
<p id="v10"><sup><small>10</small></sup>  Repovi im kao u štipavaca,  sa žalcima, a u repovima im moć da ude ljudima pet mjeseci. </p>
<p id="v11"><sup><small>11</small></sup>  Nad  njima je kralj, anđeo Bezdana, hebrejski mu ime Abadon, grčki  Apolion - Upropastitelj. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Prvi Jao prođe. Evo, za njim dolaze  još dva druga Jao. </p>
<p id="v13"><sup><small>13</small></sup>  Šesti anđeo zatrubi. I začujem neki glas iz rogova zlatnoga  žrtvenika pred Bogom. </p>
<p id="v14"><sup><small>14</small></sup>  Govoraše šestom anđelu koji je držao  trublju: "Odriješi ona četiri anđela svezana na Rijeci velikoj, Eufratu." </p>
<p id="v15"><sup><small>15</small></sup>  I odriješena bijahu četiri anđela, spremna za  taj čas i dan i mjesec i godinu, da pobiju trećinu ljudi. </p>
<p id="v16"><sup><small>16</small></sup>  A  broj četa konjaničkih, kako sam čuo, bijaše dvije mirijade  mirijada. </p>
<p id="v17"><sup><small>17</small></sup>  Ovako u viđenju vidjeh konje i njihove jahače:  imahu oklope ognjene, plavetne i sumporne boje; glave im kao  u lavova, iz usta im sukljao oganj, dim i sumpor. </p>
<p id="v18"><sup><small>18</small></sup>  Od ovih  triju zala poginu trećina ljudi - od ognja, dima i sumpora što  sukljahu konjima iz usta. </p>
<p id="v19"><sup><small>19</small></sup>  Doista, snaga je ovim konjima u  ustima i repovima: repovi im kao u zmija, s glavama kojima ude. </p>
<p id="v20"><sup><small>20</small></sup>  Ipak, preostali ljudi, što ne poginuše od tih zala, ne  obratiše se od djela ruku svojih, da se više ne klanjaju  zlodusima i kumirima - ni zlatnima, ni srebrnima, ni mjedenima, ni kamenima ni drvenima koji niti vide niti čuju nit hodaju  - </p>
<p id="v21"><sup><small>21</small></sup>  i ne obratiše se od svojih ubojstava ni od svojih čaranja  ni od svoga bluda niti od svojih krađa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/8">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 8</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/10">
          <span class="pr-2">Otkrivenje - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:11 <i>Abadon: šef pobunjeničkog stožera</i>: <a href="/hr/The_Urantia_Book/53#p1_5">KU 53:1.5</a>. </li>
</ol>
</div>
