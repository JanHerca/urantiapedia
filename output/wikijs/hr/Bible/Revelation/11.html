<!--
title: "Otkrivenje - Poglavlje 11"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/10">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 10</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/12">
          <span class="pr-2">Otkrivenje - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dana mi je trska slična palici i rečeno mi je: "Ustani i  izmjeri hram Božji i žrtvenik i poklonike u njemu! </p>
<p id="v2"><sup><small>2</small></sup>  Vanjsko  dvorište hrama mimoiđi, ne mjeri ga jer je dano poganima: gazit  će svetim gradom četrdeset i dva mjeseca. </p>
<p id="v3"><sup><small>3</small></sup>  I ja ću poslati  dva svoja svjedoka da, obučeni u kostrijet, prorokuju tisuću  dvjesta i šezdeset dana. </p>
<p id="v4"><sup><small>4</small></sup>  Oni su dvije masline i dva  svijećnjaka što stoje pred Gospodarom zemlje. </p>
<p id="v5"><sup><small>5</small></sup>  Ako im  tko hoće nauditi, oganj suče iz usta njihovih i proždire njihove  neprijatelje. Doista, htjedne li im tko nauditi, tako treba da  pogine. </p>
<p id="v6"><sup><small>6</small></sup>  Oni imaju vlast zaključati nebo da ne pada kiša dok  prorokuju; imaju vlast pretvoriti vode u krv i udariti zemlju  kojim god zlom kad god htjednu. </p>
<p id="v7"><sup><small>7</small></sup>  A kada dovrše svoje svjedočanstvo, Zvijer koja izlazi  iz Bezdana zaratit će s njima, pobijediti ih i ubiti. </p>
<p id="v8"><sup><small>8</small></sup>  I njihova će trupla ležati na trgu grada velikoga koji se  duhovno zove Sodoma i Egipat, gdje je i Gospodin njihov raspet. </p>
<p id="v9"><sup><small>9</small></sup>  Ljudi iz svih puka i plemena i jezika i naroda gledat će njihova  trupla tri i pol dana i neće dopustiti da im se trupla u grob  polože. </p>
<p id="v10"><sup><small>10</small></sup>  Pozemljari će se radovati i veseliti zbog njihove  nesreće i darivati jedan drugoga jer su ta dva proroka zadavala  muku pozemljarima. </p>
<p id="v11"><sup><small>11</small></sup>  Ali nakon tri i pol dana duh životni  od Boga uđe u njih i stadoše na noge te strah velik obuze  one koji ih promatrahu. </p>
<p id="v12"><sup><small>12</small></sup>  I začuše glas s neba silan: "Uziđite  ovamo!" I uziđoše na oblaku u nebo na očigled svojih neprijatelja. </p>
<p id="v13"><sup><small>13</small></sup>  U taj čas nasta velik potres: pade desetina grada, a u potresu  poginu sedam tisuća ljudi. Preživjele spopade strah te proslaviše  Boga nebeskoga. </p>
<p id="v14"><sup><small>14</small></sup>  Drugi Jao prođe. Evo, treći Jao dolazi ubrzo! </p>
<p id="v15"><sup><small>15</small></sup>  I sedmi anđeo zatrubi. I na nebu odjeknuše silni glasovi: "Uspostavljeno je nad svijetom kraljevstvo Gospodara našega i Pomazanika njegova i kraljevat će u vijeke vjekova!" </p>
<p id="v16"><sup><small>16</small></sup>  Tada dvadeset i četiri starješine, što pred Bogom sjedoše  na prijestolja, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  padoše ničice i pokloniše se Bogu govoreći. "Zahvaljujemo ti, Gospodaru, Bože, Svevladaru, koji jesi i koji bijaše, zato što uze u ruke moć svoju veliku i zakralji se! </p>
<p id="v18"><sup><small>18</small></sup>  Gnjevili se narodi, ali dođe srdžba tvoja i čas da se sudi mrtvima i naplata dade slugama tvojim prorocima i svetima i svima koji se boje imena tvojega, malima i velikima; i da se unište oni koji kvare zemlju." </p>
<p id="v19"><sup><small>19</small></sup>  I otvori se hram Božji na nebu i pokaza se Kovčeg saveza  njegova u hramu njegovu te udare munje i glasovi i gromovi i  potres i tuča velika. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/10">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 10</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/12">
          <span class="pr-2">Otkrivenje - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:16 <i>Upravljanje Urantijom</i>: <a href="/hr/The_Urantia_Book/114#p2_1">KU 114:2.1</a>.  <i>24 savjetnika</i>: <a href="/hr/The_Urantia_Book/77#p9_5">KU 77:9.5</a>.  <i>Jerusemska komisija</i>: <a href="/hr/The_Urantia_Book/114#p1_1">KU 114:1.1</a>. </li>
  <li id="fn2"><a href="#cite2">↑</a> 11:19 <i>Jerusemski primači</i>: <a href="/hr/The_Urantia_Book/46#p3_3">KU 46:3.3</a>.  <i>Tuča</i>: <a href="/hr/The_Urantia_Book/85#p4_3">KU 85:4.3</a>. </li>
</ol>
</div>
