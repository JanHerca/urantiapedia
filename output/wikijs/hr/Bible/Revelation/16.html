<!--
title: "Otkrivenje - Poglavlje 16"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/15">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 15</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/17">
          <span class="pr-2">Otkrivenje - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I začujem iz hrama jak glas koji viknu sedmorici anđela: "Hajdete, izlijte sedam čaša gnjeva Božjega na zemlju!" </p>
<p id="v2"><sup><small>2</small></sup>  Ode prvi i izli svoju čašu na zemlju. I pojavi se čir, koban i bolan, na ljudima što nose žig Zvijerin i klanjaju se  kipu njezinu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Drugi izli svoju čašu na more. I ono posta krv kao krv  mrtvačeva te izginu sve živo u moru. </p>
<p id="v4"><sup><small>4</small></sup>  Treći izli svoju čašu na rijeke i izvore voda. I postadoše  krv. </p>
<p id="v5"><sup><small>5</small></sup>  I začujem anđela voda gdje govori: "Pravedan si, Ti  koji jesi i koji bijaše, Sveti, što si tako dosudio! </p>
<p id="v6"><sup><small>6</small></sup>  Oni  su prolili krv svetih i proroka i stoga ih krvlju napajaš! Zavrijedili  su!" </p>
<p id="v7"><sup><small>7</small></sup>  I začujem žrtvenik kako govori: "Da, Gospode, Bože, Svevladaru!  Istiniti su i pravedni sudovi tvoji!" </p>
<p id="v8"><sup><small>8</small></sup>  Četvrti izli svoju čašu na sunce. I suncu je dano da pali  ljude ognjem. </p>
<p id="v9"><sup><small>9</small></sup>  I silna je žega palila ljude te su hulili ime  Boga koji ima vlast nad tim zlima, ali se ne obratiše da mu slavu  dadu. </p>
<p id="v10"><sup><small>10</small></sup>  Peti izli svoju čašu na prijestolje Zvijeri. I kraljevstvo  joj prekriše tmine. Ljudi su grizli jezike od muke </p>
<p id="v11"><sup><small>11</small></sup>  i hulili  Boga nebeskoga zbog muka i čireva, ali se ne obratiše od djela  svojih. </p>
<p id="v12"><sup><small>12</small></sup>  Šesti izli svoju čašu na Eufrat, rijeku veliku. I presahnu  voda te načini prolaz kraljima s istoka sunčeva. </p>
<p id="v13"><sup><small>13</small></sup>  I vidjeh:  iz usta Zmajevih i iz usta Zvijerinih i iz usta Lažnoga proroka  izlaze tri duha nečista, kao žabe. </p>
<p id="v14"><sup><small>14</small></sup>  To su dusi zloduha što  čine znamenja, a pođoše sabrati kraljeve svega svijeta na rat  za Dan veliki Boga Svevladara. </p>
<p id="v15"><sup><small>15</small></sup>  Evo dolazim kao tat! Blažen onaj koji bdije i čuva haljine  svoje da ne ide gol te mu se ne vidi sramota! </p>
<p id="v16"><sup><small>16</small></sup>  I skupiše ih na mjesto koje se hebrejski zove Harmagedon. </p>
<p id="v17"><sup><small>17</small></sup>  I sedmi izli svoju čašu na zrak. Uto iz hrama, s prijestolja, iziđe jak glas i viknu: "Svršeno je!" </p>
<p id="v18"><sup><small>18</small></sup>  I udariše munje i  glasovi i gromovi i nasta potres velik, kakva ne bijaše otkako  je ljudi - tako bijaše silan potres taj. </p>
<p id="v19"><sup><small>19</small></sup>  I prasnu natroje grad veliki i gradovi naroda padoše.  Spomenu se Bog Babilona velikoga da mu dade piti iz čaše vina  gnjevne srdžbe Božje. </p>
<p id="v20"><sup><small>20</small></sup>  I pobjegoše svi otoci, iščezoše gore, </p>
<p id="v21"><sup><small>21</small></sup>  a iz neba se  spusti na ljude tuča velika, poput talenta. Ljudi su hulili Boga  zbog zla tuče jer zlo njezino bijaše silno veliko. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/15">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 15</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/17">
          <span class="pr-2">Otkrivenje - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:2 <i>Ukloni žig zvijeri</i>: <a href="/hr/The_Urantia_Book/47#p9_1">KU 47:9.1</a>. </li>
</ol>
</div>
