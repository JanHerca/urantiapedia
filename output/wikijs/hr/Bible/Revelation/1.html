<!--
title: "Otkrivenje - Poglavlje 1"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/2">
          <span class="pr-2">Otkrivenje - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Otkrivenje Isusa Krista: njemu ga dade Bog da on pokaže slugama  svojim ono što se ima dogoditi ubrzo. I on to označi poslavši  svog anđela sluzi svomu Ivanu </p>
<p id="v2"><sup><small>2</small></sup>  koji posvjedoči za riječ Božju  i za svjedočanstvo Isusa Krista - za sve što vidje. </p>
<p id="v3"><sup><small>3</small></sup>  Blago onomu koji čita i onima što slušaju riječi ovog  proroštva te čuvaju što je u njem napisano. Jer vrijeme je blizu! </p>
<p id="v4"><sup><small>4</small></sup>  Ivan sedmerim crkvama u Aziji. Milost vam i mir od Onoga  koji jest i koji bijaše i koji dolazi i od sedam duhova što  su pred Prijestoljem njegovim <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  i od Isusa Krista, Svjedoka  vjernoga, Prvorođenca od mrtvih, Vladara nad kraljevima zemaljskim.  Njemu koji nas ljubi, koji nas krvlju svojom otkupi od naših  grijeha </p>
<p id="v6"><sup><small>6</small></sup>  te nas učini kraljevstvom, svećenicima Bogu  i Ocu svojemu: Njemu slava i vlast u vijeke vjekova! Amen! </p>
<p id="v7"><sup><small>7</small></sup>  Gle, dolazi s oblacima i gledat će ga svako oko, svi koji su ga proboli, i naricat će nad njim sva plemena  zemaljska. Da! Amen. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Ja sam Alfa i Omega, govori Gospodin Bog - Onaj koji  jest i koji bijaše i koji dolazi, Svevladar. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ja, Ivan, brat vaš i suzajedničar u nevolji, kraljevstvu  i postojanosti, u Isusu: bijah na otoku zvanu Patmos radi riječi  Božje i svjedočanstva Isusova. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Zanijeh se u duhu u dan Gospodnji  i začuh iza sebe jak glas, kao glas trublje. </p>
<p id="v11"><sup><small>11</small></sup>  Govoraše: "Što  vidiš, napiši u knjigu i pošalji sedmerim crkvama: U Efez, Smirnu, Pergam, Tijatiru, Sard, Filadelfiju, Laodiceju." </p>
<p id="v12"><sup><small>12</small></sup>  Okrenuh  se da vidim glas koji govoraše sa mnom. I okrenuvši se, vidjeh  sedam zlatnih svijećnjaka, </p>
<p id="v13"><sup><small>13</small></sup>  a posred svijećnjaka netko  kao Sin Čovječji, odjeven u dugu haljinu, oko prsiju opasan  zlatnim pojasom; <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  glava mu i vlasi bijele poput  bijele vune, poput snijega, a oči mu kao plamen ognjeni; </p>
<p id="v15"><sup><small>15</small></sup>  noge mu nalik mjedi uglađenoj, kao u peći užarenoj, a  glas mu kao šum voda mnogih; </p>
<p id="v16"><sup><small>16</small></sup>  u desnici mu sedam zvijezda, iz usta mu izlazi mač dvosječan, oštar, a lice mu kao kad sunce  sjaji u svoj svojoj snazi. </p>
<p id="v17"><sup><small>17</small></sup>  Kad ga vidjeh, padoh mu k nogama kao mrtav. A on stavi  na me desnicu govoreći: "Ne boj se! Ja sam Prvi i Posljednji, <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  i Živi! Mrtav bijah, a evo živim u vijeke vjekova te  imam ključe Smrti, i Podzemlja. </p>
<p id="v19"><sup><small>19</small></sup>  Napiši dakle što si vidio:  ono što jest i što se ima dogoditi poslije. </p>
<p id="v20"><sup><small>20</small></sup>  Glede  tajne onih sedam zvijezda koje vidje u mojoj desnici i sedam  zlatnih svijećnjaka: sedam zvijezda anđeli su sedam crkava, sedam  svijećnjaka sedam je crkava." <sup id="cite9"><a href="#fn9">[9]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/2">
          <span class="pr-2">Otkrivenje - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:4 <i>Pomoćni duhovi uma</i>: <a href="/hr/The_Urantia_Book/36#p5_2">KU 36:5.2</a>.  <i>Sedam Božjih duhova</i>: <a href="/hr/The_Urantia_Book/116#p2_1">KU 116:2.1</a>.  <i>Sedam Božjih duhova</i>: <a href="/hr/The_Urantia_Book/16#p4_1">KU 16:4.1</a>.  <i>Pomoćni duhovi uma</i>: <a href="/hr/The_Urantia_Book/36#p5_1">KU 36:5.1</a>.  <i>Sedam glavnih duhova</i>: <a href="/hr/The_Urantia_Book/16#p0_1">KU 16:0.1</a>. </li>
  <li id="fn2"><a href="#cite2">↑</a> 1:7 <i>Vjerovanje u zemaljsko kraljevstvo</i>: <a href="/hr/The_Urantia_Book/170#p2_10">KU 170:2.10</a>. </li>
  <li id="fn3"><a href="#cite3">↑</a> 1:8 <i>Bog je samopostojeći</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn4"><a href="#cite4">↑</a> 1:8,11 <i>Alfa i Omega</i>: <a href="/hr/The_Urantia_Book/10#p7_1">KU 10:7.1</a>. </li>
  <li id="fn5"><a href="#cite5">↑</a> 1:8,11,17 <i>Ja sam Alfa i Omega</i>: <a href="/hr/The_Urantia_Book/128#p1_10">KU 128:1.10</a>.  <i>Ja sam prvi i posljednji</i>: <a href="/hr/The_Urantia_Book/97#p7_6">KU 97:7.6</a>.  <i>On je početak i kraj</i>: <a href="/hr/The_Urantia_Book/2#p1_5">KU 2:1.5</a>.  <i>On je početak i kraj</i>: <a href="/hr/The_Urantia_Book/2#p1_2">KU 2:1.2</a>.  <i>Bog, naš izvor i sudbina</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn6"><a href="#cite6">↑</a> 1:9 <i>Prognan na Patmos</i>: <a href="/hr/The_Urantia_Book/139#p4_13">KU 139:4.13</a>. </li>
  <li id="fn7"><a href="#cite7">↑</a> 1:13 <i>Sin Čovječji</i>: <a href="/hr/The_Urantia_Book/126#p3_6">KU 126:3.6</a>.  <i>Sin Čovječji</i>: <a href="/hr/The_Urantia_Book/128#p1_2">KU 128:1.2</a>.  <i>Sin Čovječji</i>: <a href="/hr/The_Urantia_Book/135#p5_7">KU 135:5.7</a>.  <i># 2 Sin Čovječji</i>: <a href="/hr/The_Urantia_Book/136#p1_1">KU 136:1.1</a>. </li>
  <li id="fn8"><a href="#cite8">↑</a> 1:17 <i>Prvi, Posljednji i jedini Bog</i>: <a href="/hr/The_Urantia_Book/10#p7_1">KU 10:7.1</a>. </li>
  <li id="fn9"><a href="#cite9">↑</a> 1:20 <i>Anđeli crkava</i>: <a href="/hr/The_Urantia_Book/114#p6_7">KU 114:6.7</a>. </li>
</ol>
</div>
