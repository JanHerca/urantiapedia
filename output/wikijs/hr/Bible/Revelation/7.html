<!--
title: "Otkrivenje - Poglavlje 7"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/6">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 6</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/8">
          <span class="pr-2">Otkrivenje - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nakon toga vidjeh: četiri anđela stoje na četiri kraja zemlje  zadržavajući četiri vjetra zemaljska da nikakav vjetar ne puše  ni zemljom ni morem nit ikojim drvećem. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  I vidjeh drugoga jednog  anđela gdje uzlazi od istoka sunčeva s pečatom Boga živoga. On  povika iza glasa onoj četvorici anđela kojima bi dano nauditi  zemlji i moru: <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  "Ne udite ni zemlji ni moru ni drveću dok ne  opečatimo sluge Boga našega na čelima!" </p>
<p id="v4"><sup><small>4</small></sup>  I začujem broj opečaćenih  - sto četrdeset i četiri tisuće opečaćenih iz svih plemena sinova  Izraelovih: </p>
<p id="v5"><sup><small>5</small></sup>  iz plemena Judina dvanaest tisuća opečaćenih, iz plemena Rubenova dvanaest tisuća, iz plemena Gadova dvanaest tisuća, </p>
<p id="v6"><sup><small>6</small></sup>  iz plemena Ašerova dvanaest tisuća, iz plemena Naftalijeva dvanest tisuća, iz plemena Manašeova dvanaest tisuća, </p>
<p id="v7"><sup><small>7</small></sup>  iz plemena Šimunova dvanaest tisuća, iz plemena Levijeva dvanaest tisuća, iz plemena Jisakarova dvanaest tisuća, </p>
<p id="v8"><sup><small>8</small></sup>  iz plemena Zebulunova dvanaest tisuća, iz plemena Josipova dvanaest tisuća, iz plemena Benjaminova dvanaest tisuća opečaćenih. </p>
<p id="v9"><sup><small>9</small></sup>  Nakon toga vidjeh: eno velikoga mnoštva, što ga nitko  ne mogaše izbrojiti, iz svakoga naroda, i plemena, i puka, i  jezika! Stoje pred prijestoljem i pred Jaganjcem odjeveni u bijele  haljine; palme im u rukama. </p>
<p id="v10"><sup><small>10</small></sup>  Viču iz glasa: "Spasenje Bogu našemu koji sjedi na prijestolju i Jaganjcu!" </p>
<p id="v11"><sup><small>11</small></sup>  I svi anđeli, što stajahu uokolo prijestolja i starješina  i četiriju bića, padoše pred prijestoljem ničice, na svoja lica, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  i pokloniše se Bogu govoreći: "Amen! Blagoslov i slava, i mudrost, i zahvalnica, i čast, i moć i snaga Bogu našemu u vijeke vjekova. Amen." </p>
<p id="v13"><sup><small>13</small></sup>  I jedan me od starješina upita: "Ovi odjeveni u bijele  haljine, tko su i odakle dođoše?" </p>
<p id="v14"><sup><small>14</small></sup>  Odgovorih mu: "Gospodine  moj, ti to znaš." A on će mi: "Oni dođoše iz nevolje velike i  oprali su haljine svoje i ubijelili ih u krvi Jaganjčevoj. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Zato  su pred prijestoljem Božjim i služe mu dan i noć u hramu njegovu, i Onaj koji sjedi na prijestolju razapet će Šator svoj nad njima. </p>
<p id="v16"><sup><small>16</small></sup>  Neće više gladovati ni žeđati, neće ih više paliti sunce  nit ikakva žega </p>
<p id="v17"><sup><small>17</small></sup>  jer - Jaganjac koji je posred prijestolja  bit će pastir njihov i vodit će ih na izvore voda života.  I otrt će Bog svaku suzu s očiju njihovih." <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/6">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 6</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/8">
          <span class="pr-2">Otkrivenje - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:1 <i>Fetiš na svete knjige</i>: <a href="/hr/The_Urantia_Book/88#p2_7">KU 88:2.7</a>. </li>
  <li id="fn2"><a href="#cite2">↑</a> 7:2-3 <i>Arkanđelov pečat za uskrsnuće</i>: <a href="/hr/The_Urantia_Book/52#p1_6">KU 52:1.6</a>. </li>
  <li id="fn3"><a href="#cite3">↑</a> 7:11 <i>Upravljanje Urantijom</i>: <a href="/hr/The_Urantia_Book/114#p2_1">KU 114:2.1</a>.  <i>24 savjetnika</i>: <a href="/hr/The_Urantia_Book/77#p9_5">KU 77:9.5</a>. </li>
  <li id="fn4"><a href="#cite4">↑</a> 7:14 <i>Kroz veliku nevolju</i>: <a href="/hr/The_Urantia_Book/47#p8_7">KU 47:8.7</a>.  <i>Kraljevstvo nevolje i radosti</i>: <a href="/hr/The_Urantia_Book/137#p6_5">KU 137:6.5</a>. </li>
  <li id="fn5"><a href="#cite5">↑</a> 7:17 <i>Dio 3: Obriši sve suze</i>: <a href="/hr/The_Urantia_Book/27#p1_5">KU 27:1.5</a>.  <i>Sin postaje izvor žive vode</i>: <a href="/hr/The_Urantia_Book/181#p1_4">KU 181:1.4</a>. </li>
</ol>
</div>
