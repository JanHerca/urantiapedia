<!--
title: "Otkrivenje - Poglavlje 17"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/16">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 16</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/18">
          <span class="pr-2">Otkrivenje - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe jedan od sedam anđela što nose sedam čaša i prozbori  mi: "Dođi pokazat ću ti sud nad Bludnicom velikom što sjedi  nad vodama velikim, </p>
<p id="v2"><sup><small>2</small></sup>  s kojom su bludničili kraljevi zemlje  i pozemljari se opiše vinom bluda njezina." </p>
<p id="v3"><sup><small>3</small></sup>  I odnese  me u duhu u pustinju. Tu vidjeh Ženu koja sjede na skrletnu Zvijer, punu bogohulnih imena, sa sedam glava i deset rogova. </p>
<p id="v4"><sup><small>4</small></sup>  Žena  bijaše odjevena u grimiz i skrlet, sva u zlatu, dragom kamenju  i biserju. U ruci joj zlatna čaša puna gnusobe i nečisti bluda  njezina. </p>
<p id="v5"><sup><small>5</small></sup>  Na čelo joj napisano ime - tajna: "Babilon veliki, mati bludnica i gnusoba zemljinih." </p>
<p id="v6"><sup><small>6</small></sup>  I vidjeh: Žena je pijana  od krvi svetih i od krvi svjedoka Isusovih. Kad je vidjeh, čudom  se silnim začudih. </p>
<p id="v7"><sup><small>7</small></sup>  Nato će mi anđeo: "Što se čudiš? Ja ću  ti kazati tajnu te žene i Zvijeri koja je nosi, Zvijeri sa sedam  glava i deset rogova." </p>
<p id="v8"><sup><small>8</small></sup>  "Zvijer koju vidje bijaše i više nije; zamalo izlazi iz  Bezdana i ide u propast. I zapanjit će se pozemljari - oni kojima  ime, od postanka svijeta, nije zapisano u knjigu života - kad  vide da Zvijer bijaše i više nije, a opet je tu. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tu se hoće mudre pameti! Sedam glava sedam je bregova  na kojima žena sjedi. A i sedam kraljeva: </p>
<p id="v10"><sup><small>10</small></sup>  pet ih već pade, jedan jest, a jedan još ne dođe: kada dođe, ostati mu je zamalo. </p>
<p id="v11"><sup><small>11</small></sup>  I Zvijer koja bijaše i više nije, osma je, a iz broja je  njih sedmero, i ide u propast. </p>
<p id="v12"><sup><small>12</small></sup>  Deset rogova što ih  vidje deset je kraljeva; oni još ne primiše kraljevstva, ali će - samo za jedan sat - primiti vlast kao kraljevi zajedno  sa Zvijeri. </p>
<p id="v13"><sup><small>13</small></sup>  Jedne su misli: svu svoju silu i vlast predati  Zvijeri. </p>
<p id="v14"><sup><small>14</small></sup>  Ratovat će protiv Jaganjca, ali će ih pobijediti  Jaganjac - i njegovi pozvanici, izabranici, vjernici - jer on  je Gospodar gospodara i Kralj kraljeva." <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  I  reče mi anđeo: "Vode što ih vidje, na kojima Bludnica sjedi,  to su puci i mnoštva i narodi i jezici. </p>
<p id="v16"><sup><small>16</small></sup>  I onih deset rogova  što ih vidje i Zvijer - oni će zamrziti Bludnicu, opustošiti  je i ogoliti, najesti se mesa njezina i ognjem je spaliti. </p>
<p id="v17"><sup><small>17</small></sup>  Jer  Bog im u srce stavi izvršiti naum njegov: da jednodušno predadu  kraljevstvo svoje Zvijeri dok se ne ispune riječi Božje. </p>
<p id="v18"><sup><small>18</small></sup>  Žena  koju vidje grad je veliki što kraljuje nad kraljevima zemaljskim." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/16">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 16</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/18">
          <span class="pr-2">Otkrivenje - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:8 <i>Knjiga života</i>: <a href="/hr/The_Urantia_Book/27#p5_1">KU 27:5.1</a>. </li>
  <li id="fn2"><a href="#cite2">↑</a> 17:14 <i>Kralj kraljeva</i>: <a href="/hr/The_Urantia_Book/21#p4_5">KU 21:4.5</a>. </li>
</ol>
</div>
