<!--
title: "Otkrivenje - Poglavlje 2"
description: 
published: true
date: 2025-11-18T12:59:53Z
tags: bible, bible—revelation
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/1">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 1</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/3">
          <span class="pr-2">Otkrivenje - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Anđelu Crkve u Efezu napiši: "Ovo govori Onaj koji drži sedam  zvijezda u desnici, Onaj koji stupa posred sedam zlatnih svijećnjaka: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Znam tvoja djela, tvoj trud i postojanost tvoju i da ne možeš  podnijeti opakih. Iskušao si one koji se prave apostolima, a  nisu, i otkrio si da su lažljivci. </p>
<p id="v3"><sup><small>3</small></sup>  Postojan si, podnio si  za ime moje i nisi smalaksao. </p>
<p id="v4"><sup><small>4</small></sup>  Ali imam protiv tebe: prvu si  ljubav svoju ostavio. </p>
<p id="v5"><sup><small>5</small></sup>  Spomeni se dakle odakle si pao, obrati  se i čini prva djela. Inače dolazim k tebi i - uklonit ću tvoj  svijećnjak s mjesta njegova ako se ne obratiš. </p>
<p id="v6"><sup><small>6</small></sup>  Ali ovo imaš:  mrziš nikolaitska djela koja i ja mrzim." </p>
<p id="v7"><sup><small>7</small></sup>  "Tko ima uho, nek posluša što Duh govori crkvama! Pobjedniku  ću dati jesti od stabla života koje je u raju Božjem." <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  I anđelu Crkve u Smirni napiši: "Ovo govori Prvi i  Posljednji, Onaj koji bijaše mrtav i oživje: <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Znam tvoju  nevolju i siromaštvo - ali ti si bogat! - i pogrde od onih koji  se nazivaju Židovima, a nisu, nego su sinagoga Sotonina. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ne  boj se onoga što ti je trpjeti! Evo, Sotona, će neke od vas baciti  u tamnicu da budete iskušani. Bit ćete u nevolji deset  dana. Budi vjeran do smrti i dat ću ti vijenac života." <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  "Tko ima uho, nek posluša što Duh govori crkvama! Pobjedniku  neće nauditi druga smrt." </p>
<p id="v12"><sup><small>12</small></sup>  I anđelu Crkve u Pergamu napiši: "Ovo govori Onaj u koga  je mač dvosjek, oštar: </p>
<p id="v13"><sup><small>13</small></sup>  Znam gdje prebivaš - ondje gdje je  Sotonino prijestolje - a čvrsto se držiš moga imena te nisi zanijekao  moje vjere ni u one dane kad je Antipa, moj svjedok, vjerni moj, ubijen kod vas - gdje Sotona prebiva. </p>
<p id="v14"><sup><small>14</small></sup>  Ali imam nešto malo  protiv tebe: imaš ondje nekih što drže nauk Bileama što pouči  Balaka da stupicu stavi sinovima Izraelovim te blaguju od mesa  žrtvovana idolima i bludu se podadu. </p>
<p id="v15"><sup><small>15</small></sup>  Tako i ti imaš takvih  koji drže nauk nikolaitski. </p>
<p id="v16"><sup><small>16</small></sup>  Obrati se dakle! Inače dolazim  ubrzo k tebi da ratujem s njima mačem usta svojih." </p>
<p id="v17"><sup><small>17</small></sup>  "Tko ima uho, nek posluša što Duh govori crkvama! Pobjedniku  ću dati mane sakrivene i bijel ću mu kamen dati, a na kamenu  napisano ime novo koje nitko ne zna doli onaj koji ga  prima." <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  I anđelu Crkve u Tijatiri napiši: "Ovo govori Sin Božji, Onaj u koga su oči kao plamen ognjeni, a noge mu nalik  na mjed uglađenu: </p>
<p id="v19"><sup><small>19</small></sup>  Znam tvoja djela: tvoju ljubav, i vjeru, i služenje, i postojanost - i tvoja posljednja djela obilatija  od prvašnjih. </p>
<p id="v20"><sup><small>20</small></sup>  Ali imam protiv tebe: puštaš ženu Jezabelu, koja se pravi proročicom, da uči i zavodi moje sluge te se bludu  podaju i blaguju od mesa žrtvovana idolima. </p>
<p id="v21"><sup><small>21</small></sup>  Dadoh joj vremena  za obraćenje, ali ona neće da se obrati od bludnosti svoje. </p>
<p id="v22"><sup><small>22</small></sup>  Evo, bacam je na postelju, a bludne drugare njene u veliku nevolju  ako se ne odvrate od njezinih djela; </p>
<p id="v23"><sup><small>23</small></sup>  i djecu ću joj smrću  pobiti. I znat će sve crkve: Ja sam Onaj koji istražuje bubrege  i srca - i dat ću vam svakomu po djelima. </p>
<p id="v24"><sup><small>24</small></sup>  Vama  pak velim - vama drugim u Tijatiri koji ne drže ovog nauka te  ne upoznaše takozvanih dubina sotonskih: Ne stavljam na vas drugoga  bremena </p>
<p id="v25"><sup><small>25</small></sup>  nego - što imate, čvrsto držite dok ne dođem." </p>
<p id="v26"><sup><small>26</small></sup>  "Pobjedniku, onomu što do kraja bude vršio moja djela, dat ću vlast nad narodima </p>
<p id="v27"><sup><small>27</small></sup>  i vladat će njima  palicom gvozdenom, kao posuđe glineno satirati ih - </p>
<p id="v28"><sup><small>28</small></sup>  kao  što i ja to primih od Oca svoga. I dat ću mu zvijezdu Danicu. </p>
<p id="v29"><sup><small>29</small></sup>  Tko ima uho, nek posluša što Duh govori crkvama!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Revelation/1">
          <span class="mdi mdi-arrow-left-drop-circle"></span><span class="pl-2">Otkrivenje - Poglavlje 1</span>
        </a>
        </td>
        <td>
        <a href="/hr/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Revelation/3">
          <span class="pr-2">Otkrivenje - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:9 <i>Sin se lomi željeznom palicom</i>: <a href="/hr/The_Urantia_Book/155#p1_2">KU 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>Anđeo crkve</i>: <a href="/hr/The_Urantia_Book/114#p6_7">KU 114:6.7</a>. </li>
  <li id="fn3"><a href="#cite3">↑</a> 2:7 <i>Drvo života</i>: <a href="/hr/The_Urantia_Book/73#p6_3">KU 73:6.3</a>.  <i>Drvo života</i>: <a href="/hr/The_Urantia_Book/85#p2_4">KU 85:2.4</a>.  <i>Raj</i>: <a href="/hr/The_Urantia_Book/0#p4_11">KU 0:4.11</a>.  <i>Raj</i>: <a href="/hr/The_Urantia_Book/19#p7_1">KU 19:7.1</a>.  <i>Drvo života</i>: <a href="/hr/The_Urantia_Book/73#p6_1">KU 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Imajte uho, čujte Duha</i>: <a href="/hr/The_Urantia_Book/8#p6_4">KU 8:6.4</a>. </li>
  <li id="fn5"><a href="#cite5">↑</a> 2:8 <i>Ja sam prvi i posljednji</i>: <a href="/hr/The_Urantia_Book/128#p1_10">KU 128:1.10</a>.  <i>On je početak i kraj</i>: <a href="/hr/The_Urantia_Book/2#p1_5">KU 2:1.5</a>.  <i>Prvi, Posljednji i jedini Bog</i>: <a href="/hr/The_Urantia_Book/10#p7_1">KU 10:7.1</a>.  <i>Ja sam prvi i posljednji</i>: <a href="/hr/The_Urantia_Book/97#p7_6">KU 97:7.6</a>.  <i>On je početak i kraj</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn6"><a href="#cite6">↑</a> 2:10 <i>Kruna vječnog života</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn7"><a href="#cite7">↑</a> 2:17 <i>Novo ime</i>: <a href="/hr/The_Urantia_Book/108#p5_5">KU 108:5.5</a>.  <i>Novo ime</i>: <a href="/hr/The_Urantia_Book/108#p3_3">KU 108:3.3</a>.  <i>Duh novog imena</i>: <a href="/hr/The_Urantia_Book/194#p2_19">KU 194:2.19</a>.  <i>Novo ime</i>: <a href="/hr/The_Urantia_Book/47#p8_5">KU 47:8.5</a>. </li>
</ol>
</div>
