<!--
title: "Pjesma nad pjesmama - Poglavlje 8"
description: 
published: true
date: 2025-11-18T12:59:53Z
tags: bible, bible—song of solomon
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/7">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 7</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O, da si mi brat, da si sisao prsa majke moje, našla bih te vani, poljubila bih te i nitko me zato ne bi prezirao. </p>
<p id="v2"><sup><small>2</small></sup>  Povela bih te i uvela u kuću majke svoje koja me odgojila, pojila bih te najboljim vinom i sokom od mogranja. </p>
<p id="v3"><sup><small>3</small></sup>  Njegova mi je lijeva ruka pod glavom, a desnom me grli. </p>
<p id="v4"><sup><small>4</small></sup>  Zaklinjem vas, kćeri jeruzalemske, ne budite, ne budite ljubav mojuš dok sama ne bude htjela! </p>
<p id="v5"><sup><small>5</small></sup>  Tko je ta što dolazi iz pustinje, naslonjena na dragoga svoga? Probudio sam te pod jabukom gdje te mati rodila, gdje te na svijet dala roditeljka tvoja. </p>
<p id="v6"><sup><small>6</small></sup>  Stavi me kao znak na srce, kao pečat na ruku svoju, jer ljubav je jaka kao smrt, a ljubomora tvrda kao grob. Žar je njezin žar vatre i plamena Jahvina. </p>
<p id="v7"><sup><small>7</small></sup>  Mnoge vode ne mogu ugasiti ljubav niti je rijeke potopiti. Da netko daje za ljubav sve što u kući ima, taj bi navukao prezir na sebe. </p>
<p id="v8"><sup><small>8</small></sup>  Imamo malu sestru koja još nema grudi, što ćemo činiti sa svojom sestrom kad bude riječ o njoj? </p>
<p id="v9"><sup><small>9</small></sup>  Ako bude poput zida, sagradit ćemo na njemu krunište od srebra; ako bude poput vrata, utvrdit ćemo ih cedrovim daskama. </p>
<p id="v10"><sup><small>10</small></sup>  Ja sam zid i grudi su moje kule: tako postadoh u očima njegovim kao ona što nađe smirenje. </p>
<p id="v11"><sup><small>11</small></sup>  Salomon ima vinograd u Baal Hamonu, dao ga je čuvarima i svaki mora donijeti za urod tisuću srebrnjaka. </p>
<p id="v12"><sup><small>12</small></sup>  Moj vinograd je preda mnom: tebi, Salomone, tisuća, a dvjesta onima što čuvaju plodove. </p>
<p id="v13"><sup><small>13</small></sup>  O ti, koja boraviš u vrtovima, drugovi slušaju glas tvoj, daj da ga i ja čujem! </p>
<p id="v14"><sup><small>14</small></sup>  Pohitaj, mili moj, budi kao srna i kao jelenče na gorama mirisnim! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/7">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 7</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
