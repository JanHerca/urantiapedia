<!--
title: "Pjesma nad pjesmama - Poglavlje 4"
description: 
published: true
date: 2025-11-18T12:59:53Z
tags: bible, bible—song of solomon
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/3">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 3</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Song_of_Solomon/5">
          <span class="pr-2">Pjesma nad pjesmama - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kako si lijepa, prijateljice moja, kako si lijepa! Imaš oči kao golubica (kad gledaš) ispod koprene. Kosa ti je kao stado koza što izađoše na brdo Gilead. </p>
<p id="v2"><sup><small>2</small></sup>  Zubi su ti kao stado ovaca ostriženih kad s kupanja dolaze: idu dvije i dvije kao blizanke i nijedna nije osamljena. </p>
<p id="v3"><sup><small>3</small></sup>  Usne su tvoje kao trake od grimiza i riječi su tvoje dražesne, kao kriške mogranja tvoji su obrazi pod koprenom tvojom. </p>
<p id="v4"><sup><small>4</small></sup>  Vrat ti je kao kula Davidova, za obranu sagrađena: tisuću štitova visi na njoj, sve oklopi junački. </p>
<p id="v5"><sup><small>5</small></sup>  Tvoje su dvije dojke kao dva laneta, blizanca košutina, što pasu među ljiljanima. </p>
<p id="v6"><sup><small>6</small></sup>  Prije nego dan izdahne i sjene se spuste, poći ću na brdo smirne, na brežuljak tamjana. </p>
<p id="v7"><sup><small>7</small></sup>  Sva si lijepa, prijateljice moja, i nema mane na tebi. </p>
<p id="v8"><sup><small>8</small></sup>  Pođi sa mnom s Libana, nevjesto, pođi sa mnom s Libana. Siđi s vrha Amane, s vrha Senira i Hermona, iz lavljih spilja, s planina leopardskih. </p>
<p id="v9"><sup><small>9</small></sup>  Srce si mi ranila, sestro moja, nevjesto, srce si mi ranila jednim pogledom svojim, jednim samim biserom kolajne svoje. </p>
<p id="v10"><sup><small>10</small></sup>  Kako je slatka ljubav tvoja, sestro moja, nevjesto! Slađa je ljubav tvoja od vina, a miris ulja tvojih ugodniji od svih mirisa. </p>
<p id="v11"><sup><small>11</small></sup>  S usana tvojih, nevjesto, saće kapa, pod jezikom ti je med i mlijeko, a miris je haljina tvojih kao miris libanski. </p>
<p id="v12"><sup><small>12</small></sup>  Ti si vrt zatvoren, sestro moja, nevjesto, vrt zatvoren i zdenac zapečaćen. </p>
<p id="v13"><sup><small>13</small></sup>  Mladice su tvoje vrt mogranja pun biranih plodova: </p>
<p id="v14"><sup><small>14</small></sup>  nard i šafran, mirisna trska i cimet, sa svim stabljikama tamjanovim, smirna i aloj s najboljim mirisima. </p>
<p id="v15"><sup><small>15</small></sup>  Zdenac je u mom vrtu, izvor žive vode koja teče s Libana. </p>
<p id="v16"><sup><small>16</small></sup>  Ustani, sjevernjače, duni, južni vjetre, duni nad vrtom mojim, neka poteku njegovi mirisi. Neka dragi moj dođe u vrt svoj, neka jede najbolje plodove u njemu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/3">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 3</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Song_of_Solomon/5">
          <span class="pr-2">Pjesma nad pjesmama - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
