<!--
title: "Pjesma nad pjesmama - Poglavlje 2"
description: 
published: true
date: 2025-11-18T12:59:53Z
tags: bible, bible—song of solomon
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/1">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 1</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Song_of_Solomon/3">
          <span class="pr-2">Pjesma nad pjesmama - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  - Ja sam cvijet šaronski, ljiljan u dolu. </p>
<p id="v2"><sup><small>2</small></sup>  - Što je ljiljan među trnjem, to je prijateljica moja među djevojkama. </p>
<p id="v3"><sup><small>3</small></sup>  - Što je jabuka među šumskim stablima, to je dragi moj među mladićima; bila sam željna hlada njezina i sjedoh, plodovi njeni slatki su grlu mome. </p>
<p id="v4"><sup><small>4</small></sup>  Uveo me u odaje vina i pokrio me zastavom ljubavi. </p>
<p id="v5"><sup><small>5</small></sup>  Okrijepite me kolačima, osvježite jabukama, jer sam bolna od ljubavi. </p>
<p id="v6"><sup><small>6</small></sup>  Njegova mi je lijeva ruka pod glavom, a desnom me grli. </p>
<p id="v7"><sup><small>7</small></sup>  - Kćeri jeruzalemske, zaklinjem vas srnama i košutama poljskim, ne budite, ne budite ljubav moju dok sama ne bude htjela! </p>
<p id="v8"><sup><small>8</small></sup>  Glas dragoga moga! Evo ga, dolazi, prelijeće brda, preskakuje brežuljke. </p>
<p id="v9"><sup><small>9</small></sup>  Dragi je moj kao srna, on je kao jelenče. Evo ga za našim zidom, gleda kroz prozore, zaviruje kroz rešetke. </p>
<p id="v10"><sup><small>10</small></sup>  Dragi moj podiže glas i govori mi: "Ustani, dragano moja, ljepoto moja, i dođi, </p>
<p id="v11"><sup><small>11</small></sup>  jer evo, zima je već minula, kiša je prošla i nestala. </p>
<p id="v12"><sup><small>12</small></sup>  Cvijeće se po zemlji ukazuje, vrijeme pjevanja dođe i glas se grličin čuje u našem kraju. </p>
<p id="v13"><sup><small>13</small></sup>  Smokva je izbacila prve plodove, vinograd, u cvatu, miriše. Ustani, dragano moja, ljepoto moja i dođi. </p>
<p id="v14"><sup><small>14</small></sup>  Golubice moja, u spiljama kamenim, u skrovištima vrletnim, daj da ti vidim lice i da ti čujem glas, jer glas je tvoj ugodan i lice je tvoje krasno." </p>
<p id="v15"><sup><small>15</small></sup>  Pohvatajte lisice, male lisice što oštećuju vinograde, naše vinograde u cvatu. </p>
<p id="v16"><sup><small>16</small></sup>  Dragi moj pripada meni, a ja njemu, on pase među ljiljanima. </p>
<p id="v17"><sup><small>17</small></sup>  Prije nego dan izdahne i sjene se spuste, vrati se, dragi moj: budi lagan kao srna, kao lane na gori Beteru. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/1">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 1</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Song_of_Solomon/3">
          <span class="pr-2">Pjesma nad pjesmama - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
