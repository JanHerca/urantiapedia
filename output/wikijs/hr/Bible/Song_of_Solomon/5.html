<!--
title: "Pjesma nad pjesmama - Poglavlje 5"
description: 
published: true
date: 2025-11-18T12:59:53Z
tags: bible, bible—song of solomon
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/4">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 4</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Song_of_Solomon/6">
          <span class="pr-2">Pjesma nad pjesmama - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Došao sam u vrt svoj, o sestro moja, nevjesto, berem smirnu svoju i balzam svoj, jedem med svoj i saće svoje, pijem vino svoje i mlijeko svoje. Jedite, prijatelji, pijte i opijte se, mili moji! </p>
<p id="v2"><sup><small>2</small></sup>  Ja spavam, ali srce moje bdi. Odjednom glas! Dragi moj mi pokuca: "Otvori mi, sestro moja, prijateljice moja, golubice moja, savršena moja, glava mi je puna rose a kosa noćnih kapi." </p>
<p id="v3"><sup><small>3</small></sup>  "Svukla sam odjeću svoju, kako da je odjenem? Noge sam oprala, kako da ih okaljam?" </p>
<p id="v4"><sup><small>4</small></sup>  Dragi moj promoli ruku kroz otvor, a sva mi utroba uzdrhta. </p>
<p id="v5"><sup><small>5</small></sup>  Ustadoh da otvorim dragome svome, a iz ruke mi prokapa smirna i poteče niz prste na ručku zavora. </p>
<p id="v6"><sup><small>6</small></sup>  Otvorih dragome svome, ali on se već bijaše udaljio i nestao. Ostala sam bez daha kad je otišao. Tražila sam ga, ali ga nisam našla, zvala sam, ali nije se odazvao. </p>
<p id="v7"><sup><small>7</small></sup>  Sretoše me čuvari koji grad obilaze, tukli su me, ranili i plašt mi uzeli čuvari zidina. </p>
<p id="v8"><sup><small>8</small></sup>  Zaklinjem vas, kćeri jeruzalemske, ako nađete dragoga moga, što ćete mu reći? Da sam bolna od ljubavi. </p>
<p id="v9"><sup><small>9</small></sup>  Što je tvoj dragi bolji od drugih, o najljepša među ženama, što je tvoj dragi bolji od drugih te nas toliko zaklinješ? </p>
<p id="v10"><sup><small>10</small></sup>  Dragi je moj bijel i rumen, ističe se među tisućama. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Glava je njegova kao zlato, zlato čisto, uvojci kao palmove mladice, crne poput gavrana. </p>
<p id="v12"><sup><small>12</small></sup>  Oči su njegove kao golubi nad vodom potočnom; zubi mu kao mlijekom umiveni, u okvir poredani. </p>
<p id="v13"><sup><small>13</small></sup>  Obrazi su njegovi kao lijehe mirisnog bilja, kao cvijeće ugodno, usne su mu ljiljani iz kojih smirna teče. </p>
<p id="v14"><sup><small>14</small></sup>  Ruke su mu zlatno prstenje puno dragulja, prsa su njegova kao čista bjelokost pokrita safirima. </p>
<p id="v15"><sup><small>15</small></sup>  Noge su mu stupovi od mramora na zlatnom podnožju. Stas mu je kao Liban, vitak poput cedra. </p>
<p id="v16"><sup><small>16</small></sup>  Govor mu je sladak i sav je od ljupkosti. Takav je dragi moj, takav je prijatelj moj, o kćeri jeruzalemske. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Song_of_Solomon/4">
          <span class="mdi mdi-arrow-left-drop-circle"></span><span class="pl-2">Pjesma nad pjesmama - Poglavlje 4</span>
        </a>
        </td>
        <td>
        <a href="/hr/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Song_of_Solomon/6">
          <span class="pr-2">Pjesma nad pjesmama - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:10 <i>Dio 2: Najveća od 10.000</i>: <a href="/hr/The_Urantia_Book/139#p12_4">KU 139:12.4</a>.  <i>Dio 2: Velik u savjetu</i>: <a href="/hr/The_Urantia_Book/127#p5_6">KU 127:5.6</a>. </li>
  <li id="fn2"><a href="#cite2">↑</a> 5:16 <i>Dio 1: Jedan sasvim ljubazan</i>: <a href="/hr/The_Urantia_Book/139#p12_4">KU 139:12.4</a>.  <i>Dio 1: Jedan sasvim ljubazan</i>: <a href="/hr/The_Urantia_Book/127#p5_6">KU 127:5.6</a>. </li>
</ol>
</div>
