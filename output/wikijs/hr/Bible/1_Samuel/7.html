<!--
title: "1 Samuelova - Poglavlje 7"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/6">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 6</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/8">
          <span class="pr-2">1 Samuelova - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada dođoše ljudi iz Kirjat Jearima i odnesoše Kovčeg Jahvin  sebi. Unesoše ga u kuću Abinadabovu, na uzvišici, i posvetiše  njegova sina Eleazara da čuva Kovčeg Jahvin. </p>
<p id="v2"><sup><small>2</small></sup>  Od dana kad je Kovčeg bio postavljen u Kirjat Jearimu, prođe mnogo vremena - dvadeset godina - i sav je dom Izraelov  uzdisao za Jahvom. </p>
<p id="v3"><sup><small>3</small></sup>  Tada Samuel progovori svemu domu Izraelovu  ovako: "Ako se od svega srca svoga vraćate Jahvi, uklonite iz  svoje sredine tuđe bogove, baale i aštarte, i upravite srce svoje  Jahvi i njemu jedinome služite. Tada će vas on izbaviti iz ruke  Filistejaca." <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Sinovi Izraelovi ukloniše nato baale i aštarte  i služahu jedinome Jahvi. </p>
<p id="v5"><sup><small>5</small></sup>  Samuel tada zapovjedi: "Skupite sve sinove Izraelove u  Mispu da se pomolim Jahvi za vas." </p>
<p id="v6"><sup><small>6</small></sup>  Oni se dakle skupiše u  Mispi; ondje su grabili vodu i izlijevali je pred Jahvom. I postili  su onaj dan i priznavali: "Sagriješili smo Jahvi!" I Samuel je  sudio sinovima Izraelovim u Mispi. </p>
<p id="v7"><sup><small>7</small></sup>  Kad su Filistejci čuli da su se sinovi Izraelovi skupili  u Mispi, krenu filistejski knezovi da napadnu na Izraela. Kad  to vidješe sinovi Izraelovi, uplašiše se Filistejaca. </p>
<p id="v8"><sup><small>8</small></sup>  I zamoliše  sinovi Izraelovi Samuela: "Ne prestaj vapiti za nas Jahvi, Bogu  našemu, da nas izbavi iz ruke Filistejaca." </p>
<p id="v9"><sup><small>9</small></sup>  Samuel uze jedno janje sisanče i prinese ga Jahvi kao  žrtvu paljenicu i glasno se pomoli Jahvi za Izraela, i Jahve  ga usliša. </p>
<p id="v10"><sup><small>10</small></sup>  Dok je Samuel prinosio žrtvu paljenicu, Filistejci  su došli da udare na Izraela, ali Jahve toga dana zagrmi silnom  grmljavinom na Filistejce i tako ih prestraši i smete da su podlegli  Izraelu. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ratnici izraelski iziđoše iz Mispe i potjeraše Filistejce, tukući ih sve do ispod Bet Kara. </p>
<p id="v12"><sup><small>12</small></sup>  A Samuel uze jedan kamen  i postavi ga između Mispe i Ješane i nazva ga imenom Eben Haezer  govoreći: "Dovde nam je Jahve pomogao." </p>
<p id="v13"><sup><small>13</small></sup>  Tako su Filistejci bili poniženi i nikada više ne navališe  na zemlju Izraelovu, a ruka je Jahvina pritiskivala Filistejce  svega vijeka Samuelova. </p>
<p id="v14"><sup><small>14</small></sup>  I gradove koje Filistejci bijahu  zauzeli od Izraela vratiše se njemu, od Ekrona do Gata, i Izrael  oslobodi njihovo područje iz ruke filistejske. I bio je mir između  Izraela i Amorejaca. </p>
<p id="v15"><sup><small>15</small></sup>  Samuel je bio sudac u Izraelu svega svoga vijeka. </p>
<p id="v16"><sup><small>16</small></sup>  Svake  je godine obilazio Betel, Gilgal i Mispu i u svim je tim mjestima  sudio Izraelu. </p>
<p id="v17"><sup><small>17</small></sup>  Zatim se vraćao u Ramu, jer je ondje imao  svoju kuću i ondje je sudio Izraelu. Ondje je podigao i žrtvenik  Jahvi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/6">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 6</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/8">
          <span class="pr-2">1 Samuelova - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:3 <i>Pokajte se za oproštenje (Stari zavjet)</i>: <a href="/hr/The_Urantia_Book/159#p5_13">KU 159:5.13</a>. </li>
  <li id="fn2"><a href="#cite2">↑</a> 7:3-4 <i>Natjecateljski „bogovi“ Aštarota</i>: <a href="/hr/The_Urantia_Book/95#p1_3">KU 95:1.3</a>.  <i>Aštoreta</i>: <a href="/hr/The_Urantia_Book/95#p1_7">KU 95:1.7</a>.  <i>Grubo i spremno</i>: <a href="/hr/The_Urantia_Book/97#p1_3">KU 97:1.3</a>. </li>
  <li id="fn3"><a href="#cite3">↑</a> 7:10 <i>Grom</i>: <a href="/hr/The_Urantia_Book/85#p4_3">KU 85:4.3</a>. </li>
</ol>
</div>
