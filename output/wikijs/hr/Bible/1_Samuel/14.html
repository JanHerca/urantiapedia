<!--
title: "1 Samuelova - Poglavlje 14"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/13">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 13</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/15">
          <span class="pr-2">1 Samuelova - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jednoga dana Šaulov sin Jonatan reče svome momku štitonoši:  "Hajde da prijeđemo do filistejske straže koja je ondje prijeko."  Svome ocu nije ništa o tom javio. </p>
<p id="v2"><sup><small>2</small></sup>  Šaul je sjedio na međi Gebe, pod šipkom koji je stajao kraj gumna; a bilo je s njim oko šest  stotina ljudi. </p>
<p id="v3"><sup><small>3</small></sup>  A Ahija, sin Ahituba, brata Ikaboda, sina Pinhasa, sina Elija, svećenika Jahvina u Šilu, nosio je u to vrijeme  oplećak. Narod nije primijetio da je Jonatan otišao. </p>
<p id="v4"><sup><small>4</small></sup>  U sredini klanca kuda je Jonatan htio prijeći da dođe  do filistejske straže bila je litica s jedne strane i litica  s druge strane. Jedna se zvala Boses, a druga Sene. </p>
<p id="v5"><sup><small>5</small></sup>  Prva je  litica stajala na sjeveru nasuprot Mikmasu, a druga na jugu nasuprot  Gebi. </p>
<p id="v6"><sup><small>6</small></sup>  Jonatan reče svome štitonoši: "Hajde da prijeđemo do straže  onih neobrezanika. Možda će Jahve učiniti nešto za nas, jer ništa  ne priječi Jahvu da udijeli pobjedu - bilo mnogo ljudi ili malo." <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  A štitonoša mu odgovori: "Čini sve na što te srce tvoje  potiče. Ja ću s tobom, moje je srce kao tvoje srce." </p>
<p id="v8"><sup><small>8</small></sup>  Jonatan mu reče: "Evo, prijeći ćemo k tim ljudima i pokazat  ćemo im se. </p>
<p id="v9"><sup><small>9</small></sup>  Ako nam reknu ovako: 'Ne mičite se dok ne dođemo  do vas', tada ćemo se ustaviti na mjestu i nećemo se uspinjati  k njima. </p>
<p id="v10"><sup><small>10</small></sup>  Ako li nam reknu ovako: 'Uspnite se k nama', tada  ćemo se uspeti, jer ih je Jahve predao nama u ruke. To će nam  biti znak." </p>
<p id="v11"><sup><small>11</small></sup>  Kad su se obojica pokazala filistejskoj straži, rekoše  Filistejci: "Gle, Hebreji su počeli izlaziti iz rupa u koje su  se skrili." </p>
<p id="v12"><sup><small>12</small></sup>  I stražari doviknuše Jonatanu i njegovu štitonoši:  "Uspnite se k nama da vas nešto naučimo!" A Jonatan reče svome štitonoši: "Penji se za mnom, jer ih  je Jahve predao u ruke Izraelove." </p>
<p id="v13"><sup><small>13</small></sup>  Jonatan se poče penjati  pomažući se rukama i nogama, a za njim njegov štitonoša. Filistejci  su padali pred Jonatanom, a njegov ih je štitonoša ubijao za  njim. </p>
<p id="v14"><sup><small>14</small></sup>  U tome prvom pokolju što ga učiniše Jonatan i njegov  štitonoša pade dvadesetak ljudi na otprilike pola jutra izoranog  polja. </p>
<p id="v15"><sup><small>15</small></sup>  Tada se proširi strah po taboru i po polju, a i stražare  i četu pljačkaša obuze strava; i zemlja zadrhta i bijaše to silan  strah Božji. </p>
<p id="v16"><sup><small>16</small></sup>  A Šaulovi stražari u Benjaminovoj Gebi opaziše  da se mnoštvo u taboru uskomešalo na sve strane. </p>
<p id="v17"><sup><small>17</small></sup>  I Šaul reče  ljudima koji su bili s njim: "Prozovite ljude i vidite tko je  otišao od nas." A kad prozvaše, gle, ne bijaše Jonatana i njegova  štitonoše! </p>
<p id="v18"><sup><small>18</small></sup>  Tada Šaul reče Ahiji: "Primakni oplećak! Posavjetuj se  s Jahvom!" On je, naime, tada nosio oplećak pred sinovima Izraelovim. </p>
<p id="v19"><sup><small>19</small></sup>  Ali dok je Šaul govorio sa svećenikom, bivala je buka u filistejskom  taboru sve veća, pa Šaul reče svećeniku: "Povuci ruku!" </p>
<p id="v20"><sup><small>20</small></sup>  Nato  Šaul i sav narod što je bio s njim krenuše zajedno na mjesto  boja, i gle, ondje bijahu isukali mačeve jedni na druge i velika  pomutnja vladaše među njima. </p>
<p id="v21"><sup><small>21</small></sup>  A oni Hebreji koji su već poodavno  bili u službi Filistejaca i sada pošli s njima na vojsku, odmetnuše  se od njih i pristadoše uz Izraelce koji bijahu sa Šaulom i Jonatanom. </p>
<p id="v22"><sup><small>22</small></sup>  I svi Izraelci koji se bijahu sakrili u Efrajimovoj gori, čuvši da Filistejci bježe, nagrnuše za njima u boj. </p>
<p id="v23"><sup><small>23</small></sup>  Tako je Jahve udijelio pobjedu Izraelu u onaj dan, a  boj se raširio sve do preko Bet Horona. </p>
<p id="v24"><sup><small>24</small></sup>  Izraelci su onog dana bili vrlo izmoreni, jer je Šaul  izrekao nad narodom ovu zakletvu: "Proklet bio čovjek koji okusi  hrane prije večeri, prije nego što se osvetim svojim neprijateljima!"  Tako sav narod ne okusi hrane toga dana. </p>
<p id="v25"><sup><small>25</small></sup>  Ali je ondje bilo medenoga saća na površini zemlje. </p>
<p id="v26"><sup><small>26</small></sup>  Kad  je narod došao onamo, vidje gdje teče med, ali nitko ne prinese  ruke k ustima, jer se narod bojao zakletve. </p>
<p id="v27"><sup><small>27</small></sup>  Samo Jonatan, koji nije čuo kad je njegov otac zakleo narod, primače vrh štapa  koji mu bijaše u ruci i zamoči ga u medeno saće, zatim prinese  ruku k ustima; i odmah mu se zasvijetliše oči. </p>
<p id="v28"><sup><small>28</small></sup>  Tada jedan  iz naroda progovori i reče mu: "Tvoj je otac zakleo narod govoreći:  'Proklet bio onaj koji okusi hrane danas!'" </p>
<p id="v29"><sup><small>29</small></sup>  A Jonatan odgovori:  "Moj otac svaljuje nesreću na zemlju. Gledajte kako su mi se  zasvijetlile oči jer sam okusio malo toga meda. </p>
<p id="v30"><sup><small>30</small></sup>  Što bi tek  bilo da je narod slobodno jeo od plijena koji je zadobio od neprijatelja?  Ne bi li filistejski poraz bio još veći?" </p>
<p id="v31"><sup><small>31</small></sup>  Onoga dana potukoše Filistejce od Mikmasa sve do Ajalona, a narod je bio na kraju svojih snaga. </p>
<p id="v32"><sup><small>32</small></sup>  Tada se narod baci  na plijen, nahvata sitne stoke, goveda i teladi i poče ih klati  na goloj zemlji i jesti meso s krvlju. </p>
<p id="v33"><sup><small>33</small></sup>  I javiše to Šaulu  govoreći: "Gle, narod griješi Jahvi jedući meso s krvlju!" A  on reče: "Iznevjeriste se! Dovaljajte mi ovamo velik kamen!" </p>
<p id="v34"><sup><small>34</small></sup>  Zatim reče: "Zađite među narod i recite svima neka svaki  dovede k meni svoga vola ili ovcu; ovdje ćete ih klati i jesti, a nećete griješiti Jahvi jedući meso s krvlju." Tako sav narod još iste noći dovede što je tko imao i to  su ondje klali. </p>
<p id="v35"><sup><small>35</small></sup>  A Šaul podiže žrtvenik Jahvi; bijaše to prvi  žrtvenik koji je podigao Jahvi. </p>
<p id="v36"><sup><small>36</small></sup>  Nato reče Šaul: "Pođimo još noćas u potjeru za Filistejcima  i plijenimo ih dok ne svane jutro! Nećemo im ostaviti nijednoga  čovjeka!" A narod mu odgovori: "Čini sve što misliš da je dobro!"  Ali svećenik reče: "Pristupimo ovdje k Bogu!" </p>
<p id="v37"><sup><small>37</small></sup>  I Šaul upita  Boga: "Moram li poći u potjeru za Filistejcima? Hoćeš li ih predati  u ruke Izraelu?" Ali mu ne odgovori u onaj dan. </p>
<p id="v38"><sup><small>38</small></sup>  Zato Šaul reče: "Pristupite ovamo, svi narodni glavari!  Ispitajte i vidite u čemu je bio današnji prestupak. </p>
<p id="v39"><sup><small>39</small></sup>  Jer, živoga mi Jahve, koji daje pobjedu Izraelu, ako se nađe krivnja  ma i na mome sinu Jonatanu, mora umrijeti!" Ali nitko se iz naroda  ne usudi odgovoriti Šaulu. </p>
<p id="v40"><sup><small>40</small></sup>  Šaul onda reče svemu Izraelu: "Vi stanite na jednu stranu, a ja i moj sin Jonatan stat ćemo na drugu stranu." A narod odgovori  Šaulu: "Čini ono što misliš da je dobro!" </p>
<p id="v41"><sup><small>41</small></sup>  Tada se Šaul pomoli:  "Jahve, Bože Izraelov, zašto nisi danas odgovorio svome sluzi?  Ako je krivnja na meni ili na mome sinu Jonatanu, Jahve, Bože  Izraelov, daj Urim; ako li je krivnja na tvom narodu Izraelu, daj Tumim." I ždrijeb pade na Šaula i Jonatana, a narod izađe  slobodan. </p>
<p id="v42"><sup><small>42</small></sup>  Šaul nastavi: "Bacite ždrijeb između mene i moga sina  Jonatana!" I ždrijeb pade na Jonatana. </p>
<p id="v43"><sup><small>43</small></sup>  Tada Šaul reče Jonatanu: "Priznaj mi što si učinio!"  Jonatan odgovori: "Ja sam samo okusio malo meda vrškom štapa  koji mi bijaše u ruci. Evo me, spreman sam umrijeti!" </p>
<p id="v44"><sup><small>44</small></sup>  Šaul  odgovori: "Tako mi Bog učinio zlo i dodao mi drugo ako doista  ne umreš, Jonatane!" </p>
<p id="v45"><sup><small>45</small></sup>  Ali narod reče Šaulu: "Zar da umre Jonatan, koji je izvojevao  ovu veliku pobjedu u Izraelu? Ne smije to biti! Živoga nam Jahve, nijedna vlas neće pasti s njegove glave na zemlju jer je on  s Bogom izvršio ovo djelo danas!" Tako ga narod izbavi te Jonatan  ne pogibe. </p>
<p id="v46"><sup><small>46</small></sup>  Šaul odusta od potjere za Filistejcima, a Filistejci  se vratiše u svoj kraj. </p>
<p id="v47"><sup><small>47</small></sup>  Kad je Šaul učvrstio svoju kraljevsku vlast nad Izraelom, okrenu ratovati protiv svih svojih neprijatelja unaokolo: protiv  Moaba, protiv Amonaca, protiv Edoma, protiv Bet Rehoba, protiv  kralja Sobe i protiv Filistejaca; kuda god bi se okrenuo, svuda  bi pobjeđivao. </p>
<p id="v48"><sup><small>48</small></sup>  Dao je mnogo dokaza svoje hrabrosti, potukao  je Amalečane i izbavio Izraela iz ruku onih koji su ga pljačkali. </p>
<p id="v49"><sup><small>49</small></sup>  Šaulovi sinovi bijahu Jonatan, Išjo i Malki-Šua, a od  njegovih dviju kćeri starija se zvala Meraba, a mlađa Mikala. </p>
<p id="v50"><sup><small>50</small></sup>  Šaulova se žena zvala Ahinoama, a bila je kći Ahimaasova.  Vojvoda njegove vojske zvao se Abner, a bio je sin Nera, Šaulova  strica. </p>
<p id="v51"><sup><small>51</small></sup>  Jer Kiš, Šaulov otac, i Ner, Abnerov otac, bijahu  sinovi Abielovi. </p>
<p id="v52"><sup><small>52</small></sup>  Žestok se rat vodio protiv Filistejaca svega Šaulova  vijeka. Koga bi god hrabra ili bojovna čovjeka Šaul vidio, svakoga  bi uzimao u svoju službu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/13">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 13</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/15">
          <span class="pr-2">1 Samuelova - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:6 <i>Nema ograničenja za spašavanje mnogih/malobrojnih</i>: <a href="/hr/The_Urantia_Book/97#p1_8">KU 97:1.8</a>. </li>
</ol>
</div>
