<!--
title: "1 Samuelova - Poglavlje 23"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/22">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 22</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/24">
          <span class="pr-2">1 Samuelova - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Javiše onda Davidu: "Filistejci opsjedaju Keilu i pljačkaju  gumna." <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  David tada upita Jahvu: "Treba li da idem na Filistejce  i hoću li ih potući?" A Jahve odgovori Davidu: "Idi, potući ćeš  Filistejce i oslobodit ćeš Keilu." </p>
<p id="v3"><sup><small>3</small></sup>  Ali rekoše Davidu ljudi  njegovi: "Gle, mi smo već ovdje, u Judi, u neprestanom strahu;  što će tek biti ako odemo u Keilu protiv filistejskih četa!" </p>
<p id="v4"><sup><small>4</small></sup>  Zato David još jednom upita Jahvu, a Jahve mu odgovori ovako:  "Ustani i siđi u Keilu jer ću predati Filistejce u tvoje ruke!" </p>
<p id="v5"><sup><small>5</small></sup>  David onda krenu sa svojim ljudima u Keilu, udari na Filistejce, otjera njihovu stoku i zada im težak poraz. Tako je David oslobodio  građane Keile. - </p>
<p id="v6"><sup><small>6</small></sup>  Kad je ono Ebjatar, Ahimelekov sin, pobjegao  k Davidu, on je došao u Keilu noseći u ruci oplećak. </p>
<p id="v7"><sup><small>7</small></sup>  Kad su Šaulu javili da je David ušao u Keilu, reče Šaul:  "Bog ga je predao u moje ruke jer se sam uhvatio u zamku kad  je ušao u grad s vratima i prijevornicama." </p>
<p id="v8"><sup><small>8</small></sup>  I Šaul sazva sav  narod na oružje da ide na Keilu i da opkoli Davida i njegove  ljude. </p>
<p id="v9"><sup><small>9</small></sup>  Kad je David doznao da mu Šaul snuje zlo, reče svećeniku  Ebjataru: "Donesi oplećak!" </p>
<p id="v10"><sup><small>10</small></sup>  Nato se David pomoli: "Jahve, Bože Izraelov, tvoj je sluga čuo da Šaul sprema navalu na Keilu  da razori grad zbog mene. </p>
<p id="v11"><sup><small>11</small></sup>  Hoće li Šaul doći kao što je tvoj  sluga čuo? Jahve, Bože Izraelov, odgovori svome sluzi!" A Jahve  odgovori: "Doći će!" </p>
<p id="v12"><sup><small>12</small></sup>  David opet upita: "Hoće li me prvaci  Keile predati, mene i moje ljude, u Šaulove ruke?" A Jahve odgovori:  "Predat će vas!" </p>
<p id="v13"><sup><small>13</small></sup>  Tada David ustade sa svojim ljudima, bijaše  ih oko šest stotina; iziđoše iz Keile te lutahu kojekuda. A kad  su Šaulu javili da je David utekao iz Keile, odusta od vojnog  pohoda. </p>
<p id="v14"><sup><small>14</small></sup>  David se skloni u pustinju u gorska skloništa; nastani  se na gori u pustinji Zifu. Šaul ga je neprestano tražio, ali  ga Bog ne predade u njegove ruke. </p>
<p id="v15"><sup><small>15</small></sup>  David se bojao što je Šaul izišao na vojnu da napadne  na njegov život. Zato je David ostao u pustinji Zifu, u Horši. </p>
<p id="v16"><sup><small>16</small></sup>  Tada Šaulov sin Jonatan krenu na put i dođe k Davidu  u Horšu i ohrabri ga u ime Božje. </p>
<p id="v17"><sup><small>17</small></sup>  Reče mu: "Ne boj se, jer  te neće stići ruka moga oca Šaula. Ti ćeš kraljevati nad Izraelom, a ja ću biti drugi do tebe; i moj otac Šaul zna to dobro." </p>
<p id="v18"><sup><small>18</small></sup>  I  sklopiše njih dvojica savez pred Jahvom. David osta u Horši,  a Jonatan ode svojoj kući. </p>
<p id="v19"><sup><small>19</small></sup>  Jednoga dana dođoše Zifejci k Šaulu u Gibeu i javiše  mu: "David se krije kod nas u gorskim skloništima u Horši, na  brdu Hakili, što je južno od Ješimona. </p>
<p id="v20"><sup><small>20</small></sup>  Sada, kralju, kad  god zaželiš sići, siđi, a naše je da ga predamo u ruke kralju." </p>
<p id="v21"><sup><small>21</small></sup>  A Šaul odgovori: "Blagoslovio vas Jahve što ste me požalili! </p>
<p id="v22"><sup><small>22</small></sup>  Idite, dakle, raspitajte se još i dobro razvidite mjesto  kamo ga donesu njegovi hitri koraci; rekli su mi da je vrlo lukav. </p>
<p id="v23"><sup><small>23</small></sup>  Zato pretražite sve rupe u koje se zavlači, pa se vratite  k meni kad budete pouzdano znali. Tada ću ja poći s vama, pa  ako bude gdje u zemlji, ići ću za njegovim tragom po svim Judinim  rodovima." </p>
<p id="v24"><sup><small>24</small></sup>  Tada krenuše na put i odoše u Zif, pred Šaulom. David  je sa svojim ljudima bio u pustinji Maonu u Arabi, južno od Ješimona. </p>
<p id="v25"><sup><small>25</small></sup>  Potom i Šaul pođe sa svojim ljudima da traži Davida. Kad  su to javili Davidu, siđe on u klanac koji leži u pustinji Maonu.  Šaul to doznade i krenu u potjeru za Davidom u pustinju Maon. </p>
<p id="v26"><sup><small>26</small></sup>  Šaul je sa svojim ljudima išao jednom stranom planine, a  David sa svojim ljudima drugom stranom planine. David se silno  žurio da umakne Šaulu. Kad je Šaul sa svojim ljudima htio prijeći  na drugu stranu da opkoli Davida i njegove ljude i da ih pohvata, </p>
<p id="v27"><sup><small>27</small></sup>  dođe glasnik Šaulu s porukom: "Dođi brže, Filistejci provališe  u zemlju!" </p>
<p id="v28"><sup><small>28</small></sup>  Tada Šaul odusta od potjere za Davidom i okrenu  se protiv Filistejaca. Zato se prozvalo ono mjesto "Klanac razlaza". </p>
<p id="v29"><sup><small>29</small></sup>  (24:1) David se odande uspe i nastani u engadskim gorskim skloništima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/22">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 22</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/24">
          <span class="pr-2">1 Samuelova - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:1-5 <i>David brani Keilu</i>: <a href="/hr/The_Urantia_Book/97#p9_13">KU 97:9.13</a>. </li>
</ol>
</div>
