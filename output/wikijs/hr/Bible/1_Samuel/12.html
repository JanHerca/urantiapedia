<!--
title: "1 Samuelova - Poglavlje 12"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/11">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 11</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/13">
          <span class="pr-2">1 Samuelova - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Samuel reče svemu Izraelu: "Evo, ispunio sam vašu želju  u svemu što ste od mene tražili i postavih kralja nad vama. </p>
<p id="v2"><sup><small>2</small></sup>  I  od sada će kralj ići pred vama. A ja sam ostario i osijedio i  moji sinovi eto su među vama. Ja sam išao pred vama od svoje  mladosti pa do današnjega dana. </p>
<p id="v3"><sup><small>3</small></sup>  Evo me! Posvjedočite protiv  mene pred Jahvom i pred njegovim pomazanikom: kome sam oteo vola  i kome sam oteo magarca? Koga sam prevario? Koga sam tlačio?  Od koga sam primio mito da bih zažmirio na jedno oko? Ja ću vam  sve natrag vratiti." </p>
<p id="v4"><sup><small>4</small></sup>  A oni odgovoriše: "Nisi nas prevario, nisi nas tlačio, nisi ni od koga primio ništa." </p>
<p id="v5"><sup><small>5</small></sup>  Još im reče: "Svjedok je Jahve protiv vas i svjedok je  njegov pomazanik u ovaj dan da niste našli ništa u mojoj ruci."  A oni odgovoriše: "Tako je!" </p>
<p id="v6"><sup><small>6</small></sup>  Tada Samuel reče narodu: "Jest, svjedok je Jahve koji  je postavio Mojsija i Arona i koji je izveo vaše oce iz Egipta. </p>
<p id="v7"><sup><small>7</small></sup>  Stanite sada ovamo da probesjedim s vama pred Jahvom i da  vas podsjetim na sva velika djela koja je učinio Jahve vama i  vašim ocima. </p>
<p id="v8"><sup><small>8</small></sup>  Kad je Jakov došao u Egipat, Egipćani su ih pritisnuli, a vaši su oci vapili Jahvi za pomoć. I Jahve posla Mojsija i  Arona, koji izvedoše oce vaše iz Egipta i naseliše ih na ovome  mjestu. </p>
<p id="v9"><sup><small>9</small></sup>  Ali oni zaboraviše Jahvu, Boga svoga, i on ih predade  u ruke Siseri, vojvodi hasorske vojske, i u ruke Filistejaca, i u ruke moapskome kralju, koji su vojevali na njih. </p>
<p id="v10"><sup><small>10</small></sup>  I opet  su vapili Jahvi za pomoć govoreći: 'Zgriješili smo jer smo ostavili  Jahvu i uzeli služiti baalima i aštartama; izbavi nas sada iz  ruku naših neprijatelja pa ćemo ti služiti!' <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  I Jahve posla  Jerubaala i Baraka, Jiftaha i Samuela te vas izbavi iz ruku vaših  neprijatelja unaokolo, tako da ste mogli živjeti bez straha. </p>
<p id="v12"><sup><small>12</small></sup>  Ali kad vidjeste Nahaša, kralja amonskoga, kako ide na  vas, rekoste mi: 'Ne, nego kralj neka vlada nad nama!' Pa ipak  je vaš kralj Jahve, vaš Bog! </p>
<p id="v13"><sup><small>13</small></sup>  I eto vam sada kralja koga ste  izabrali! Eto, Jahve je postavio kralja nad vama. </p>
<p id="v14"><sup><small>14</small></sup>  Ako se  budete bojali Jahve i njemu budete služili, ako budete slušali  njegov glas i ne budete se protivili njegovim zapovijedima, slijedit  ćete Jahvu, Boga svoga, vi i kralj koji kraljuje nad vama. </p>
<p id="v15"><sup><small>15</small></sup>  Ako  li ne budete slušali Jahvina glasa, ako se budete protivili njegovim  zapovijedima, tada će se ruka Jahvina spustiti na vas i na vašega  kralja da vas uništi. </p>
<p id="v16"><sup><small>16</small></sup>  Sada još jednom pristupite i vidite veliki znak koji  će Jahve učiniti pred vašim očima. </p>
<p id="v17"><sup><small>17</small></sup>  Nije li sada pšenična  žetva? Ali ja ću zazvati Jahvu i on će poslati gromove i kišu.  I jasno ćete razabrati kako je veliko zlo koje ste učinili pred  Jahvom tražeći sebi kralja." <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Tada Samuel zazva Jahvu i Jahve posla gromove i kišu  u onaj dan i sav se narod vrlo poboja Jahve i Samuela. </p>
<p id="v19"><sup><small>19</small></sup>  I  sav narod reče Samuelu: "Moli se Jahvi, svome Bogu, za svoje  sluge da ne pomremo, jer smo svim svojim grijesima dodali zlo  tražeći sebi kralja." </p>
<p id="v20"><sup><small>20</small></sup>  Ali Samuel reče narodu: "Ne bojte se! Vi ste, doduše, učinili sve ovo zlo, ali sada ne ostavljajte više Jahvu, nego  služite Jahvi svim svojim srcem. </p>
<p id="v21"><sup><small>21</small></sup>  Ne priklanjajte se više  ništavim idolima koji vam ništa ne koriste, ništa vam ne pomažu  jer su samo ništavila. </p>
<p id="v22"><sup><small>22</small></sup>  A Jahve neće odbaciti svoga naroda, radi velikog imena svoga, jer se Jahve udostojao da vas učini  svojim narodom. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  A od mene neka je daleko da zgriješim Jahvi  prestajući moliti za vas i upućivati vas na dobar i pošten put. </p>
<p id="v24"><sup><small>24</small></sup>  Samo se bojte Jahve i njemu iskreno služite svim svojim srcem;  jer, pogledajte kako se velikim očitovao među vama. </p>
<p id="v25"><sup><small>25</small></sup>  Ako li  budete činili zlo, propast ćete vi i vaš kralj." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/11">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 11</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/13">
          <span class="pr-2">1 Samuelova - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:10 <i>Natječući se „bogovi“ Baal, Ashtaroth</i>: <a href="/hr/The_Urantia_Book/95#p1_3">KU 95:1.3</a>.  <i>Aštoreta</i>: <a href="/hr/The_Urantia_Book/95#p1_7">KU 95:1.7</a>. </li>
  <li id="fn2"><a href="#cite2">↑</a> 12:17-18 <i>Neželjena kiša</i>: <a href="/hr/The_Urantia_Book/85#p4_3">KU 85:4.3</a>. </li>
  <li id="fn3"><a href="#cite3">↑</a> 12:22 <i>On neće napustiti</i>: <a href="/hr/The_Urantia_Book/3#p1_4">KU 3:1.4</a>.  <i>Gospodin neće napustiti ljude</i>: <a href="/hr/The_Urantia_Book/97#p1_5">KU 97:1.5</a>. </li>
</ol>
</div>
