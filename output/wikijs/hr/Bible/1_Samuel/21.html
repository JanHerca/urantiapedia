<!--
title: "1 Samuelova - Poglavlje 21"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/20">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 20</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/22">
          <span class="pr-2">1 Samuelova - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (21:2) David dođe u Nob k svećeniku Ahimeleku. Ovaj dršćući pođe  u susret Davidu i upita ga: "Zašto si sam i nema nikoga s tobom?" </p>
<p id="v2"><sup><small>2</small></sup>  (21:3) A David odgovori svećeniku Ahimeleku: "Kralj mi je dao nalog  i rekao mi: 'Nitko neka ništa ne dozna zašto te šaljem i što  sam ti zapovjedio!' A momke sam poslao da me dočekaju na tom  i tom mjestu. </p>
<p id="v3"><sup><small>3</small></sup>  (21:4) A sada, ako imaš pri ruci pet hljebova, daj  mi ih, ili što god se nađe!" <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  (21:5) A svećenik odgovori Davidu: "Nemam  pri ruci običnoga kruha nego samo svetoga kruha; ali samo ako  su se tvoji momci uzdržali od žena." </p>
<p id="v5"><sup><small>5</small></sup>  (21:6) David odgovori svećeniku ovako: "Sasvim pouzdano! Žene  su nam bile uskraćene, kao uvijek kad izlazimo na vojni pohod, i tijela su u momaka čista. Iako je ovo običan put, uistinu  su danas čisti tijelom." </p>
<p id="v6"><sup><small>6</small></sup>  (21:7) Tada mu svećenik dade svetoga kruha, jer nije bilo drugoga kruha ondje osim žrtvenoga, onoga koji  se uklanjao ispred Jahve da se zamijeni toplim kruhom u dan kad  se uzima. </p>
<p id="v7"><sup><small>7</small></sup>  (21:8) Ondje je istoga dana bio jedan od Šaulovih slugu, zadržao  se pred Jahvom; zvao se Doeg Edomac, a bio je nadglednik Šaulovih  pastira. </p>
<p id="v8"><sup><small>8</small></sup>  (21:9) David upita Ahimeleka: "A nemaš li ovdje pri ruci kakvo  koplje ili mač? Nisam uzeo sa sobom ni svoga mača ni svoga oružja, jer je kraljev nalog bio hitan." </p>
<p id="v9"><sup><small>9</small></sup>  (21:10) A svećenik mu odgovori:  "Ovdje je mač Filistejca Golijata, onoga koga si ubio u Terebintskoj  dolini; zamotan je u plašt i položen iza oplećka; ako ga hoćeš  uzeti, uzmi ga samo, jer drugoga osim njega nema ovdje." A David  odvrati: "Takva više nema, daj mi ga!" </p>
<p id="v10"><sup><small>10</small></sup>  (21:11) Potom David ustade i pobježe onaj dan daleko od Šaula  i dođe Akišu, kralju Gata. </p>
<p id="v11"><sup><small>11</small></sup>  (21:12) A dvorani Akiševi rekoše svome  kralju: "Nije li to David, kralj zemlje? To je onaj o kome su  plešući pjevali: 'Pobi Šaul svoje tisuće, David na desetke tisuća.'" </p>
<p id="v12"><sup><small>12</small></sup>  (21:13) David se zamisli o tim riječima i silno se uplaši gatskoga  kralja Akiša. </p>
<p id="v13"><sup><small>13</small></sup>  (21:14) Tada se David poče pretvarati pred njima kao  da je umobolan i vladati se kao luđak u njihovim rukama: bubnjao  je po vratima i puštao da mu teče slina niz bradu. </p>
<p id="v14"><sup><small>14</small></sup>  (21:15) Tada Akiš reče svojim dvoranima: "Vidite dobro da je  čovjek lud! Zašto ga dovodite k meni? </p>
<p id="v15"><sup><small>15</small></sup>  (21:16) Zar nemam dosta budala  te mi dovodite ovoga da mi dosađuje svojim ludilom? Zar će taj  ući u moju kuću?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/20">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 20</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/22">
          <span class="pr-2">1 Samuelova - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:3-6 <i>David jeo kruhove prinesene</i>: <a href="/hr/The_Urantia_Book/147#p6_4">KU 147:6.4</a>. </li>
</ol>
</div>
