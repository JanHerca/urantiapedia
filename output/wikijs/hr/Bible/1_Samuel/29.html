<!--
title: "1 Samuelova - Poglavlje 29"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/28">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 28</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/30">
          <span class="pr-2">1 Samuelova - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Filistejci skupiše sve svoje čete u Afeku, a Izraelci se utaboriše  kod izvora u Jizreelu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Filistejski su knezovi prolazili sa  svojim stotinama i tisućama, a David i njegovi ljudi išli su  sasvim na kraju s Akišem. </p>
<p id="v3"><sup><small>3</small></sup>  Filistejski knezovi zapitaše: "Što  hoće ti Hebreji ovdje?" A Akiš odgovori filistejskim knezovima:  "Pa ovo je David, sluga izraelskoga kralja Šaula! Već je godinu-dvije  kod mene, ali nisam našao na njemu ništa sumnjivo od onoga dana  kad je prebjegao k meni pa do današnjega dana." </p>
<p id="v4"><sup><small>4</small></sup>  Ali filistejski  knezovi planuše na njega i rekoše mu: "Pošalji toga čovjeka natrag, neka se vrati na mjesto koje si mu označio. Neka ne ide s nama  u boj, da se ne okrene protiv nas u boju! Čime bi se on opet  umilio svome gospodaru ako ne glavama ovih naših ljudi? </p>
<p id="v5"><sup><small>5</small></sup>  To  je onaj isti David o kome se pjevalo igrajući: 'Pobi Šaul svoje tisuće, David na desetke tisuća!'" </p>
<p id="v6"><sup><small>6</small></sup>  Tada Akiš dozva Davida i reče mu: "Živoga mi Jahve, ti  si pošten i meni bi drago bilo da me pratiš u pokretima moje  vojske, jer nisam našao nikakva zla na tebi od onoga dana kad  si došao k meni pa do današnjega dana. Ali nisi drag u očima  knezova. </p>
<p id="v7"><sup><small>7</small></sup>  Zato se sada vrati i otiđi s mirom kući da ne ozlovoljiš  filistejske knezove!" </p>
<p id="v8"><sup><small>8</small></sup>  David odvrati Akišu: "Ta što sam učinio i što si zamjerio  svome sluzi od onoga dana kad sam stupio u tvoju službu pa do  današnjega dana da ne mogu ići da se bijem s neprijateljima svoga  gospodara kralja?" </p>
<p id="v9"><sup><small>9</small></sup>  A Akiš odgovori Davidu: "Ti znaš da si  mi drag kao Božji anđeo, ali su filistejski knezovi rekli: 'Neka  ne ide s nama u boj!' </p>
<p id="v10"><sup><small>10</small></sup>  Zato ustanite rano ujutro, ti i sluge  tvoga gospodara koji su došli s tobom, i otiđite na mjesto koje  sam vam označio. I nemoj gajiti u svom srcu nikakve mržnje jer  si mi mio. Ustat ćete, dakle, u rano jutro, čim svane, i otići  ćete!" </p>
<p id="v11"><sup><small>11</small></sup>  Tako David sa svojim ljudima ustade rano i krenu odmah  ujutro i vrati se u filistejsku zemlju, a Filistejci odoše u  Jizreel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/28">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 28</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/30">
          <span class="pr-2">1 Samuelova - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 29:1-11 <i>David odlazi u mirovinu</i>: <a href="/hr/The_Urantia_Book/97#p9_5">KU 97:9.5</a>. </li>
</ol>
</div>
