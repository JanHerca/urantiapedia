<!--
title: "1 Samuelova - Poglavlje 19"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/18">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 18</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/20">
          <span class="pr-2">1 Samuelova - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Šaul razloži svome sinu Jonatanu i svim svojim dvoranima svoju  namjeru da ubije Davida. Ali Jonatan, Šaulov sin, vrlo je volio  Davida. </p>
<p id="v2"><sup><small>2</small></sup>  I Jonatan to javi Davidu ovako: "Moj otac Šaul kani  te ubiti. Budi, dakle, na oprezu sutra ujutro, ostani u skrovištu  i pritaji se. </p>
<p id="v3"><sup><small>3</small></sup>  A ja ću izaći i stajat ću pokraj svoga oca u  polju gdje ti budeš i govorit ću za tebe sa svojim ocem. Kad  saznam kako je, javit ću ti." </p>
<p id="v4"><sup><small>4</small></sup>  Jonatan pohvali Davida svome ocu Šaulu i reče mu ovako:  "Neka se kralj ne ogriješi o svoga slugu Davida jer se on nije  ništa ogriješio o tebe; naprotiv, ono što je radio bilo je od  velike koristi za tebe. </p>
<p id="v5"><sup><small>5</small></sup>  On je stavio život svoj na kocku,  ubio je Filistejca i Jahve je pribavio veliku pobjedu svemu Izraelu:  vidio si i radovao se. Zašto bi se, dakle, ogriješio o nevinu  krv ubijajući Davida bez razloga?" </p>
<p id="v6"><sup><small>6</small></sup>  Šaul posluša Jonatanove  riječi i zakle se: "Živoga mi Jahve, David neće umrijeti!" </p>
<p id="v7"><sup><small>7</small></sup>  Tada  Jonatan dozva Davida i kaza mu sve te riječi. Zatim Jonatan dovede  Davida k Šaulu i David opet dobi službu koju je imao prije. </p>
<p id="v8"><sup><small>8</small></sup>  Kad je rat i opet buknuo, iziđe David na bojište da se  bori s Filistejcima; i porazi ih tako da su pobjegli pred njim. </p>
<p id="v9"><sup><small>9</small></sup>  Tada zao duh Jahvin obuze Šaula: kad je sjedio u svojoj kući, s kopljem u ruci, a David rukom udarao u harfu, </p>
<p id="v10"><sup><small>10</small></sup>  Šaul pokuša  da svojim kopljem pribode Davida uza zid, ali on izmakne Šaulovu  udarcu te se koplje zabode u zid. David pobježe i spasi se. </p>
<p id="v11"><sup><small>11</small></sup>  Iste noći Šaul posla glasnike da nadziru Davidovu kuću  jer je htio da ubije Davida u rano jutro. Ali Davidova žena Mikala  javi to Davidu govoreći: "Ako noćas ne umakneš na sigurno mjesto, sutra ćeš biti mrtav!" </p>
<p id="v12"><sup><small>12</small></sup>  Tada Mikala spusti Davida kroz prozor.  On ode i spasi se bijegom. </p>
<p id="v13"><sup><small>13</small></sup>  A Mikala uze idol, položi ga u postelju, stavi mu oko  glave kozju dlaku i pokri ga pokrivačem. </p>
<p id="v14"><sup><small>14</small></sup>  Kad je Šaul poslao  glasnike da uhvate Davida, ona im reče: "Bolestan je." </p>
<p id="v15"><sup><small>15</small></sup>  Ali  Šaul vrati glasnike natrag da vide Davida i zapovjedi im: "Donesite  ga k meni u postelji da ga ubijem!" </p>
<p id="v16"><sup><small>16</small></sup>  A kad su glasnici ušli, gle: u postelji bješe idol, s kozjom dlakom oko glave! </p>
<p id="v17"><sup><small>17</small></sup>  Tada  Šaul reče Mikali: "Zašto si me tako prevarila i pustila moga  neprijatelja da pobjegne i da se spasi?" A Mikala odgovori Šaulu:  "On mi je rekao: 'Pusti me da odem, ili ću te ubiti!'" </p>
<p id="v18"><sup><small>18</small></sup>  Tako je David pobjegao i spasio se. I ode on k Samuelu  u Ramu i javi mu sve što mu je učinio Šaul. Potom odoše on i  Samuel i nastaniše se u Najotu. </p>
<p id="v19"><sup><small>19</small></sup>  A Šaulu javiše ovako: "Eno  Davida u Najotu u Rami." </p>
<p id="v20"><sup><small>20</small></sup>  Tada Šaul posla glasnike da uhvate  Davida. Kad su oni vidjeli zbor proroka u proročkom zanosu, a  Samuela im na čelu, obuze Božji duh i Šaulove glasnike te i oni  padoše u proročki zanos. </p>
<p id="v21"><sup><small>21</small></sup>  Kad su to javili Šaulu, on posla  druge glasnike, ali i oni padoše u proročki zanos. Potom Šaul  posla i treće glasnike, ali i oni padoše u proročki zanos. </p>
<p id="v22"><sup><small>22</small></sup>  Tada Šaul krenu sam u Ramu i kad dođe do velikog bunara  kod Sekua, zapita: "Gdje su Samuel i David?" I odgovoriše mu:  "Eno ih u Najotu u Rami." </p>
<p id="v23"><sup><small>23</small></sup>  On odmah pođe prema Najotu u Rami.  Ali i njega obuze duh Božji te je išao u proročkom zanosu sve  dok nije došao u Najot u Rami. </p>
<p id="v24"><sup><small>24</small></sup>  Tu i on svuče svoje haljine  jer i njega obuze zanos pred Samuelom; zatim je legao gol i ostao  tako cio onaj dan i svu noć. Tako je nastala uzrečica: "Zar je i Šaul među prorocima?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/18">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 18</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/20">
          <span class="pr-2">1 Samuelova - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
