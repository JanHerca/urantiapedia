<!--
title: "1 Samuelova - Poglavlje 22"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/21">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 21</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/23">
          <span class="pr-2">1 Samuelova - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  David ode odande i skloni se u spilju Adulam. A kad su to  čula njegova braća i sva njegova obitelj, dođoše onamo da mu  se priključe. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Osim toga skupiše se oko njega svi koji bijahu  u nevolji, svi zaduženi, svi nezadovoljni, i on im posta vođom.  A bijaše ih oko njega do četiri stotine ljudi. </p>
<p id="v3"><sup><small>3</small></sup>  Odande ode David u Mispu u zemlji moapskoj i reče kralju  moapskome: "Dopusti da se moj otac i moja mati sklonu kod vas  dok ne vidim što će Bog učiniti sa mnom." </p>
<p id="v4"><sup><small>4</small></sup>  I ostavi ih kod  kralja moapskoga i oni ostadoše kod njega sve dok David bijaše  u skrovištu. </p>
<p id="v5"><sup><small>5</small></sup>  Ali prorok Gad reče Davidu: "Nemoj ostati u svome skrovištu, nego idi i zađi u zemlju Judinu." I David ode i zađe u Heretsku  šumu. </p>
<p id="v6"><sup><small>6</small></sup>  Šaul doznade da se pojavio David s ljudima koji bijahu  s njim. Šaul je upravo bio u Gibei; sjedio je pod tamariskom  na uzvišici, s kopljem u ruci, a oko njega stajali svi njegovi  dvorani. </p>
<p id="v7"><sup><small>7</small></sup>  I reče Šaul svojim dvoranima koji stajahu oko njega:  "Poslušajte me, sinovi Benjaminovi! Hoće li vam i Jišajev sin  svima darovati njive i vinograde? Hoće li vas sve postaviti za  tisućnike i stotnike? </p>
<p id="v8"><sup><small>8</small></sup>  A zašto ste se onda svi urotili protiv  mene? Nema nikoga da mi dojavi kad moj sin sklapa savez s Jišajevim  sinom, nema nikoga među vama da me požali i da mi otkrije kako  je moj sin podjario moga slugu na me, kao što se događa danas." </p>
<p id="v9"><sup><small>9</small></sup>  Tada progovori Doeg Edomac, koji je stajao među Šaulovim  dvoranima, i reče: "Ja sam vidio Jišajeva sina kad je došao u  Nob k Ahimeleku, Ahitubovu sinu. </p>
<p id="v10"><sup><small>10</small></sup>  Ovaj je zatražio za njega  savjet od Jahve i dao mu hrane i predao mu mač Filistejca Golijata." </p>
<p id="v11"><sup><small>11</small></sup>  Šaul nato zapovjedi da pozovu svećenika Ahimeleka, Ahitubova  sina, i svu njegovu obitelj, svećenike u Nobu. I dođoše svi pred  kralja. </p>
<p id="v12"><sup><small>12</small></sup>  Tada reče Šaul: "Čuj me, Ahitubov sine!" A on odgovori:  "Evo me, gospodaru!" </p>
<p id="v13"><sup><small>13</small></sup>  A Šaul ga upita: "Zašto ste se urotili  protiv mene, ti i Jišajev sin? Ti si mu dao kruha i mač i tražio  si za njega savjet od Boga da se digne protiv mene kao neprijatelj, kao što se danas događa." </p>
<p id="v14"><sup><small>14</small></sup>  Ahimelek odgovori kralju: "A tko je među svim tvojim  slugama ravan Davidu, tako vjeran, uz to kraljev zet, glavar  tvoje tjelesne straže, čovjek koji je poštovan u tvojoj kući? </p>
<p id="v15"><sup><small>15</small></sup>  Zar sam danas prvi put tražio za njega savjet od Boga? Daleko  od mene svaka druga misao! Neka kralj ništa ne okrivljuje svoga  sluge i sve njegove obitelji, jer sluga njegov nije znao od svega  toga ništa!" </p>
<p id="v16"><sup><small>16</small></sup>  Ali kralj odvrati: "Ti ćeš umrijeti, Ahimeleče, ti i  sva tvoja obitelj!" </p>
<p id="v17"><sup><small>17</small></sup>  I kralj zapovjedi glasonošama koji stajahu oko njega:  "Pristupite i pogubite svećenike Jahvine jer su i oni pomogli  Davidu: znali su da je na bijegu, a nisu mi to dojavili." Ali  kraljevi stražari ne htjedoše dići ruke na Jahvine svećenike  da ih smaknu. </p>
<p id="v18"><sup><small>18</small></sup>  Tada kralj zapovjedi Doegu: "Pristupi ti i  smakni svećenike!" Doeg Edomac pristupi i smaknu svećenike: on  pogubi u onaj dan osamdeset i pet ljudi koji su nosili laneni  oplećak. </p>
<p id="v19"><sup><small>19</small></sup>  I Nob, svećenički grad, pohara oštricom mača, pobivši  muškarce i žene, djecu i dojenčad, goveda, magarce i ovce. </p>
<p id="v20"><sup><small>20</small></sup>  Izbavio se samo jedan sin Ahimeleka, Ahitubova sina,  po imenu Ebjatar i pobjegao k Davidu. </p>
<p id="v21"><sup><small>21</small></sup>  Ebjatar javi Davidu  da je Šaul poklao Jahvine svećenike. </p>
<p id="v22"><sup><small>22</small></sup>  A David odvrati Ebjataru:  "Ja sam već onoga dana kad ondje bijaše Doeg Edomac znao da će  on zacijelo javiti to Šaulu! Ja sam kriv za živote tvoga očinskog  doma. </p>
<p id="v23"><sup><small>23</small></sup>  Ostani kod mene, ne boj se: tko bude tražio tvoj život, tražit će moj. Kod mene ćeš biti dobro čuvan." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/21">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 21</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/23">
          <span class="pr-2">1 Samuelova - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:1-2 <i>Davidova „vojska“</i>: <a href="/hr/The_Urantia_Book/97#p9_5">KU 97:9.5</a>. </li>
</ol>
</div>
