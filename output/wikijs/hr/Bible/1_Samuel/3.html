<!--
title: "1 Samuelova - Poglavlje 3"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/2">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 2</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/4">
          <span class="pr-2">1 Samuelova - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mladi je Samuel služio Jahvi pod nadzorom Elijevim; u ono vrijeme  Jahve je izrijetka govorio ljudima, a viđenja nisu bila česta. </p>
<p id="v2"><sup><small>2</small></sup>  No jednoga je dana Eli ležao u svojoj sobi - oči su njegove  počele slabiti te više nije mogao vidjeti - </p>
<p id="v3"><sup><small>3</small></sup>  svijećnjak Božji  još ne bijaše ugašen i Samuel je spavao u svetištu Jahvinu, ondje  gdje je bio Kovčeg Božji. </p>
<p id="v4"><sup><small>4</small></sup>  I Jahve zovnu: "Samuele! Samuele!"  A on odgovori: "Evo me!" </p>
<p id="v5"><sup><small>5</small></sup>  I otrča k Eliju i reče: "Evo me!  Ti si me zvao!" A Eli reče: "Ja te nisam zvao. Vrati se i spavaj!"  I on ode i leže. </p>
<p id="v6"><sup><small>6</small></sup>  I Jahve opet zovnu: "Samuele! Samuele!" Samuel usta, ode  k Eliju i reče: "Evo me! Ti si me zvao!" A Eli odgovori: "Ja  te nisam zvao, sine! Vrati se i spavaj!" </p>
<p id="v7"><sup><small>7</small></sup>  Samuel još nije poznavao  Jahve i još mu nikada ne bijaše objavljena riječ Jahvina. </p>
<p id="v8"><sup><small>8</small></sup>  I Jahve zovnu Samuela po treći put. On usta, ode k Eliju  i reče: "Evo me! Ti si me zvao!" Sada Eli razumje da je Jahve  zvao dječaka. </p>
<p id="v9"><sup><small>9</small></sup>  Zato reče Samuelu: "Idi i lezi; a ako te zovne, ti reci: 'Govori, sluga tvoj sluša.'" I Samuel ode i leže na  svoje mjesto. </p>
<p id="v10"><sup><small>10</small></sup>  I dođe Jahve i stade i zovnu kao prije: "Samuele! Samuele!"  A Samuel odgovori: "Govori, sluga tvoj sluša." </p>
<p id="v11"><sup><small>11</small></sup>  Tada Jahve reče Samuelu: "Evo, učinit ću nešto u Izraelu  da će oba uha zujati svakome koji čuje. </p>
<p id="v12"><sup><small>12</small></sup>  U onaj ću dan ispuniti  na Eliju sve što sam rekao za kuću njegovu, od početka do kraja. </p>
<p id="v13"><sup><small>13</small></sup>  Ti ćeš mu objaviti da osuđujem kuću njegovu dovijeka; on  je znao da njegovi sinovi hule na Boga, a nije ih obuzdao. </p>
<p id="v14"><sup><small>14</small></sup>  Zato  - kunem se domu Elijevu - neće oprati krivicu Elijeva doma nikakve  žrtve ni prinosi dovijeka." </p>
<p id="v15"><sup><small>15</small></sup>  Samuel je spavao do jutra, a onda otvori vrata Doma Jahvina.  Samuel se bojao kazati viđenje Eliju. </p>
<p id="v16"><sup><small>16</small></sup>  Ali Eli zovnu Samuela  govoreći: "Samuele, sine!" A on odgovori: "Evo me!" </p>
<p id="v17"><sup><small>17</small></sup>  I on  upita: "Kakva je riječ koju ti reče? Nemoj mi zatajiti ništa!  Tako ti Bog učinio zlo i dodao ti drugo ako mi zatajiš nešto  od onoga što ti je kazao." </p>
<p id="v18"><sup><small>18</small></sup>  Nato mu Samuel pripovjedi sve  i ništa ne zataji od njega. A Eli reče: "On je Jahve, neka čini  što je dobro u očima njegovim!" </p>
<p id="v19"><sup><small>19</small></sup>  Samuel je rastao, a Jahve je bio s njim i nije pustio  da ijedna od njegovih riječi padne na zemlju. </p>
<p id="v20"><sup><small>20</small></sup>  Sav Izrael, od Dana do Beer Šebe, spozna da je Samuel postavljen za proroka  Jahvina. </p>
<p id="v21"><sup><small>21</small></sup>  Jahve se i dalje javljao u Šilu, jer se objavljivao  Samuelu, [4:1] i riječ se Samuelova obraćala svemu Izraelu. (Eli  je bio vrlo star, a njegovi su sinovi ustrajali u svome opakom  postupku pred Jahvom.) </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/2">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 2</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/4">
          <span class="pr-2">1 Samuelova - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
