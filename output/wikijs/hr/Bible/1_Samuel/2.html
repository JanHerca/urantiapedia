<!--
title: "1 Samuelova - Poglavlje 2"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/1">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 1</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/3">
          <span class="pr-2">1 Samuelova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nato se Ana pomoli ovako: "Kliče srce moje u Jahvi, raste snaga moja po Bogu mom. Šire mi se usta na dušmane moje, jer se radujem pomoći tvojoj. </p>
<p id="v2"><sup><small>2</small></sup>  Nitko nije svet kao što je Jahve (jer nema nikoga osim tebe), i nema hridi kao što Bog je naš. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ne govorite mnogo hvastavih riječi, neka ne izlazi drskost iz usta vaših, jer Jahve je sveznajući Bog, pravo on prosuđuje djela. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Lomi se luk junacima, nemoćni se snagom opasuju. </p>
<p id="v5"><sup><small>5</small></sup>  Nekoć siti sad se za kruh muče, nekoć gladni ne gladuju više. Nerotkinja rađa sedam puta, majka brojne djece svježinu izgubi. </p>
<p id="v6"><sup><small>6</small></sup>  Jahve daje smrt i život, ruši u Šeol i odande diže. </p>
<p id="v7"><sup><small>7</small></sup>  Jahve čini uboga i bogata, obara čovjeka i uzvisuje. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Diže slabića iz prašine, iz bunjišta izvlači uboga, da ih posadi s knezovima i da im odredi počasna mjesta. Jer Jahvini su stupovi zemlje, na njih je stavio ovaj svijet. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Korake čuva svojih vjernika, zlikovce stiže propast u mraku (svojom snagom čovjek ne stječe pobjede). </p>
<p id="v10"><sup><small>10</small></sup>  Koji se protive Jahvi, padaju, Svevišnji grmi s nebesa. Jahve sudi međama zemlje, daje silu svojemu kralju, uzdiže snagu pomazanika svoga." <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Potom se Ana vrati u Ramu, a dječak ostade da služi Jahvi  pod okom svećenika Elija. </p>
<p id="v12"><sup><small>12</small></sup>  A Elijevi sinovi bijahu nevaljali ljudi jer nisu marili  za Jahvu </p>
<p id="v13"><sup><small>13</small></sup>  ni za prava svećenika nasuprot narodu: kad bi tko  prinosio žrtvu, došao bi sluga svećenikov, dok se meso još kuhalo, s trorogom vilicom u ruci </p>
<p id="v14"><sup><small>14</small></sup>  i zabadao njom u kotlić ili u  lonac, u tavu ili u zdjelu, i što god bi se nabolo na vilicu, uzimao je svećenik sebi. Tako su činili svim Izraelcima što  su dolazili onamo, u Šilo. </p>
<p id="v15"><sup><small>15</small></sup>  Tako i prije nego bi se spalilo  salo, došao bi sluga svećenikov i rekao čovjeku koji je prinosio  žrtvu: "Daj mi mesa da ispečem svećeniku! On neće od tebe kuhana  mesa nego samo sirovo." </p>
<p id="v16"><sup><small>16</small></sup>  Ako bi mu čovjek tada rekao: "Neka  se najprije spali salo, a onda uzmi što ti duša želi", on bi  odgovorio: "Ne, nego daj odmah! Ako ne daš, uzet ću silom." </p>
<p id="v17"><sup><small>17</small></sup>  Grijeh  je mladića bio vrlo velik pred Jahvom, jer su ljudi prezirali  žrtvu koja se prinosila Jahvi. </p>
<p id="v18"><sup><small>18</small></sup>  A Samuel služaše pred Jahvom, još dijete u oplećku lanenom. </p>
<p id="v19"><sup><small>19</small></sup>  Mati bi mu njegova napravila dolamicu i donosila mu je svake  godine kad bi dolazila s mužem svojim da prinese godišnju žrtvu. </p>
<p id="v20"><sup><small>20</small></sup>  A Eli bi blagoslovio Elkanu i njegovu ženu govoreći: "Neka  ti Jahve dade poroda od te žene na uzdarje za dar što ga je dala  Jahvi." Nato bi se vraćali svojoj kući. </p>
<p id="v21"><sup><small>21</small></sup>  Jahve pohodi Anu  i ona zatrudnje i rodi još tri sina i dvije kćeri. A mladi je  Samuel rastao pred Jahvom. </p>
<p id="v22"><sup><small>22</small></sup>  Eli je bio već vrlo star, ali je ipak čuo sve što su  njegovi sinovi činili svemu Izraelu. </p>
<p id="v23"><sup><small>23</small></sup>  I on im reče: "Zašto  radite takvo što da o tome moram slušati od svega ovog naroda? </p>
<p id="v24"><sup><small>24</small></sup>  Nemojte tako, sinovi moji! Nisu dobri glasovi što ih čujem  ... Sablažnjujete narod Jahvin. </p>
<p id="v25"><sup><small>25</small></sup>  Ako čovjek zgriješi čovjeku, Bog će prosuditi. Ali ako čovjek zgriješi Jahvi, tko će se zauzeti  za njega?" Ali sinovi ne poslušaše glasa oca svojega, jer je  Jahve odlučio da ih pogubi. </p>
<p id="v26"><sup><small>26</small></sup>  A mladi je Samuel sve više rastao u dobi i mudrosti i  pred Jahvom i pred ljudima. </p>
<p id="v27"><sup><small>27</small></sup>  Uto dođe jedan Božji čovjek k Eliju i reče mu: "Ovako  govori Jahve: 'Nisam li se jasno objavio domu oca tvojega kad  su bili u Egiptu, robovi u kući faraonovoj? </p>
<p id="v28"><sup><small>28</small></sup>  Odabrao sam ih  između svih plemena Izraelovih da mi budu svećenici, da se uspinju  na moj žrtvenik, da prinose žrtve paljenice i da nose oplećak  preda mnom: i dao sam domu oca tvojega sve paljene žrtve sinova  Izraelovih. </p>
<p id="v29"><sup><small>29</small></sup>  Zašto gledaš zavidnim okom žrtvu i prinos što  sam ih odredio za svoj Dom? I zašto paziš sinove svoje više nego  mene, toveći ih najboljim dijelovima svih žrtvenih prinosa naroda  moga Izraela? </p>
<p id="v30"><sup><small>30</small></sup>  Zato sam - riječ je Jahve, Boga Izraelova -  rekao doduše da će dom tvoj i dom oca tvojega stupati preda mnom  dovijeka, ali sada - riječ je Jahvina - neka je to daleko od  mene! Jer ja častim one koji mene časte, a koji mene preziru, bit će osramoćeni. </p>
<p id="v31"><sup><small>31</small></sup>  Gle, dolaze dani kad ću odsjeći mišicu  tvoju i mišicu doma oca tvojega, tako da više neće biti starca  u tvom domu. </p>
<p id="v32"><sup><small>32</small></sup>  Ti ćeš kivnim okom gledati na sve dobro kojim  ću obasuti Izraela, i nikada više neće biti starca u tvom domu. </p>
<p id="v33"><sup><small>33</small></sup>  Zadržat ću ipak nekoga od tvojih kod oltara svoga, samo zato  da mu sahnu oči i vene duša njegova, ali sve mnoštvo doma tvoga  poginut će od ljudskoga mača. </p>
<p id="v34"><sup><small>34</small></sup>  Znak će ti biti ono što će  stići oba tvoja sina, Hofnija i Pinhasa: obojica će poginuti  istoga dana. </p>
<p id="v35"><sup><small>35</small></sup>  Ja ću sebi podići vjerna svećenika koji će raditi  po mom srcu i po mojoj želji i njemu ću sazdati trajan dom, i  on će svagda stupati pred pomazanikom mojim. </p>
<p id="v36"><sup><small>36</small></sup>  A koji god ostane  od tvoga doma, dolazit će da mu se pokloni i da izmoli srebrn  novčić ili hljeb kruha i kazat će: 'Molim te, primi me u kakvu  god službu svećeničku, da imam zalogaj kruha.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/1">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 1</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/3">
          <span class="pr-2">1 Samuelova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:2 <i>Dio 1: Nitko nije svet kao Gospodin</i>: <a href="/hr/The_Urantia_Book/97#p1_7">KU 97:1.7</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Jedan Bog, nema nikoga osim Njega</i>: <a href="/hr/The_Urantia_Book/131#p2_2">KU 131:2.2</a>.  <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>. </li>
  <li id="fn2"><a href="#cite2">↑</a> 2:3 <i>1. dio: Bog znanja</i>: <a href="/hr/The_Urantia_Book/97#p1_8">KU 97:1.8</a>. </li>
  <li id="fn3"><a href="#cite3">↑</a> 2:7-8 <i>Gospodin obogaćuje i osiromašuje</i>: <a href="/hr/The_Urantia_Book/97#p1_6">KU 97:1.6</a>. </li>
  <li id="fn4"><a href="#cite4">↑</a> 2:8 <i>Stupovi zemlje su Gospodnji</i>: <a href="/hr/The_Urantia_Book/97#p1_3">KU 97:1.3</a>. </li>
  <li id="fn5"><a href="#cite5">↑</a> 2:10 <i>Sudac cijele zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Dio 2: Sudi krajeve zemlje</i>: <a href="/hr/The_Urantia_Book/97#p1_8">KU 97:1.8</a>. </li>
</ol>
</div>
