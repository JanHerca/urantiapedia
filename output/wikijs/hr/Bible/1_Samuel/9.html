<!--
title: "1 Samuelova - Poglavlje 9"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/8">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 8</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/10">
          <span class="pr-2">1 Samuelova - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Živio u ono vrijeme jedan čovjek u Benjaminovu plemenu po imenu  Kiš, sin Abiela, sina Serora, sina Bekorata, sina Afijahova;  bio je iz plemena Benjaminova, čovjek imućan. </p>
<p id="v2"><sup><small>2</small></sup>  Imao je sina  po imenu Šaula, koji je bio mlad i lijep. Među sinovima Izraelovim  nije bilo ljepšega čovjeka od njega: za glavu bijaše viši od  svega naroda. </p>
<p id="v3"><sup><small>3</small></sup>  Uto se Kišu, Šaulovu ocu, izgubilo nekoliko  magarica, pa Kiš reče svome sinu Šaulu: "Uzmi sa sobom jednoga  momka pa ustani i idi tražiti magarice!" </p>
<p id="v4"><sup><small>4</small></sup>  I prođoše oni Efrajimovu  goru i prođoše zemlju Šališu, ali ne nađoše ništa; prođoše zemlju  Šaalim, ali magarica ne bijaše ondje; prođoše i zemlju Benjaminovu, ali ne nađoše ništa. </p>
<p id="v5"><sup><small>5</small></sup>  Kad su došli u zemlju Suf, reče Šaul momku koji ga je  pratio: "Hajde, vratimo se da se ne bi otac okanio magarica i  zabrinuo se za nas!" </p>
<p id="v6"><sup><small>6</small></sup>  A on mu odgovori: "Eno, u onom ondje  gradu živi čovjek Božji; to je vrlo ugledan čovjek: što god rekne, sve se zacijelo ispunja. Pođimo, dakle, k njemu, možda će nas  uputiti u ono zbog čega smo pošli na put." </p>
<p id="v7"><sup><small>7</small></sup>  A Šaul reče svome  momku: "Ako zaista pođemo onamo, što ćemo ponijeti čovjeku? Kruha  je nestalo u našim torbama, nemamo dara da ponesemo čovjeku Božjem.  Što mu možemo dati?" </p>
<p id="v8"><sup><small>8</small></sup>  A momak opet progovori i reče Šaulu:  "Gle, imam u ruci četvrt šekela srebra: dat ću ga Božjem čovjeku  da nas uputi kamo bismo išli." <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Nekoć se u Izraelu, kad bi išli pitati Boga za savjet, govorilo:  "Hajde, pođimo k vidiocu!" Jer koga danas zovu prorokom nekoć  se zvao vidjelac. - </p>
<p id="v10"><sup><small>10</small></sup>  Šaul odvrati svome momku:  "Dobro veliš. Hajdemo!" I krenuše u grad gdje je živio čovjek  Božji. </p>
<p id="v11"><sup><small>11</small></sup>  Kad su se penjali usponom prema gradu, sretoše djevojke  koje su izašle da zahvate vode. I zapitaše ih: "Je li gore vidjelac?"  - </p>
<p id="v12"><sup><small>12</small></sup>  One im odgovore ovako: "Jest, vidjelac  je pred vama. Upravo je stigao u grad, jer danas narod ima žrtvu  na uzvišici. </p>
<p id="v13"><sup><small>13</small></sup>  Čim uđete u grad, naći ćete ga još prije nego  što se popne na uzvišicu da sudjeluje na žrtvenoj gozbi. Narod  neće jesti dok on ne dođe, jer on mora blagosloviti žrtvu, a  onda će tek uzvanici jesti. Zato idite odmah gore, jer ćete ga  sada još naći." </p>
<p id="v14"><sup><small>14</small></sup>  Oni otiđoše gore u grad. Kad su ulazili na vrata, Samuel  ih susrete polazeći na uzvišicu. </p>
<p id="v15"><sup><small>15</small></sup>  A dan prije nego što je Šaul došao bijaše Jahve objavio  Samuelu: </p>
<p id="v16"><sup><small>16</small></sup>  "Sutra u ovo doba poslat ću k tebi čovjeka iz Benjaminove  zemlje. Ti ćeš ga pomazati za kneza nad mojim narodom Izraelom.  On će izbaviti moj narod iz ruke filistejske. Vidio sam nevolju  svoga naroda i njegov je vapaj dopro do mene." </p>
<p id="v17"><sup><small>17</small></sup>  A kad je Samuel  ugledao Šaula, Jahve mu progovori: "Evo ti čovjeka za koga ti  rekoh: 'Taj će vladati nad mojim narodom.'" <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Šaul pristupi  Samuelu na vratima i reče: "Daj mi kaži gdje je vidiočeva kuća." </p>
<p id="v19"><sup><small>19</small></sup>  A Samuel odgovori Šaulu: "Ja sam vidjelac. Pođi preda  mnom na uzvišicu, danas ćete sa mnom jesti. Sutra ću te ujutro  otpustiti i sve ću ti kazati što ti je na srcu. </p>
<p id="v20"><sup><small>20</small></sup>  A za magarice  koje su ti se izgubile prije tri dana ne uznemiruj se jer su  se našle. Uostalom, kome pripada sve što je najdragocjenije u  Izraelu? Zar ne tebi i svemu domu tvoga oca?" </p>
<p id="v21"><sup><small>21</small></sup>  A Šaul odgovori ovako: "Nisam li ja od Benjaminova plemena, najmanjega plemena Izraelova? A moj rod nije li najneznatniji  između svih rodova Benjaminova plemena? Zašto mi, dakle, govoriš  takve riječi?" </p>
<p id="v22"><sup><small>22</small></sup>  Samuel uze Šaula i njegova momka, odvede ih u sobu i  dade im mjesto u pročelju među uzvanicima, kojih je bilo tridesetak. </p>
<p id="v23"><sup><small>23</small></sup>  Zatim Samuel reče kuharu: "Donesi dio koji ti dadoh i za  koji ti rekoh da ga staviš na stranu." </p>
<p id="v24"><sup><small>24</small></sup>  Kuhar uze but, donese ga i stavi pred Šaula, a Samuel  mu reče: "Evo, pred tobom je ono što je sačuvano za tebe. Jedi, jer to ti je sačuvano baš za ovu zgodu." Tako je u onaj dan Šaul jeo sa Samuelom. </p>
<p id="v25"><sup><small>25</small></sup>  Potom odande siđoše u grad. Ondje prostriješe Šaulu na  krovu. </p>
<p id="v26"><sup><small>26</small></sup>  I on leže na počinak. Čim je svanula zora, Samuel zovnu Šaula (na krovu) govoreći:  "Ustani da te otpustim!" Kad je Šaul ustao, izađoše obojica,  on i Samuel. </p>
<p id="v27"><sup><small>27</small></sup>  Kad su došli na kraj grada, reče Samuel Šaulu: "Kaži  momku neka pođe naprijed pred nama! A ti stani sada da ti objavim  riječ Božju." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/8">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 8</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/10">
          <span class="pr-2">1 Samuelova - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:8-11,18-19 <i>Vidovnjaci</i>: <a href="/hr/The_Urantia_Book/90#p1_1">KU 90:1.1</a>. </li>
  <li id="fn2"><a href="#cite2">↑</a> 9:17 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
</ol>
</div>
