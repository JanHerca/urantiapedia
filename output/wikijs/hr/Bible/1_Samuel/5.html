<!--
title: "1 Samuelova - Poglavlje 5"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/4">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 4</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/6">
          <span class="pr-2">1 Samuelova - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad su Filistejci osvojili Kovčeg Božji, prenesoše ga iz Eben  Haezera u Ašdod. </p>
<p id="v2"><sup><small>2</small></sup>  Nato Filistejci uzeše Kovčeg Božji, unesoše  ga u hram Dagonov i smjestiše pokraj Dagona. </p>
<p id="v3"><sup><small>3</small></sup>  Sutradan ujutro, kad su žitelji Ašdoda došli u hram Dagonov, gle, Dagon ležaše  ničice na zemlji pred Kovčegom Jahvinim. Oni digoše Dagona i  metnuše ga natrag na njegovo mjesto. </p>
<p id="v4"><sup><small>4</small></sup>  Ali kad su ujutro uranili, gle, Dagon opet ležaše ničice na zemlji pred Kovčegom Jahvinim;  glava Dagona i obje njegove ruke ležahu odsječene na pragu: na  mjestu je stajao samo Dagonov trup. </p>
<p id="v5"><sup><small>5</small></sup>  Zato Dagonovi svećenici  i svi koji ulaze u Dagonov hram ne staju nogom na prag Dagonov  u Ašdodu sve do današnjeg dana. </p>
<p id="v6"><sup><small>6</small></sup>  Tada ruka Jahvina teško pritisnu žitelje Ašdoda i natjera  ih u silan strah: udari ih čirevima, Ašdod i njegovo područje. </p>
<p id="v7"><sup><small>7</small></sup>  Kad su ljudi u Ašdodu vidjeli što se dogodilo, rekoše: "Kovčeg  Boga Izraelova ne smije ostati kod nas jer se ruka njegova ispriječila  protiv nas i protiv našega boga Dagona." </p>
<p id="v8"><sup><small>8</small></sup>  Oni sazvaše i okupiše  sve knezove filistejske k sebi i rekoše: "Što da radimo s Kovčegom  Boga Izraelova?" A oni odgovoriše: "U Gat neka se prenese Kovčeg  Boga Izraelova." I prenesoše Kovčeg Boga Izraelova onamo. </p>
<p id="v9"><sup><small>9</small></sup>  Ali kad su ga prenijeli, ruka se Jahvina spusti na grad  i nasta silna strava: udari građane, od najmanjega do najvećega, tako da im se pojaviše čirevi. </p>
<p id="v10"><sup><small>10</small></sup>  Oni tada poslaše Kovčeg Božji  u Ekron. Ali kad je Kovčeg Božji stigao u Ekron, povikaše Ekronjani:  "Donesoše Kovčeg Boga Izraelova k meni da pomori mene i sav moj  narod!" </p>
<p id="v11"><sup><small>11</small></sup>  Zato sazvaše i okupiše sve knezove filistejske i  rekoše: "Pošaljite natrag Kovčeg Boga Izraelova, neka se vrati  na svoje mjesto da ne pomori mene i moj narod!" Jer vladaše smrtna  strava u svemu gradu, toliko ondje bijaše pritisnula ruka Božja. </p>
<p id="v12"><sup><small>12</small></sup>  Ljudi koji nisu pomrli bili su udareni čirevima i bolni se  vapaj grada dizao do neba. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/4">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 4</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/6">
          <span class="pr-2">1 Samuelova - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
