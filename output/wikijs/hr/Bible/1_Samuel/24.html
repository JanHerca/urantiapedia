<!--
title: "1 Samuelova - Poglavlje 24"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/23">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 23</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/25">
          <span class="pr-2">1 Samuelova - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (24:2) Kad se Šaul vratio iz potjere za Filistejcima, javiše mu ovo:  "David je u Engadskoj pustinji!" </p>
<p id="v2"><sup><small>2</small></sup>  (24:3) Tada Šaul uze tri tisuće  odabranih ljudi iz svega Izraela i pođe da traži Davida i njegove  ljude na istok od Litica divokoza. </p>
<p id="v3"><sup><small>3</small></sup>  (24:4) Idući dođe k ovčjim torovima  pokraj puta; ondje bijaše pećina i Šaul uđe da čučne; a David  je sa svojim ljudima sjedio u dnu pećine. </p>
<p id="v4"><sup><small>4</small></sup>  (24:5) I rekoše Davidu  ljudi njegovi: "Evo dana za koji ti je rekao Jahve: 'Ja ću predati  tvoga neprijatelja u tvoje ruke, postupaj s njim kako ti se mili!'"  A David ustade i neprimjetno odsiječe skut od Šaulova plašta. </p>
<p id="v5"><sup><small>5</small></sup>  (24:6) Ali poslije zapeče Davida savjest što je odsjekao skut od  Šaulova plašta, </p>
<p id="v6"><sup><small>6</small></sup>  (24:7) pa reče svojim ljudima: "Očuvao me Jahve da  takvo što učinim svome gospodaru, da dignem ruku na njega, jer  je pomazanik Jahvin." </p>
<p id="v7"><sup><small>7</small></sup>  (24:8) I David oštrim riječima ukori svoje  ljude i ne dopusti im da ustanu na Šaula. A Šaul izađe iz pećine i pođe svojim putem. </p>
<p id="v8"><sup><small>8</small></sup>  (24:9) Zatim ustade  David, iziđe iz pećine i vikne za Šaulom: "Gospodaru kralju!"  A kad se Šaul obazre, David se baci ničice na zemlju i pokloni  mu se. </p>
<p id="v9"><sup><small>9</small></sup>  (24:10) Tada David reče Šaulu: "Zašto slušaš ljude koji ti  govore da David snuje tebi propast? </p>
<p id="v10"><sup><small>10</small></sup>  (24:11) Gle, upravo u ovaj dan  tvoje su oči mogle vidjeti da te Jahve predao danas u moje ruke  u ovoj pećini. Rekoše mi da te ubijem, ali te poštedjeh i rekoh:  'Neću dići svoje ruke na svoga gospodara, jer je Jahvin pomazanik.' </p>
<p id="v11"><sup><small>11</small></sup>  (24:12) O, moj oče, pogledaj i vidi skut od svoga plašta u mojoj  ruci: odsjekao sam skut od tvoga plašta, a tebe nisam ubio; spoznaj  i vidi da u mojoj ruci nema ni zlobe ni opačine. Ja nisam zgriješio  protiv tebe, a ti vrebaš na moj život da mi ga uzmeš! </p>
<p id="v12"><sup><small>12</small></sup>  (24:13) Jahve  neka sudi između mene i tebe, Jahve neka me osveti na tebi, ali  se moja ruka neće dići na tebe. </p>
<p id="v13"><sup><small>13</small></sup>  (24:14) Kako kaže stara poslovica:  od nepravednika dolazi nepravda, i zato se moja ruka neće dići  protiv tebe. </p>
<p id="v14"><sup><small>14</small></sup>  (24:15) Za kim je izišao izraelski kralj? Za kim ideš  u potjeru? Za mrtvim psom, za običnom buhom! </p>
<p id="v15"><sup><small>15</small></sup>  (24:16) Jahve neka bude  sudac, on neka sudi između mene i tebe, neka ispita i brani moju  stvar i neka mi pribavi pravdu: neka me izbavi iz tvoje ruke!" </p>
<p id="v16"><sup><small>16</small></sup>  (24:17) Kad je David izgovorio te riječi Šaulu, odvrati Šaul:  "Je li to tvoj glas, sine Davide?" I Šaul glasno zaplaka. </p>
<p id="v17"><sup><small>17</small></sup>  (24:18) Zatim  reče Davidu: "Pravedniji si od mene jer ti si meni učinio dobro, a ja sam tebi učinio zlo. </p>
<p id="v18"><sup><small>18</small></sup>  (24:19) A danas si okrunio svoju dobrotu  prema meni, jer me Jahve predao u tvoje ruke, a ti me nisi ubio. </p>
<p id="v19"><sup><small>19</small></sup>  (24:20) Kad se čovjek namjeri na svoga neprijatelja, pušta li ga  da ide mirno svojim putem? Neka ti Jahve naplati za ono dobro  što si mi danas učinio! </p>
<p id="v20"><sup><small>20</small></sup>  (24:21) Sada pouzdano znam da ćeš zacijelo  biti kralj i da će se kraljevstvo nad Izraelom trajno održati  u tvojoj ruci. </p>
<p id="v21"><sup><small>21</small></sup>  (24:22) Zato mi se sada zakuni Jahvom da nećeš zatrti  moga potomstva poslije mene i da nećeš izbrisati moga imena iz  moga očinskoga doma!" </p>
<p id="v22"><sup><small>22</small></sup>  (24:23) David se zakle Šaulu, Šaul ode svojoj kući, a David se  sa svojim ljudima vrati u gorska skloništa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/23">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 23</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/25">
          <span class="pr-2">1 Samuelova - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
