<!--
title: "1 Samuelova - Poglavlje 31"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/30">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 30</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Filistejci su zavojštili na Izraelce, a Izraelci su pobjegli  pred njima i padali pobijeni po gori Gilboi. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Filistejci stisnuše  Šaula i njegove sinove i pogubiše Šaulove sinove Jonatana, Abinadaba  i Malki-Šuu. </p>
<p id="v3"><sup><small>3</small></sup>  Boj je postao žešći oko Šaula. Iznenadiše ga  strijelci s lukovima i on pade teško ranjen od strijelaca. </p>
<p id="v4"><sup><small>4</small></sup>  Šaul tada reče svome štitonoši: "Izvuci svoj mač i probodi  me da ne dođu ti neobrezanici i ne narugaju mi se." Ali se njegov  štitonoša prestravi i ne htjede toga učiniti. Zato Šaul uze mač  i baci se na nj. </p>
<p id="v5"><sup><small>5</small></sup>  Kad je štitonoša vidio da je Šaul umro, baci  se i on na svoj mač i umrije s njim. </p>
<p id="v6"><sup><small>6</small></sup>  Tako onoga dana pogiboše  zajedno Šaul, njegova tri sina, njegov štitonoša i svi njegovi  ljudi. </p>
<p id="v7"><sup><small>7</small></sup>  Kad Izraelci koji bijahu na drugoj strani doline i na  drugoj strani Jordana vidješe da su sinovi Izraelovi pobjegli  i da je poginuo Šaul sa sinovima, ostaviše svoje gradove te se  razbježaše. Filistejci dođoše i nastaniše se u njima. </p>
<p id="v8"><sup><small>8</small></sup>  Kad su sutradan došli Filistejci da oplijene pobijeđene, nađoše Šaula i njegova tri sina gdje leže na gori Gilboi. </p>
<p id="v9"><sup><small>9</small></sup>  Oni  mu odsjekoše glavu i skidoše s njega oružje, koje poslaše po  svoj filistejskoj zemlji naokolo, javljajući veselu vijest svojim  idolima i narodu. </p>
<p id="v10"><sup><small>10</small></sup>  Potom oružje metnuše u Aštartin hram, a  Šaulovo mrtvo tijelo pribiše na zid grada Bet Šana. </p>
<p id="v11"><sup><small>11</small></sup>  Ali kad oni u Jabešu Gileadskom čuše što su Filistejci  učinili od Šaula, </p>
<p id="v12"><sup><small>12</small></sup>  ustadoše svi hrabri ljudi i, pošto su hodili  svu noć, uzeše Šaulovo mrtvo tijelo i tjelesa njegovih sinova  sa zida grada Bet Šana pa ih donesoše u Jabeš i ondje spališe. </p>
<p id="v13"><sup><small>13</small></sup>  Potom uzeše njihove kosti i ukopaše ih pod tamarisom u Jabešu  i postiše sedam dana. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/30">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 30</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:1-4 <i>Gilboa gdje je Saul umro</i>: <a href="/hr/The_Urantia_Book/134#p9_5">KU 134:9.5</a>. </li>
  <li id="fn2"><a href="#cite2">↑</a> 31:1-9 <i>Saulov tragičan poraz</i>: <a href="/hr/The_Urantia_Book/97#p9_5">KU 97:9.5</a>. </li>
</ol>
</div>
