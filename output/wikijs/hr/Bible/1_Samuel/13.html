<!--
title: "1 Samuelova - Poglavlje 13"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/12">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 12</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/14">
          <span class="pr-2">1 Samuelova - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Šaulu je bilo ... godina kad je postao kralj, a kraljevao  je ... i dvije godine nad Izraelom. </p>
<p id="v2"><sup><small>2</small></sup>  Šaul izabra sebi tri tisuće  Izraelaca: dvije tisuće od njih bijahu sa Šaulom u Mikmasu i  u Betelskoj gori, a jedna tisuća bijaše s Jonatanom u Benjaminovoj  Gebi. Ostali je narod Šaul otpustio svakoga u njegov šator. </p>
<p id="v3"><sup><small>3</small></sup>  Jonatan sruši filistejski stup koji je stajao u Gibei  i Filistejci saznaše da su se Hebreji pobunili. Šaul zapovjedi  te zatrubiše u rog po svoj zemlji </p>
<p id="v4"><sup><small>4</small></sup>  i sav Izrael doznade novost:  "Šaul je srušio filistejski stup, Izrael se omrazio Filistejcima!"  I narod se poče skupljati oko Šaula u Gilgalu. </p>
<p id="v5"><sup><small>5</small></sup>  A Filistejci se skupiše da vojuju na Izraela: tri tisuće  bojnih kola, šest tisuća konja, a mnoštvo naroda kao pijeska  na morskoj obali. I utaboriše se kod Mikmasa, istočno od Bet  Avena. </p>
<p id="v6"><sup><small>6</small></sup>  Kad su Izraelci vidjeli da su u nevolji i da je narod  pritisnut od neprijatelja, posakrivaše se u pećine, jame, kamenjake, jarke i čatrnje. </p>
<p id="v7"><sup><small>7</small></sup>  Neki su prešli i preko gazova Jordana u  zemlju Gadovu i Gileadovu. Šaul je još bio u Gilgalu, a sav je narod oko njega drhtao  od straha. </p>
<p id="v8"><sup><small>8</small></sup>  On pričeka sedam dana kako mu je odredio Samuel;  ali kad Samuel nije došao u Gilgal, narod se stade razilaziti  od Šaula. </p>
<p id="v9"><sup><small>9</small></sup>  Tada reče Šaul: "Donesite mi žrtvu paljenicu i žrtve  pričesnice!" I prinese žrtvu paljenicu. </p>
<p id="v10"><sup><small>10</small></sup>  I upravo je završavao  žrtvu paljenicu, kad eto Samuela; Šaul mu iziđe u susret da ga  pozdravi. </p>
<p id="v11"><sup><small>11</small></sup>  Samuel ga upita: "Što si učinio?" A Šaul odgovori: "Kad  sam vidio da se narod razilazi od mene, a ti da ne dolaziš do  određenoga dana, a Filistejci se skupili u Mikmasu, </p>
<p id="v12"><sup><small>12</small></sup>  pomislio  sam: sad će udariti Filistejci na me u Gilgalu, a ja neću stići  molitvom ublažiti Jahvu! Zato se odvažih i prinesoh žrtvu paljenicu." </p>
<p id="v13"><sup><small>13</small></sup>  Samuel tada reče Šaulu: "Ludo si radio! Da si održao  zapovijed koju ti je dao Jahve, tvoj Bog, Jahve bi učvrstio tvoje  kraljevstvo nad Izraelom dovijeka. </p>
<p id="v14"><sup><small>14</small></sup>  A sada se tvoje kraljevstvo  neće trajno održati: Jahve je potražio sebi čovjeka po svom srcu  i odredio ga za kneza nad svojim narodom, jer ti nisi održao  što ti je Jahve zapovjedio." </p>
<p id="v15"><sup><small>15</small></sup>  Nato Samuel ustade i ode iz  Gilgala svojim putem. Što je naroda ostalo, pođe za Šaulom u susret ratnicima.  Kad su došli iz Gilgala u Gebu Benjaminovu, Šaul pobroji narod  koji je ostao uza nj i bijaše ga oko šest stotina ljudi. </p>
<p id="v16"><sup><small>16</small></sup>  Šaul i sin mu Jonatan s ljudima što bijahu s njima zaposjeli  su Benjaminovu Gebu, a Filistejci se utaborili u Mikmasu. </p>
<p id="v17"><sup><small>17</small></sup>  Tada  iz filistejskog tabora izađe četa pljačkaša u tri odjela: jedan  odio udari prema Ofri u zemlju šualsku; </p>
<p id="v18"><sup><small>18</small></sup>  drugi odio krenu  prema Bet Horonu, a treći odio udari prema Gebi koja se uz Dolinu  hijena diže nad pustinjom. </p>
<p id="v19"><sup><small>19</small></sup>  A po svoj zemlji Izraelovoj nije bilo kovača, jer su  Filistejci rekli: "Treba sve učiniti da Hebreji ne bi pravili  sebi mačeva i kopalja." </p>
<p id="v20"><sup><small>20</small></sup>  Zato su svi Izraelci išli k Filistejcima  ako je tko htio da prekuje svoj raonik ili motiku, svoju sjekiru  ili ostan za volove. </p>
<p id="v21"><sup><small>21</small></sup>  A cijena je bila dvije trećine šekela  za raonike i motike, jedna trećina za oštrenje sjekire i za nasađivanje  ostana. </p>
<p id="v22"><sup><small>22</small></sup>  Tako se dogodilo da na dan bitke kod Mikmasa nitko  od svega naroda koji bijaše sa Šaulom i Jonatanom nije imao ni  mača ni koplja u ruci; samo ih imahu Šaul i njegov sin Jonatan. </p>
<p id="v23"><sup><small>23</small></sup>  A dotle jedna straža filistejska bijaše izišla prema  klancu kod Mikmasa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/12">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 12</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/14">
          <span class="pr-2">1 Samuelova - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
