<!--
title: "1 Samuelova - Poglavlje 8"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/7">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 7</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/9">
          <span class="pr-2">1 Samuelova - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Samuel ostario, postavio je svoje sinove za suce u Izraelu. </p>
<p id="v2"><sup><small>2</small></sup>  Njegov prvorođenac zvao se Joel, a drugi sin Abija; oni su  bili suci u Beer Šebi. </p>
<p id="v3"><sup><small>3</small></sup>  Ali sinovi nisu išli stopama očevim:  gledali su na svoj dobitak, primali mito i izvrtali pravicu. </p>
<p id="v4"><sup><small>4</small></sup>  Tada se skupiše sve starješine izraelske i dođoše k Samuelu  u Ramu. </p>
<p id="v5"><sup><small>5</small></sup>  I rekoše mu: "Eto, ti si ostario, a tvoji sinovi ne  idu tvojim stopama. Postavi nam, dakle, kralja da nam vlada,  kao što je to kod svih naroda." </p>
<p id="v6"><sup><small>6</small></sup>  Ali Samuelu nije bilo drago  što su rekli: "Daj nam kralja da nam vlada!" Zato se Samuel pomoli  Jahvi. </p>
<p id="v7"><sup><small>7</small></sup>  A Jahve reče Samuelu: "Poslušaj glas naroda u svemu što  od tebe traži, jer nisu odbacili tebe, nego su odbacili mene, ne želeći da ja kraljujem nad njima. </p>
<p id="v8"><sup><small>8</small></sup>  Sve što su činili meni  od onoga dana kad sam ih izveo iz Egipta pa do današnjega dana  - ostavili su mene i služili tuđim bogovima - tako oni čine i  tebi. </p>
<p id="v9"><sup><small>9</small></sup>  Sada, dakle, poslušaj njihov zahtjev, ali ih svečano  opomeni i pouči o pravima kralja koji će vladati nad njima." </p>
<p id="v10"><sup><small>10</small></sup>  Samuel ponovi sve Jahvine riječi narodu koji je od njega  tražio kralja. </p>
<p id="v11"><sup><small>11</small></sup>  I reče: "Ovo će biti pravo kralja koji će  kraljevati nad vama: uzimat će vaše sinove da mu služe kod bojnih  kola i kod konja i oni će trčati pred njegovim bojnim kolima. </p>
<p id="v12"><sup><small>12</small></sup>  Postavljat će ih za tisućnike i pedesetnike; orat će oni  njegovu zemlju, žeti njegovu žetvu, izrađivati mu bojno oružje  i opremu za njegova bojna kola. </p>
<p id="v13"><sup><small>13</small></sup>  Uzimat će kralj vaše kćeri  da mu priređuju mirisne pomasti, da mu kuhaju i peku. </p>
<p id="v14"><sup><small>14</small></sup>  Uzimat  će najbolja vaša polja, vaše vinograde i vaše maslinike i poklanjat  će ih svojim dvoranima. </p>
<p id="v15"><sup><small>15</small></sup>  Uzimat će desetinu od vaših usjeva  i vaših vinograda i davat će je svojim dvoranima i svojim službenicima. </p>
<p id="v16"><sup><small>16</small></sup>  Uzimat će vaše sluge i vaše sluškinje, vaše najljepše volove  i magarce i upotrebljavat će ih za svoj posao. </p>
<p id="v17"><sup><small>17</small></sup>  Uzimat će  desetinu od vaše sitne stoke, a vi sami postat ćete mu robovi. </p>
<p id="v18"><sup><small>18</small></sup>  I kad jednoga dana budete vapili za pomoć zbog kralja koga  ste sami izabrali, Jahve vas neće uslišati u onaj dan!" </p>
<p id="v19"><sup><small>19</small></sup>  Narod nije htio poslušati Samuelova glasa nego reče:  "Ne! Hoćemo da kralj vlada nad nama! </p>
<p id="v20"><sup><small>20</small></sup>  Tako ćemo i mi biti  kao svi narodi: sudit će nam naš kralj, bit će nam vođa i vodit  će naše ratove." </p>
<p id="v21"><sup><small>21</small></sup>  Kad je Samuel čuo što narod govori, kaza sve Jahvi. </p>
<p id="v22"><sup><small>22</small></sup>  A  Jahve reče Samuelu: "Poslušaj njihovu želju i postavi im kralja!" Tada Samuel reče Izraelcima: "Vratite se svaki u svoj grad!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/7">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 7</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/9">
          <span class="pr-2">1 Samuelova - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
