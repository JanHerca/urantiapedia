<!--
title: "1 Samuelova - Poglavlje 11"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/10">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 10</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/12">
          <span class="pr-2">1 Samuelova - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Otprilike poslije mjesec dana dođe Amonac Nahaš i utabori  se kod Jabeša Gileadskog. Svi Jabešani poručiše Nahašu: "Sklopi  savez s nama pa ćemo ti se pokoriti." <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ali im Amonac Nahaš  odgovori: "Ovako ću sklopiti savez s vama: svakome ću od vas  iskopati desno oko, i tako ću učiniti sramotu svemu Izraelu." </p>
<p id="v3"><sup><small>3</small></sup>  A jabeške mu starješine rekoše: "Ostavi nam sedam dana da  pošaljemo glasnike u sve krajeve Izraelove, pa ako se ne nađe  nitko da nas izbavi, predat ćemo se tebi." </p>
<p id="v4"><sup><small>4</small></sup>  I dođoše poslanici u Šaulovu Gibeu te izložiše sve narodu  da čuje. Tada sav narod zaplaka iza glasa. </p>
<p id="v5"><sup><small>5</small></sup>  A gle, Šaul je upravo išao za govedima iz polja pa upita:  "Što je ljudima te plaču?" I pripovjediše mu što su rekli Jabešani. </p>
<p id="v6"><sup><small>6</small></sup>  Kad je Šaul čuo te riječi, duh Jahvin siđe na njega i silan  gnjev uskipje u njemu. </p>
<p id="v7"><sup><small>7</small></sup>  I uze on dva vola, isiječe ih i komade  razasla po poslanicima u sve krajeve Izraelove i poruči: "Tko  ne pođe za Šaulom, ovako će biti s njegovim govedima." I strah  Božji obuze ljude te pođoše kao jedan čovjek. </p>
<p id="v8"><sup><small>8</small></sup>  Šaul ih izbroji  u Bezeku: i bijaše sinova Izraelovih tri stotine tisuća, a Judinih  ljudi trideset tisuća. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Zatim reče poslanicima koji bijahu  došli: "Ovako recite Jabešanima u Gileadu: sutra, kad sunce pripeče, stići će vam pomoć." Kad su se poslanici vratili, javiše sve to Jabešanima i oni  se obradovaše. </p>
<p id="v10"><sup><small>10</small></sup>  I poručiše Nahašu: "Sutra ćemo izaći k vama, pa učinite s nama što vam bude drago." </p>
<p id="v11"><sup><small>11</small></sup>  Sutradan Šaul razdijeli narod u tri čete, koje provališe  u tabor o jutarnjoj straži i tukoše Amonce do najveće dnevne  žege; a što preživje, rasprša se da ni dvojica ne ostaše zajedno. </p>
<p id="v12"><sup><small>12</small></sup>  Tada narod reče Samuelu: "Tko je onaj što je govorio:  'Zar će Šaul kraljevati nad nama?' Dajte te ljude da ih pogubimo!" </p>
<p id="v13"><sup><small>13</small></sup>  Ali Šaul odgovori: "Neka se ne pogubi u ovaj dan nitko, jer  je danas Jahve izvojevao pobjedu u Izraelu." </p>
<p id="v14"><sup><small>14</small></sup>  Tada Samuel  reče narodu: "Hajdemo u Gilgal da ondje potvrdimo kraljevstvo." <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  I sav narod krenu u Gilgal i ondje postaviše Šaula za  kralja pred Jahvom, u Gilgalu. Ondje žrtvovaše pred Jahvom žrtve  pričesnice i ondje je Šaul sa svim Izraelcima slavio slavlje. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/10">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 10</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/12">
          <span class="pr-2">1 Samuelova - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:1-11 <i>Šaul pobjeđuje Amonce</i>: <a href="/hr/The_Urantia_Book/97#p9_3">KU 97:9.3</a>. </li>
  <li id="fn2"><a href="#cite2">↑</a> 11:8 <i>Brojke napuhane</i>: <a href="/hr/The_Urantia_Book/97#p9_3">KU 97:9.3</a>. </li>
  <li id="fn3"><a href="#cite3">↑</a> 11:14-15 <i>Promijenjene činjenice</i>: <a href="/hr/The_Urantia_Book/97#p9_4">KU 97:9.4</a>. </li>
  <li id="fn4"><a href="#cite4">↑</a> 11:15 <i>Vojska je postavila Saula za kralja</i>: <a href="/hr/The_Urantia_Book/97#p9_3">KU 97:9.3</a>. </li>
</ol>
</div>
