<!--
title: "1 Samuelova - Poglavlje 18"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/17">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 17</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/19">
          <span class="pr-2">1 Samuelova - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je David završio razgovor sa Šaulom, Jonatanova se duša  prikloni Davidovoj duši i Jonatan ga zavolje kao samoga sebe. </p>
<p id="v2"><sup><small>2</small></sup>  Šaul zadrža Davida onoga istog dana kod sebe i nije mu dao  da se vrati kući svoga oca. </p>
<p id="v3"><sup><small>3</small></sup>  I Jonatan sklopi savez s Davidom  jer ga je ljubio kao samoga sebe. </p>
<p id="v4"><sup><small>4</small></sup>  I skide Jonatan plašt koji  je imao na sebi i dade ga Davidu; tako i svoju odoru, čak i svoj  mač, svoj luk i svoj pojas. </p>
<p id="v5"><sup><small>5</small></sup>  Na svim svojim pohodima, kamo  ga je god slao Šaul, David bijaše sretne ruke i Šaul ga postavi  na čelo svojim ratnicima; omilje on svemu narodu, pa i Šaulovim  dvoranima. </p>
<p id="v6"><sup><small>6</small></sup>  Za njihova povratka, kad se David vraćao ubivši Filistejca, izađoše žene iz svih gradova Izraelovih u susret kralju Šaulu  veselo kličući, pjevajući i plešući uza zvuke bubnjeva i cimbala. </p>
<p id="v7"><sup><small>7</small></sup>  Žene su plešući pjevale: "Pobi Šaul svoje tisuće, David na desetke tisuća." </p>
<p id="v8"><sup><small>8</small></sup>  Šaul se vrlo ražestio, nije mu bila draga ta pjesma. Zato  reče: "Davidu su dale desetke tisuća, a meni samo tisuće! Još  mu samo treba kraljevstvo!" </p>
<p id="v9"><sup><small>9</small></sup>  I od toga dana Šaul poprijeko  gledaše Davida. </p>
<p id="v10"><sup><small>10</small></sup>  Sutradan zao duh Božji napade Šaula, tako da je bjesnio  po kući. David je rukom udarao u harfu kao drugih dana, a Šaul  je u ruci imao koplje. </p>
<p id="v11"><sup><small>11</small></sup>  I Šaul baci koplje govoreći u sebi:  "Sad ću pribiti Davida uza zid!" Ali mu se David izmače dva puta. </p>
<p id="v12"><sup><small>12</small></sup>  Šaul se poče bojati Davida, jer je Jahve bio s njim a  od Šaula je odstupio. </p>
<p id="v13"><sup><small>13</small></sup>  Zato ga Šaul ukloni iz svoje blizine  i postavi ga za tisućnika: on je izlazio i vraćao se na čelu  naroda. </p>
<p id="v14"><sup><small>14</small></sup>  David je imao uspjeha na svim svojim putovima jer  Jahve bijaše s njim. </p>
<p id="v15"><sup><small>15</small></sup>  Kad je Šaul vidio da David ima mnogo  uspjeha, obuze ga strah od njega. </p>
<p id="v16"><sup><small>16</small></sup>  Ali svemu Izraelu i Judi  omilje David jer ih je on vodio na svim njihovim putovima. </p>
<p id="v17"><sup><small>17</small></sup>  Šaul reče Davidu: "Evo svoju najstariju kćer Merabu dat  ću ti za ženu, samo mi budi hrabar i vodi Jahvine bojeve!" Mišljaše  Šaul: "Neću da padne od moje ruke, nego filistejska ruka neka  se digne na njega!" </p>
<p id="v18"><sup><small>18</small></sup>  A David odgovori: "Tko sam ja i što znači  moj život, što li kuća oca mojega u Izraelu da budem kraljev  zet?" </p>
<p id="v19"><sup><small>19</small></sup>  I kad dođe vrijeme da Šaulova kći Meraba pođe za Davida, dadoše je za ženu Adrielu iz Mehole. </p>
<p id="v20"><sup><small>20</small></sup>  Ali je Davida ljubila Šaulova kći Mikala; kad su to javili  Šaulu, bilo mu je pravo. </p>
<p id="v21"><sup><small>21</small></sup>  Reče on u sebi: "Dat ću mu je, ali  će mu ona biti zamka i ruka filistejska dići će se na njega."  (Šaul je po drugi put rekao Davidu: "Danas ćeš mi biti zet.") </p>
<p id="v22"><sup><small>22</small></sup>  Tada Šaul zapovjedi svojim slugama ovako: "Razgovarajte se  s Davidom tajno i recite mu: 'Gle, omilio si kralju i svi te  njegovi dvorani vole; zato budi kraljev zet.'" <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  I Šaulove  sluge ponoviše te riječi Davidu, ali im David odgovori: "Zar  je u vašim očima malenkost postati kraljev zet? Ja sam samo siromah  i mali čovjek!" </p>
<p id="v24"><sup><small>24</small></sup>  Šaulove sluge dojaviše to Šaulu govoreći:  "Evo riječi što ih je rekao David." </p>
<p id="v25"><sup><small>25</small></sup>  A Šaul odgovori: "Ovako  recite Davidu: 'Kralj ne traži nikakva ženidbenog dara nego samo  sto filistejskih obrezaka da se osveti kraljevim neprijateljima.'"  Šaul mišljaše da će tako Davida gurnuti u ruke Filistejcima. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Šaulove sluge dojaviše te riječi Davidu, a njemu bijaše  po volji da postane kraljev zet. Još prije nego što je isteklo  vrijeme, </p>
<p id="v27"><sup><small>27</small></sup>  spremi se David i krenu sa svojim ljudima te ubi  Filistejcima dvije stotine ljudi; i donese njihove obreske i  predade ih kralju na broj da bi postao njegov zet. Tada mu Šaul  dade svoju kćer Mikalu za ženu. </p>
<p id="v28"><sup><small>28</small></sup>  Šaul je jasno vidio da je Jahve s Davidom i da ga ljubi  sav dom Izraelov. </p>
<p id="v29"><sup><small>29</small></sup>  I Šaul se još većma poboja Davida i posta  neprijatelj Davidu zauvijek. </p>
<p id="v30"><sup><small>30</small></sup>  A filistejski su knezovi izlazili  u boj, ali koliko su god puta izlazili, David je imao više uspjeha  nego svi Šaulovi dvorani; i tako ime njegovo posta vrlo slavno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/17">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 17</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/19">
          <span class="pr-2">1 Samuelova - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:22-27 <i>David se ženi Milchalom</i>: <a href="/hr/The_Urantia_Book/97#p9_10">KU 97:9.10</a>. </li>
  <li id="fn2"><a href="#cite2">↑</a> 18:25-27 <i>Miraz za kožicu</i>: <a href="/hr/The_Urantia_Book/70#p1_18">KU 70:1.18</a>. </li>
</ol>
</div>
