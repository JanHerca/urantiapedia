<!--
title: "1 Samuelova - Poglavlje 10"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 9</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/11">
          <span class="pr-2">1 Samuelova - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Samuel uze uljanicu s uljem te je izli na glavu Šaulu;  zatim ga poljubi i reče: "Ovim te Jahve pomazao za kneza nad svojim narodom Izraelom.  Ti ćeš vladati nad narodom Jahvinim i izbavit ćeš ga iz ruke  njegovih neprijatelja unaokolo. I evo ti znaka da te Jahve pomazao  za kneza nad svojom baštinom. </p>
<p id="v2"><sup><small>2</small></sup>  Kad odeš sada od mene, naći  ćeš dva čovjeka kod Rahelina groba, na granici zemlje Benjaminove, u Selsahu. Oni će ti reći: 'Našle su se magarice koje si pošao  tražiti; i gle, tvoj je otac zaboravio na magarice, a zabrinut  je za vas i govori: Što da učinim za svoga sina?' </p>
<p id="v3"><sup><small>3</small></sup>  A kad odeš  odande dalje i dođeš do Taborskog Hrasta, srest ćeš ondje tri  čovjeka koja će ići gore k Bogu u Betel. Jedan će nositi tri  jareta, drugi tri okrugla kruha, a treći mijeh vina. </p>
<p id="v4"><sup><small>4</small></sup>  Oni će  te pozdraviti i dat će ti dva kruha, a ti ih primi iz njihove  ruke. </p>
<p id="v5"><sup><small>5</small></sup>  Poslije toga doći ćeš u Gibeu Božju (gdje se nalazi  filistejski stup). Kad uđeš u grad, namjerit ćeš se na povorku  proroka koji će silaziti s uzvišice, a pred njima harfe, bubnjevi, frule i citre; oni će biti u proročkom zanosu. </p>
<p id="v6"><sup><small>6</small></sup>  Tada će na  te sići duh Jahvin te ćeš pasti u proročki zanos s njima i promijenit  ćeš se u drugog čovjeka. </p>
<p id="v7"><sup><small>7</small></sup>  A kad ti se ispune ti znakovi, onda  čini kako ti se prilika pruži jer je Bog s tobom. </p>
<p id="v8"><sup><small>8</small></sup>  Zatim ćeš  sići preda mnom u Gilgal i ja ću sići k tebi da prinesem žrtve  paljenice i žrtve pričesnice. Sedam dana čekaj dok ne dođem k  tebi i ne poučim te što ćeš činiti." </p>
<p id="v9"><sup><small>9</small></sup>  Čim je Šaul okrenuo leđa da ode od Samuela, Bog mu promijeni  srce i svi se oni znakovi ispuniše u onaj dan. </p>
<p id="v10"><sup><small>10</small></sup>  Kad su, naime, došli u Gibeu, gle, dođe mu u susret povorka proroka i duh Božji  siđe na njega te on pade u proročki zanos usred njih. </p>
<p id="v11"><sup><small>11</small></sup>  I kad  su ga svi koji ga poznavahu otprije vidjeli gdje prorokuje s  prorocima, počeše govoriti jedan drugome: "Što se to dogodilo  sa sinom Kiševim? Zar je Šaul među prorocima?" </p>
<p id="v12"><sup><small>12</small></sup>  A jedan od  njih odvrati i reče: "A tko je njihov otac?" Otuda je nastala  poslovica: "Zar je i Šaul među prorocima?" </p>
<p id="v13"><sup><small>13</small></sup>  Kad je prošao njegov zanos, Šaul se vrati kući. </p>
<p id="v14"><sup><small>14</small></sup>  A  Šaulov stric upita njega i njegova momka: "Kamo ste išli?" A  Šaul odgovori: "Da tražimo magarice; a kad smo vidjeli da ih  nema, otišli smo k Samuelu." </p>
<p id="v15"><sup><small>15</small></sup>  A njegov ga stric zamoli: "Pripovijedaj  mi što vam je rekao Samuel." </p>
<p id="v16"><sup><small>16</small></sup>  A Šaul odgovori svome stricu:  "Rekao nam je da su se našle magarice." Ali mu ništa ne reče  o kraljevskoj časti koju mu je prorekao Samuel. </p>
<p id="v17"><sup><small>17</small></sup>  Poslije toga Samuel sazva narod pred Jahvu u Mispu </p>
<p id="v18"><sup><small>18</small></sup>  i  reče sinovima Izraelovim: "Ovako govori Jahve: 'Ja sam izveo  Izraela iz Egipta i izbavio sam vas iz egipatske ruke i iz ruke  svih kraljevstava koja su vas tlačila. </p>
<p id="v19"><sup><small>19</small></sup>  A vi ste danas odbacili  svoga Boga, onoga koji vas je izbavljao od svih vaših zala i  svih vaših nevolja i rekli ste mu: 'Ne, nego postavi kralja nad  nama!' Zato sada stanite pred Jahvom po svojim plemenima i rodovima.'" </p>
<p id="v20"><sup><small>20</small></sup>  Potom Samuel privede sva plemena Izraelova i ždrijeb  pade na pleme Benjaminovo. </p>
<p id="v21"><sup><small>21</small></sup>  Zatim privede pleme Benjaminovo  po rodovima i ždrijeb pade na Matrijev rod; a kad privede Matrijev  rod, čovjeka po čovjeka, ždrijeb pade na Šaula, sina Kiševa;  ali kad ga potražiše, na nađoše ga. </p>
<p id="v22"><sup><small>22</small></sup>  Tada još jednom upitaše Jahvu: "Je li taj čovjek došao  ovamo?" A Jahve odgovori: "Eno ga, sakrio se za tovarom." </p>
<p id="v23"><sup><small>23</small></sup>  Otrčaše  i dovedoše ga odande; a kad je stao usred naroda, bijaše glavom  i ramenima viši od sviju. </p>
<p id="v24"><sup><small>24</small></sup>  Tada Samuel reče svemu narodu:  "Vidite li koga je izabrao Jahve? Nema mu ravna u svemu narodu."  I sav narod uze klicati i vikati: "Živio kralj!" </p>
<p id="v25"><sup><small>25</small></sup>  Nato Samuel objavi narodu kraljevsko pravo i zapisa ga  u knjigu koju položi pred Jahvu. Najposlije Samuel otpusti sav  narod da ide svaki svojoj kući. </p>
<p id="v26"><sup><small>26</small></sup>  Šaul se također vrati kući u Gibeu, a s njim pođoše junaci  kojima je Bog taknuo srce. </p>
<p id="v27"><sup><small>27</small></sup>  Ali neke ništarije rekoše: "Kako  će nas taj spasiti?" I prezreše ga i ne donesoše mu nikakva dara. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 9</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/11">
          <span class="pr-2">1 Samuelova - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
