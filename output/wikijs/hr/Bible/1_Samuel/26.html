<!--
title: "1 Samuelova - Poglavlje 26"
description: 
published: true
date: 2025-11-18T12:59:53Z
tags: bible, bible—1 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/25">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 25</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/27">
          <span class="pr-2">1 Samuelova - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ljudi iz Zifa dođoše Šaulu i javiše mu: "David se krije na  Hakilskom brdu, nasuprot Ješimonu." </p>
<p id="v2"><sup><small>2</small></sup>  Šaul tada krenu na put  i siđe u pustinju Zif, a s njim tri tisuće izabranih Izraelaca, da traži Davida u pustinji Zifu. </p>
<p id="v3"><sup><small>3</small></sup>  Šaul se utabori podno Hakilskog  brda, koje je nasuprot Ješimonu, kraj puta. David, koji je boravio  u pustinji, opazi da je Šaul došao onamo da ga progoni. </p>
<p id="v4"><sup><small>4</small></sup>  Zato  David posla uhode i sazna da je Šaul zaista došao. </p>
<p id="v5"><sup><small>5</small></sup>  David se  podiže i dođe do mjesta gdje se Šaul bio utaborio. Tu David ugleda  mjesto gdje su spavali Šaul i Abner, sin Nerov, njegov vojvoda:  Šaul je spavao usred tabora, a vojska ležala u krugu oko njega. </p>
<p id="v6"><sup><small>6</small></sup>  David se obrati Hetitu Ahimeleku i Abišaju, sinu Sarvijinu  a bratu Joabovu, i reče im: "Tko će sa mnom u tabor sve do Šaula?"  A Abišaj odgovori: "Ja ću s tobom." </p>
<p id="v7"><sup><small>7</small></sup>  I tako David i Abišaj  dopriješe noću do vojske: i gle, Šaul ležaše i spavaše u taboru, a koplje mu kod uzglavlja zabodeno u zemlju. Abner i vojnici  ležahu oko njega. </p>
<p id="v8"><sup><small>8</small></sup>  Tada Abišaj reče Davidu: "Danas ti je Bog predao tvoga  neprijatelja u tvoje ruke; zato sada dopusti da ga njegovim vlastitim  kopljem pribodem za zemlju, jednim jedinim udarcem, drugoga mi  neće trebati." </p>
<p id="v9"><sup><small>9</small></sup>  Ali David odgovori Abišaju: "Nemoj ga ubijati!  Jer tko će dignuti ruku svoju na Jahvina pomazanika i ostati  nekažnjen?" </p>
<p id="v10"><sup><small>10</small></sup>  Još nastavi David: "Živoga mi Jahve, i udarit  će ga Jahve, bilo da će mu doći njegov dan da umre, bilo da će  otići u boj i poginuti. </p>
<p id="v11"><sup><small>11</small></sup>  Ne dao mi Jahve da dignem ruku na  pomazanika Jahvina! Nego uzmi sada koplje što mu je kod uzglavlja  i vrč za vodu, pa hajdemo!" </p>
<p id="v12"><sup><small>12</small></sup>  I uze David koplje i vrč za vodu  što su bili kod Šaulova uzglavlja i oni odoše: nitko nije ništa  vidio ni opazio, nitko se nije probudio, nego su svi spavali  jer bijaše na njih pao dubok san od Jahve. </p>
<p id="v13"><sup><small>13</small></sup>  David prijeđe na drugu stranu i stade na vrh gore u nekoj  daljini, tako da je među njima bio velik prostor. </p>
<p id="v14"><sup><small>14</small></sup>  Tada viknu  vojsci i Abneru, Nerovu sinu, ovako: "Zar se nećeš odazvati,  Abnere?" A Abner se odazva i upita: "Tko si ti što uznemiruješ  kralja?" </p>
<p id="v15"><sup><small>15</small></sup>  A David odgovori Abneru: "Nisi li ti junak? I tko  ti je ravan u Izraelu? Pa zašto onda nisi čuvao kralja, svoga  gospodara? Jedan je od ratnika sišao do vas da ubije kralja,  tvoga gospodara. </p>
<p id="v16"><sup><small>16</small></sup>  Nije lijepo to što si učinio. Tako mi živog  Jahve, zaslužili ste smrt što niste čuvali svoga gospodara, pomazanika  Jahvina. Pogledaj sada gdje je kraljevo koplje i gdje je vrč  za vodu što mu bijaše do uzglavlja!" </p>
<p id="v17"><sup><small>17</small></sup>  Tada Šaul poznade Davidov glas i upita: "Je li to tvoj  glas, sine Davide?" A David odgovori: "Jest, kralju gospodaru!" </p>
<p id="v18"><sup><small>18</small></sup>  I nastavi: "Zašto moj gospodar progoni svoga slugu? Što sam  učinio? Kakva je krivica u mojoj ruci? </p>
<p id="v19"><sup><small>19</small></sup>  Zato neka se sada  moj gospodar i kralj udostoji poslušati riječi svoga sluge: ako  te Jahve diže protiv mene, neka se prinosnicom ublaži; ako li  to čine sinovi ljudski, neka su prokleti pred Jahvom jer su me  izagnali, tako da ne mogu imati udjela u baštini Jahvinoj, kao  da su mi govorili: 'Idi, služi tuđim bogovima!' </p>
<p id="v20"><sup><small>20</small></sup>  Zato neka  ne padne moja krv na zemlju daleko od Jahvina lica. Jer kralj  je Izraelov izišao u lov na moj život, kao kad tko goni jarebicu  po planini." </p>
<p id="v21"><sup><small>21</small></sup>  Tada Šaul reče: "Zgriješio sam! Vrati mi se, sine Davide, neću ti više činiti zla, kad je danas moj život u očima tvojim  bio tako drag. Jest, ludo sam radio i teško sam pogriješio!" </p>
<p id="v22"><sup><small>22</small></sup>  A David odgovori: "Evo kraljeva koplja, neka dođe jedan od  momaka i neka ga uzme! </p>
<p id="v23"><sup><small>23</small></sup>  A Jahve će vratiti svakome po njegovoj  pravdi i po njegovoj vjernosti: danas te Jahve bijaše predao  u moje ruke, ali nisam htio dići ruke svoje na pomazanika Jahvina. </p>
<p id="v24"><sup><small>24</small></sup>  I gle, kako je danas tvoj život bio drag u mojim očima, tako  neka moj život bude drag u Jahvinim očima! I neka me Jahve izbavi  iz svake nevolje!" </p>
<p id="v25"><sup><small>25</small></sup>  A Šaul doviknu Davidu: "Budi mi blagoslovljen, sine Davide!  Zacijelo ćeš izvršiti svoje djelo i uspjet ćeš!" Potom David  ode svojim putem, a Šaul se vrati svojoj kući. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Samuel/25">
          <span class="mdi mdi-arrow-left-drop-circle"></span><span class="pl-2">1 Samuelova - Poglavlje 25</span>
        </a>
        </td>
        <td>
        <a href="/hr/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Samuel/27">
          <span class="pr-2">1 Samuelova - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
