<!--
title: "Ezekiel - Poglavlje 6"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/5">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 5</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/7">
          <span class="pr-2">Ezekiel - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada mi dođe riječ Jahvina i reče: </p>
<p id="v2"><sup><small>2</small></sup>  "Sine čovječji, okreni  lice prema gorama Izraelovim i prorokuj protiv njih. </p>
<p id="v3"><sup><small>3</small></sup>  Reci: 'Gore Izraelove, čujte riječ Jahve Gospoda! Ovako govori  Jahve Gospod: Gore i brežuljci, jaruge i doline, evo, spustit  ću mač na vas i oborit ću uzvišice vaše! </p>
<p id="v4"><sup><small>4</small></sup>  Opustjet će žrtvenici  vaši i porušit će se stupovi vaši, a vaše poginule pred kumire  ću vam baciti. </p>
<p id="v5"><sup><small>5</small></sup>  Pobacat ću trupla sinova Izraelovih pred kumire  njihove i rasijat ću kosti vaše oko žrtvenika vaših! </p>
<p id="v6"><sup><small>6</small></sup>  Gdje  god boravili, gradovi će vaši biti opustošeni, uzvišice poharane, žrtvenici će vam opustjeti i biti uništeni, kumiri će vaši biti  oboreni i nestat će ih, stupovi će vaši biti smrvljeni, sva će  djela vaša propasti. </p>
<p id="v7"><sup><small>7</small></sup>  Među vas će padati poginuli, i znat ćete  da sam ja Jahve! </p>
<p id="v8"><sup><small>8</small></sup>  Ali ću ipak poštedjeti neke od vas: ti će među narodima  uteći maču kad se raspršite po zemljama. </p>
<p id="v9"><sup><small>9</small></sup>  Tada će se preživjeli  među vama spomenuti mene među narodima kamo budu odvedeni u izgnanstvo, kad im slomim srce preljubničko što se odmetnulo od mene i kad  im iskopam preljubničke oči što pođoše za kumirima njihovim.  I tada će sami sebi omrznuti zbog nedjela što ih počiniše gadostima  svojim. </p>
<p id="v10"><sup><small>10</small></sup>  I spoznat će da sam ja Jahve: nisam im zaludu govorio  da ću ih udariti svim tim zlom.'" </p>
<p id="v11"><sup><small>11</small></sup>  Ovako govori Jahve Gospod: "Pljesni rukama i lupni nogama, te reci: Jao! zbog svih gadnih nedjela dom će Izraelov pasti  od mača, gladi i kuge! </p>
<p id="v12"><sup><small>12</small></sup>  Tko bude daleko, od kuge će umrijeti;  tko bude blizu, od mača će pasti, i tko bude opkoljen, od gladi  će izdahnuti! Tako ću gnjev iskaliti na njima </p>
<p id="v13"><sup><small>13</small></sup>  i spoznat će  da sam ja Jahve kad im poginuli budu ležali među kumirima oko  žrtvenika na svakome povišem brežuljku, nad svim vrhovima planinskim, pod svakim stablom zelenim, pod svakim hrastom granatim, gdje  se god prinosio ugodan miris kumirima njihovim. </p>
<p id="v14"><sup><small>14</small></sup>  Ruku ću podići  na njih i svu ću im zemlju pretvoriti u pustoš, od pustinje do  Rible, posvuda gdje borave! I spoznat će da sam ja Jahve!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/5">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 5</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/7">
          <span class="pr-2">Ezekiel - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
