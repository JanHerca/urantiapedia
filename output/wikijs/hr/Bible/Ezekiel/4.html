<!--
title: "Ezekiel - Poglavlje 4"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 3</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/5">
          <span class="pr-2">Ezekiel - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A ti, sine čovječji, uzmi opeku, postavi je preda se i nacrtaj  na njoj grad Jeruzalem. </p>
<p id="v2"><sup><small>2</small></sup>  Oko njega postavi opsadu, sagradi  prema njemu utvrdu, podigni nasip, iskopaj oko njega opkop, razvrstaj  vojsku i porazmjesti zidodere uokolo. </p>
<p id="v3"><sup><small>3</small></sup>  Zatim uzmi gvozdenu  ploču i postavi je kao gvozden bedem između sebe i grada te k  njemu okreni lice, i bit će opsjednut. Pritisni ga! To je znak  domu Izraelovu! </p>
<p id="v4"><sup><small>4</small></sup>  Zatim lezi na svoju lijevu stranu i stavi  na se grijeh doma Izraelova: koliko dana budeš tako ležao, toliko  ćeš dana nositi njihov grijeh. </p>
<p id="v5"><sup><small>5</small></sup>  Dajem ti po dan za godine grijeha  njihovih: sto i devedeset dana nosit ćeš grijeh doma Izraelova. </p>
<p id="v6"><sup><small>6</small></sup>  A kad to završiš, četrdeset ćeš dana ležati na desnoj strani  da nosiš grijeh doma Judina; dajem ti po dan za svaku godinu. </p>
<p id="v7"><sup><small>7</small></sup>  Tad okreni lice prema opsjedanom Jeruzalemu, pruži golu desnicu  i prorokuj protiv njega. </p>
<p id="v8"><sup><small>8</small></sup>  A ja ću te užetima vezati da se ne  možeš okretati s jedne strane na drugu dok ne navršiš dane svoje  opsade. </p>
<p id="v9"><sup><small>9</small></sup>  Uzmi pšenice, ječma, boba, leće, prosa i raži, stavi to  u jednu posudu i pripravi od toga sebi kruh. Jest ćeš ga onoliko  dana koliko budeš ležao na svojoj strani: sto i devedeset dana. </p>
<p id="v10"><sup><small>10</small></sup>  Jelo što ćeš ga jesti bit će izmjereno; dvadeset šekela na  dan; a jest ćeš ga u određeno vrijeme. </p>
<p id="v11"><sup><small>11</small></sup>  I vodu ćeš piti na  mjeru: šestinu hina. Pit ćeš je u određeno vrijeme. </p>
<p id="v12"><sup><small>12</small></sup>  A jest  ćeš pogaču od ječma što ćeš je pred njima ispeći na ljudskim  izmetinama." </p>
<p id="v13"><sup><small>13</small></sup>  I reče: "Tako će sinovi Izraelovi jesti svoj nečisti  kruh među narodima među koje ću ih izagnati." </p>
<p id="v14"><sup><small>14</small></sup>  Ja mu odgovorih:  "Jao, Jahve Gospode, gle, moja duša nije okaljana, jer se od  djetinjstva još ne okusih ničega uginulog ni rastrganog niti  u moja usta ikad uđe meso nečisto." </p>
<p id="v15"><sup><small>15</small></sup>  A on će: "Gle, dajem  ti kravlju balegu umjesto ljudskih izmetina da na njoj ispečeš  kruh!" </p>
<p id="v16"><sup><small>16</small></sup>  Još mi reče: "Sine čovječji, uništit ću u Jeruzalemu  posljednju pričuvu kruha, i jest će kruh na mjeru i s tjeskobom, i pit će vodu na mjeru i sa zebnjom. </p>
<p id="v17"><sup><small>17</small></sup>  Neka im nestane kruha  i vode, neka usahnu zbog bezakonja svojega i jedan za drugim  neka poginu! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 3</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/5">
          <span class="pr-2">Ezekiel - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
