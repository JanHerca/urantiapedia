<!--
title: "Ezekiel - Poglavlje 13"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/12">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 12</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/14">
          <span class="pr-2">Ezekiel - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I opet mi dođe riječ Jahvina: </p>
<p id="v2"><sup><small>2</small></sup>  "Sine čovječji! Prorokuj  protiv onih koji se grade prorocima u Izraelu! </p>
<p id="v3"><sup><small>3</small></sup>  Reci tim prorocima  koji prorokuju po svojoj glavi: 'Čujte riječ Jahvinu! Ovako govori  Jahve Gospod: Jao prorocima bezumnim koji duh svoj slijede a  ništa ne vide! </p>
<p id="v4"><sup><small>4</small></sup>  Ti su tvoji proroci, Izraele, kao lisice usred  ruševina. </p>
<p id="v5"><sup><small>5</small></sup>  Vi se ne popeste na proboje i ne zidaste zida oko  doma Izraelova da se održi u boju u dan Jahvin. </p>
<p id="v6"><sup><small>6</small></sup>  Viđenja su  njihova isprazna, i lažna su njihova proricanja. Govore 'Riječ  Jahvina!' - a Jahve ih nije poslao. I još očekuju da će im se  riječi ispuniti. </p>
<p id="v7"><sup><small>7</small></sup>  Zar ne vidite da su vam viđenja isprazna  i da su vam lažna proricanja kad govorite 'Riječ Jahvina!' -  a ja nisam govorio.' </p>
<p id="v8"><sup><small>8</small></sup>  Stoga ovako govori Jahve Gospod: 'Zato što govorite isprazno  i laž vidite, evo me protiv vas' - riječ je Jahve Gospoda! </p>
<p id="v9"><sup><small>9</small></sup>  Evo, ruka moja bit će protiv proroka koji vide isprazno i laž proriču:  neće više biti u zboru mojega naroda, neće biti upisani u knjigu  doma Izraelova, nikad više neće stupiti na tlo Izraelovo! I znat  će da sam ja Jahve Gospod! </p>
<p id="v10"><sup><small>10</small></sup>  Jer narod moj obmanjuju govoreći  'Mir' kad mira nema. I dok jedni hoće da se zid utvrdi, oni hoće  da se samo ožbuka. </p>
<p id="v11"><sup><small>11</small></sup>  Reci onima koji hoće da se samo ožbuka:  'Past će!' Udarit će silan pljusak, oborit ću na nj grÓad kao  kamenje, bjesnjet će olujni vihori. </p>
<p id="v12"><sup><small>12</small></sup>  Evo, zid će pasti! Neće  li vas tada pitati: 'Gdje vam je sada žbuka kojom ste ga ožbukali?' </p>
<p id="v13"><sup><small>13</small></sup>  Zato ovako govori Jahve Gospod: 'U svojoj jarosti razbjesnit  ću olujne vihore, u srdžbi ću svojoj udariti silnim pljuskom  da ga zatrem, u gnjevu ću na nj oboriti grÓad kao kamenje. </p>
<p id="v14"><sup><small>14</small></sup>  Obalit  ću zid što ga vi žbukom ožbukaste, na zemlju ću ga oboriti da  mu se razgole temelji. Past će zid, i vi ćete pod njim izginuti!  Tada ćete znati da sam ja Jahve! </p>
<p id="v15"><sup><small>15</small></sup>  Tako ću iskaliti gnjev nad  zidom i nad onima koji ga žbukom ožbukaše. A vama ću reći: Nema  više zida! Nema onih koji ga žbukom ožbukaše. </p>
<p id="v16"><sup><small>16</small></sup>  Nema izraelskih  proroka koji Jeruzalemu proricahu i koji mu mir vidješe kad mira  ne bijaše.' Tako govori Jahve Gospod." </p>
<p id="v17"><sup><small>17</small></sup>  "Sine čovječji, okreni lice protiv kćeri svojega naroda  koje prorokuju po svojoj glavi! Prorokuj protiv njih: </p>
<p id="v18"><sup><small>18</small></sup>  Ovako  govori Jahve Gospod: 'Jao onima koje vezu poveze za svačije ruke  i koje prave prijevjese za glave svake veličine da ulove duše!  Mislite li uloviti sve duše mojega naroda a svoje duše sačuvati  žive? </p>
<p id="v19"><sup><small>19</small></sup>  Obeščašćujete me pred mojim narodom za šaku ječma,  za zalogaj kruha, ubijajući duše koje ne bi trebale da umru,  a spasavajući one koje ne bi trebale da žive; i obmanjujete tako  narod moj koji rado sluša vaše laži.' </p>
<p id="v20"><sup><small>20</small></sup>  Zato ovako govori Jahve Gospod: 'Evo me protiv vaših  poveza kojima lovite duše kao ptice! Rastrgat ću sve to na vašim  rukama i oslobodit ću duše koje time hvatate kao ptice! </p>
<p id="v21"><sup><small>21</small></sup>  Poderat  ću vaše prijevjese i oslobodit ću svoj narod da ne bude više  plijen vaših ruku. I znat ćete da sam ja Jahve! </p>
<p id="v22"><sup><small>22</small></sup>  Jer vi lažju  ražalostiste srce pravednika, koje ja ražalostiti ne htjedoh, a okrijepiste ruke bezbožnika da se ne obrati od zla puta bezbožničkog  pa da život spasi. </p>
<p id="v23"><sup><small>23</small></sup>  Zato nećete više vidjeti isprazno niti  ćete laž proricati: ja ću osloboditi narod svoj iz vaših ruku.  I znat ćete da sam ja Jahve!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/12">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 12</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/14">
          <span class="pr-2">Ezekiel - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
