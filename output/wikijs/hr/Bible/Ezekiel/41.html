<!--
title: "Ezekiel - Poglavlje 41"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/40">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 40</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/42">
          <span class="pr-2">Ezekiel - Poglavlje 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zatim me povede u Hekal. Izmjeri mu polustupove: bijahu široki  šest lakata s jedne i šest lakata s druge strane. </p>
<p id="v2"><sup><small>2</small></sup>  Vrata bijahu  široka deset lakata: sa svake strane po jedno krilo od pet lakata.  A zatim izmjeri Hekal: bijaše dugačak četrdeset, a širok dvadeset  lakata. </p>
<p id="v3"><sup><small>3</small></sup>  Onda uđe i izmjeri polustupove vrata: dva lakta; zatim  vrata: šest lakata; pa širinu vrata: sedam lakata. </p>
<p id="v4"><sup><small>4</small></sup>  Izmjeri  zatim unutrašnji prostor: dužina dvadeset lakata, širina ispred  Hekala dvadeset lakata. I reče mi: "To je Svetinja nad svetinjama." </p>
<p id="v5"><sup><small>5</small></sup>  Potom izmjeri zid Doma: šest lakata. Pobočne prostorije  bijahu široke četiri lakta, sve oko Doma. </p>
<p id="v6"><sup><small>6</small></sup>  Pobočne prostorije  bijahu jedna nad drugom, bijaše ih trideset na tri bÓoja. U hramskom  zidu bijahu, sve uokolo, zasjeci da prihvate pobočne prostorije.  Tako one ne bijahu ugrađene u hramski zid. </p>
<p id="v7"><sup><small>7</small></sup>  Širina se prostorija  povećavala od boja do boja, jer su one sve uokolo, na bojeve, okruživale Dom, a Dom je, kako se uzlazilo, ostavljao sve širi  prostor. S najdonjeg se boja uzlazilo na najgornji kroza srednji. </p>
<p id="v8"><sup><small>8</small></sup>  Onda vidjeh sve oko Doma neku uzvisinu. Osnove pobočnih  prostorija: cijela trska, šest lakata. </p>
<p id="v9"><sup><small>9</small></sup>  Debljina vanjskoga  zida pobočnih klijeti: pet lakata. Prolaz između pobočnih prostorija  Doma </p>
<p id="v10"><sup><small>10</small></sup>  i klijeti bijaše, sve uokolo Doma, dvadeset lakata širok. </p>
<p id="v11"><sup><small>11</small></sup>  Iz pobočne prostorije izlažahu na prolaz jedna vrata prema  sjeveru i jedna prema jugu. Prolaz bijaše širok pet lakata svud  uokolo. </p>
<p id="v12"><sup><small>12</small></sup>  Zdanje što zatvaraše ograđeni prostor sa zapada bijaše  široko sedamdeset lakata, a zid te građevine posvud uokolo bijaše  debeo pet lakata i dugačak devedeset lakata. </p>
<p id="v13"><sup><small>13</small></sup>  On izmjeri Dom:  bijaše dugačak stotinu lakata. Ograđeni prostor, zdanje mu i  zidovi, stotinu lakata dužine. </p>
<p id="v14"><sup><small>14</small></sup>  Širina pročelja Doma s ograđenim  prostorom prema istoku: sto lakata. </p>
<p id="v15"><sup><small>15</small></sup>  On izmjeri dužinu zdanja  duž ograđenog prostora što bijaše straga i hodnike s jedne i  s druge strane: stotinu lakata. Unutrašnjost Hekala, trijemovi predvorja, </p>
<p id="v16"><sup><small>16</small></sup>  pragovi, prozori  s rešetkama i hodnici na sve tri strane uokolo, nasuprot pragovima, bijahu sve uokolo drvetom obloženi od zemlje do prozora. Prozori  su bili zastrti. </p>
<p id="v17"><sup><small>17</small></sup>  Od ulaza sve do unutrašnjosti Doma, a tako  i izvana te po svem zidu uokolo, iznutra i izvana, </p>
<p id="v18"><sup><small>18</small></sup>  bijahu  likovi kerubina i palma. Po jedna palma između dva kerubina,  a svaki kerubin imaše dva lica: </p>
<p id="v19"><sup><small>19</small></sup>  prema palmi s jedne strane  lice čovječje, a prema palmi s druge strane lice lavlje. Tako  bijaše po svemu Domu sve uokolo: </p>
<p id="v20"><sup><small>20</small></sup>  od zemlje do ponad vrata  bijahu izdjeljani kerubini i palme, a tako i po zidu Hekala. </p>
<p id="v21"><sup><small>21</small></sup>  Dovratnici Hekala bijahu četverouglasti. </p>
<p id="v22"><sup><small>22</small></sup>  Pred Svetištem nešto kao žrtvenik od drveta: tri lakta  visok, dva lakta dugačak i dva lakta širok. Uglovi mu, podnožje  i stranice bijahu od drveta. I čovjek mi reče: "Evo stola koji  je pred licem Jahvinim!" </p>
<p id="v23"><sup><small>23</small></sup>  I Hekal i Svetište imahu po dvoja vrata, </p>
<p id="v24"><sup><small>24</small></sup>  a svaka  vrata po dva krila što se obrtahu: dva krila u jednih i dva krila  u drugih vrata. </p>
<p id="v25"><sup><small>25</small></sup>  A na vratima Hekala bijahu izdjeljani kerubini  i palme, kao što bijahu izdjeljani i po zidovima. Izvana pred  trijemom bijaše drvena nadstrešnica. </p>
<p id="v26"><sup><small>26</small></sup>  Prozori s rešetkama  i palme bijahu s jedne i s druge strane na trijemu, u pobočnim  prostorijama Doma i na nadstrešnici. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/40">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 40</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/42">
          <span class="pr-2">Ezekiel - Poglavlje 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
