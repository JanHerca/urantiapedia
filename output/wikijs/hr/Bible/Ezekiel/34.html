<!--
title: "Ezekiel - Poglavlje 34"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/33">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 33</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/35">
          <span class="pr-2">Ezekiel - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, prorokuj protiv  Izraelovih pastira, prorokuj im i reci: 'Ovako govori Jahve Gospod:  Jao pastirima Izraelovim koji napasaju sami sebe! Ne moraju li  pastiri napasati stado? <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Mlijekom se hranite, vunom odijevate, ovnove tovne koljete, a stada ne pasete. </p>
<p id="v4"><sup><small>4</small></sup>  Nemoćnih ne krijepite, bolesnih ne liječite, ranjenih ne povijate, zalutalih natrag  ne dovodite, izgubljenih ne tražite, nego nasilno i okrutno njima  gospodarite. </p>
<p id="v5"><sup><small>5</small></sup>  I tako se ovce raspršiše nemajuć' pastira, i  raspršene postadoše plijen zvijerima. </p>
<p id="v6"><sup><small>6</small></sup>  Ovce lutaju po svim  gorama i visokim bregovima; po svoj su zemlji raspršene ovce  moje i nitko za njih ne pita, nikoga nema da ih traži.' </p>
<p id="v7"><sup><small>7</small></sup>  Zato, pastiri, čujte riječ Jahvinu: </p>
<p id="v8"><sup><small>8</small></sup>  'Tako mi života, riječ je Jahve Gospoda: zato što ovce moje postadoše plijen  i hrana zvijerima, nemajuć' pastira, dok pastiri moji ovaca mojih  ne traže nego sami sebe pasu, a ne pasu stada mojega - </p>
<p id="v9"><sup><small>9</small></sup>  zato, pastiri, čujte riječ Jahvinu: </p>
<p id="v10"><sup><small>10</small></sup>  Ovako govori Jahve Gospod:  'Evo me na pastire! Ovce svoje tražit ću iz ruku njihovih i neću  im dati da mi više stado pasu ni da sami sebe pasu: istrgnut  ću ovce iz usta njihovih, neće im više biti hrana.' </p>
<p id="v11"><sup><small>11</small></sup>  Jer ovako govori Jahve Gospod: 'Evo me, sam ću potražiti  ovce svoje i sam ću ih pasti! <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Kao što se pastir brine za  ovce svoje kad se nađe uza stado raspršeno, i ja ću se pobrinuti  za svoje ovce i skupit' ih iz svih mjesta u koje se raspršiše  u dan oblaka i mraka. </p>
<p id="v13"><sup><small>13</small></sup>  Izvest ću ih iz naroda, skupit ću ih  iz zemalja i dovesti ih u zemlju njihovu da ih pasem na gorama  izraelskim, po svim dolinama i travnjacima. </p>
<p id="v14"><sup><small>14</small></sup>  Past ću ih na  izvrsnim pašama, ovčinjaci će im biti na visokim gorama izraelskim;  ondje će počivati u dobrim ovčinjacima i past će na sočnim pašama, po gorama izraelskim. </p>
<p id="v15"><sup><small>15</small></sup>  Sam ću pasti ovce svoje i sam ću im  dati počinka - riječ je Jahve Gospoda. </p>
<p id="v16"><sup><small>16</small></sup>  Potražit ću izgubljenu, dovesti natrag zalutalu, povit ću ranjenu i okrijepiti nemoćnu, bdjeti nad pretilom i jakom - past ću ih pravedno.' </p>
<p id="v17"><sup><small>17</small></sup>  A vama, ovce moje, ovako govori Jahve Gospod: 'Evo me  da sudim između ovce i ovce, između ovnova i jaraca! </p>
<p id="v18"><sup><small>18</small></sup>  Zar  vam je malo pasti na dobroj paši te ostatak paše nogama gazite?  Malo vam je piti bistru vodu te ostatak nogama mutite? </p>
<p id="v19"><sup><small>19</small></sup>  A  moje ovce moraju pasti što vi nogama izgaziste, piti što vi nogama  zamutiste.' </p>
<p id="v20"><sup><small>20</small></sup>  Stoga ovako govori Jahve Gospod: 'Evo me da sudim između  ovce pretile i mršave! </p>
<p id="v21"><sup><small>21</small></sup>  Jer bokovima i plećima, bodući rogovima, slabe ovce guraste dok ih ne izguraste. </p>
<p id="v22"><sup><small>22</small></sup>  Ja ću izbaviti ovce  svoje da više ne budu plijenom i sudit ću između ovce i ovce. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Postavit ću im jednoga pastira koji će ih pasti, slugu svoga  Davida: on će ih sam pasti i bit će im pastir, </p>
<p id="v24"><sup><small>24</small></sup>  a ja, Jahve, bit ću njihov Bog, i moj sluga David bit će im knez. Ja, Jahve, rekoh! </p>
<p id="v25"><sup><small>25</small></sup>  I sklopit ću s njima Savez mira i uklonit ću iz zemlje  sve divlje zvijeri, i živjet će mirno u pustinji i spavati po  šumama. </p>
<p id="v26"><sup><small>26</small></sup>  Njih i sve oko brda svojega učinit ću blagoslovom  i dat ću im na vrijeme kišu, i bit će to kiša blagoslova. </p>
<p id="v27"><sup><small>27</small></sup>  I  drveće će poljsko donositi plodove, a zemlja će dati rod svoj.  I oni će mirno živjeti u svojoj zemlji i znat će da sam ja Jahve  kad slomim palice jarma njihova i kad ih izbavim iz ruku onih  što ih podjarmiše. </p>
<p id="v28"><sup><small>28</small></sup>  I neće više biti plijenom narodima, i  zvijeri ih više neće žderati, nego će mirno živjeti i nitko ih  neće plašiti. </p>
<p id="v29"><sup><small>29</small></sup>  I učinit ću da im probuja slavni nasad, i glad  ih više neće zatirati, u zemlji više neće podnositi rug narodÄa. </p>
<p id="v30"><sup><small>30</small></sup>  I znat će da sam ja, Jahve, Bog njihov, s njima i da su oni, dom Izraelov, narod moj - riječ je Jahve Gospoda. </p>
<p id="v31"><sup><small>31</small></sup>  Vi, ovce  moje, vi ste stado paše moje, a ja sam Bog vaš' - riječ je Jahve  Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/33">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 33</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/35">
          <span class="pr-2">Ezekiel - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 34:2-10 <i>Lažni pastiri</i>: <a href="/hr/The_Urantia_Book/165#p2_3">KU 165:2.3</a>. </li>
  <li id="fn2"><a href="#cite2">↑</a> 34:11-16 <i>Isus pravi pastir</i>: <a href="/hr/The_Urantia_Book/165#p2_8">KU 165:2.8</a>. </li>
  <li id="fn3"><a href="#cite3">↑</a> 34:22-31 <i># 1 Sluga Gospodnji</i>: <a href="/hr/The_Urantia_Book/136#p1_1">KU 136:1.1</a>. </li>
</ol>
</div>
