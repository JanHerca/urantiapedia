<!--
title: "Ezekiel - Poglavlje 5"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/4">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 4</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/6">
          <span class="pr-2">Ezekiel - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A ti, sine čovječji, uzmi mač naoštren, uzmi ga kao britvu  brijačku i obrij glavu i bradu. Zatim uzmi mjerice i porazdijeli. </p>
<p id="v2"><sup><small>2</small></sup>  Trećinu spali posred grada ognjem kad se navrše dani tvoje  opsade; trećinu uzmi i sasijeci mačem oko grada; trećinu baci  u vjetar - i svoj ću mač trgnuti na njih. </p>
<p id="v3"><sup><small>3</small></sup>  Uzmi malo i zaveži  u skute haljine. </p>
<p id="v4"><sup><small>4</small></sup>  Od toga opet nešto uzmi, baci u vatru i spali:  odatle će se razgorjeti vatra svemu domu Izraelovu!" </p>
<p id="v5"><sup><small>5</small></sup>  Ovako govori Jahve Gospod: "Ovo je Jeruzalem! Postavih  ga u središte naroda, okružih ga zemljama! </p>
<p id="v6"><sup><small>6</small></sup>  Ali se on odupro  mojim naredbama većma nego pogani, zakonima mojim većma nego  zemlje koje ga okružuju." </p>
<p id="v7"><sup><small>7</small></sup>  Stoga ovako govori Jahve Gospod:  "Buntovniji ste od naroda koji vas okružuju, ne hodite po mojim  zakonima i ne vršite ni mojih naredaba ni naredaba okolnih naroda." </p>
<p id="v8"><sup><small>8</small></sup>  Zato ovako govori Jahve Gospod: "Evo i mene protiv tebe! Izvršit ću sud svoj nad tobom na  oči svih naroda. </p>
<p id="v9"><sup><small>9</small></sup>  Zbog tvojih gadosti učinit ću s tobom što  još ne učinih nikada nit ću ikad učiniti: </p>
<p id="v10"><sup><small>10</small></sup>  posred tebe očevi  će jesti sinove, a sinovi očeve; izvršit ću sud svoj nad tobom  i sav ostatak tvoj predati svim vjetrovima! </p>
<p id="v11"><sup><small>11</small></sup>  Života mi moga!  - riječ je Jahve Gospoda - svakojakim grozotama i gadostima ti  uistinu oskvrnu moje Svetište. I ja ću sada brijati i oko se  moje neće sažaliti i neću se smilovati: </p>
<p id="v12"><sup><small>12</small></sup>  trećina će tvojih  žitelja posred tebe od kuge skončati i od gladi umrijeti; trećina  će oko tebe od mača pasti; trećinu ću predati vjetrovima - i  mač ću svoj trgnuti na njih! </p>
<p id="v13"><sup><small>13</small></sup>  Tako ću iskaliti gnjev svoj  i smirit će se jarost moja kad im se osvetim. I kad iskalim jarost  svoju nad njima, spoznat će da sam to ja, Jahve, u ljubomori  svojoj bio rekao. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Opustošit ću te, izvrgnut ću te ruglu naroda  koji te okružuju, na oči svim prolaznicima. </p>
<p id="v15"><sup><small>15</small></sup>  Da, bit ćeš na  ruglo i sramotu, opomena i užas okolnim narodima kad izvršim  protiv tebe sve svoje sudove kažnjavajući gnjevno, jarosno. Ja, Jahve, rekoh! </p>
<p id="v16"><sup><small>16</small></sup>  I kad na vas pustim ljute strijele gladi što  zatiru, koje ću pustiti na vas da vas uništim i glađu zatrem  - uništit ću vam i posljednju pričuvu kruha. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  A povrh gladi  pustit ću na vas i divlje zvijeri koje će ti djecu rastrgati;  kuga će te i krv preplaviti: pod mač ću te svoj okrenuti. Ja, Jahve, rekoh!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/4">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 4</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/6">
          <span class="pr-2">Ezekiel - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:13 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
  <li id="fn2"><a href="#cite2">↑</a> 5:16-17 <i>Prirodne katastrofe kao prokletstvo</i>: <a href="/hr/The_Urantia_Book/4#p5_3">KU 4:5.3</a>. </li>
</ol>
</div>
