<!--
title: "Ezekiel - Poglavlje 7"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/6">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 6</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/8">
          <span class="pr-2">Ezekiel - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Opet mi dođe riječ Jahvina i reče: </p>
<p id="v2"><sup><small>2</small></sup>  "Ti, sine čovječji, reci:  Ovako govori Jahve Gospod zemlji Izraelovoj: 'Primiče se kraj: bliži se konac zemlji na sve četiri strane  svijeta! </p>
<p id="v3"><sup><small>3</small></sup>  Sada je i tebi kraj: gnjev ću svoj na te izliti,  sudit ću ti prema putovima tvojim i na te ću oboriti sve gadosti  tvoje! </p>
<p id="v4"><sup><small>4</small></sup>  I moje te oči neće požaliti, neću ti se smilovati,  nego ću te nagraditi prema putovima tvojim, tvoje će gadosti  u tebi ostati. I znat ćete da sam ja Jahve.'" </p>
<p id="v5"><sup><small>5</small></sup>  Ovako govori Jahve: "Jedna nesreća, evo, dolazi! </p>
<p id="v6"><sup><small>6</small></sup>  Kraj  dolazi, dolazi ti kraj, evo, dolazi! </p>
<p id="v7"><sup><small>7</small></sup>  Kolo ti udesa dolazi, stanovniče zemlje! Dolazi tvoj čas, bliži se dan: strava je, a ne radost u gorama. </p>
<p id="v8"><sup><small>8</small></sup>  Eto, uskoro ću na te izliti gnjev i  iskalit ću na tebi srdžbu svoju! Sudit ću ti prema putovima tvojim  i oborit ću na te sve gadosti tvoje. </p>
<p id="v9"><sup><small>9</small></sup>  I moje te oči neće požaliti, neću ti se smilovati, nego ću ti platiti prema putovima tvojim  i tvoje će gadosti u tebi ostati! I spoznat ćete da sam ja Jahve  koji bije. </p>
<p id="v10"><sup><small>10</small></sup>  Evo, evo dolazi, kolo ti udesa dolazi, prut već  cvjeta i oholost pupa, </p>
<p id="v11"><sup><small>11</small></sup>  a nasilje se podiže kao žezlo bezbožnosti!  I nitko neće ostati od njih, nitko od njihova mnoštva. Ništa  od njihove buke, nema u njima vrijednosti. </p>
<p id="v12"><sup><small>12</small></sup>  Ide vrijeme, bliži  se dan! Tko kupuje, neka se ne raduje, a tko prodaje, neka ne  tuguje, jer se gnjev izlijeva na sve bogatstvo njegovo. </p>
<p id="v13"><sup><small>13</small></sup>  Jer  tko proda, neće više dobiti što je prodao, i nitko neće bezakonjem  ojačati život! </p>
<p id="v14"><sup><small>14</small></sup>  Trube trublje i sve je spremno, ali nitko  ne kreće u boj, jer gnjev se moj izlijeva na sve bučno mnoštvo. </p>
<p id="v15"><sup><small>15</small></sup>  Vani - mač, a unutra - kuga i glad! I tko je u polju, od mača će poginuti, a tko u gradu, glad će ga i kuga uništiti. </p>
<p id="v16"><sup><small>16</small></sup>  Koji uteku, sklonit će se u gore kao dolinski golubovi, a  ja ću ih sve istrijebiti, svakoga zbog bezakonja njegova, </p>
<p id="v17"><sup><small>17</small></sup>  i  sve će ruke klonuti, a koljena će svima malaksati. </p>
<p id="v18"><sup><small>18</small></sup>  U kostrijet  će se odjenuti, trepet će ih obuzeti, sva će lica sramota pokriti, sve će im glave oćelavjeti! </p>
<p id="v19"><sup><small>19</small></sup>  Srebro svoje pobacat će na ulice, a zlato će smatrati izmetom: u dan srdžbe Jahvine ni srebro  ni zlato neće ih izbaviti, duše im neće moći nasititi ni trbuha  napuniti, jer se o to spotakoše na grijeh. </p>
<p id="v20"><sup><small>20</small></sup>  Uzoholiše se zbog  divnoga nakita svojega; od njega napraviše kumire - grozote i  gadosti svoje: zato im ga pretvorih u izmet. </p>
<p id="v21"><sup><small>21</small></sup>  Dat ću ga u  ruke tuđincima da oplijene, razgrabe i oskvrnu. </p>
<p id="v22"><sup><small>22</small></sup>  Odvratit  ću od njih lice svoje: i neka se samo oskvrnjuje moja dragocjenost, neka u nju uđu provalnici i neka je oskvrnu! </p>
<p id="v23"><sup><small>23</small></sup>  Spremaj lance, jer je zemlja puna krvi i zločina koji zaslužuju smrt i grad  prepun nasilja! </p>
<p id="v24"><sup><small>24</small></sup>  Zato ću dovesti najgore narode da baštine  njihove domove. Slomit ću oholost nasilnika, i svetišta njihova  bit će oskvrnjena. </p>
<p id="v25"><sup><small>25</small></sup>  Dolazi tjeskoba! Tražit će mir, a mira  biti neće! </p>
<p id="v26"><sup><small>26</small></sup>  Dolazit će nevolja za nevoljom, jedna zla vijest  za drugom! I tražit će se viđenje u proroka; u svećenika neće  više biti Zakona ni u starješina savjeta! </p>
<p id="v27"><sup><small>27</small></sup>  Kralj će protužiti, a kneza će spopasti užas i ruke će puku zadrhtati, jer ću ih  nagraditi prema putovima njihovim i sudit ću im prema sudovima  njihovim. I znat će da sam ja Jahve." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/6">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 6</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/8">
          <span class="pr-2">Ezekiel - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
