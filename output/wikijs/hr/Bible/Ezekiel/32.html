<!--
title: "Ezekiel - Poglavlje 32"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/31">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 31</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/33">
          <span class="pr-2">Ezekiel - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine dvanaeste, dvanaestoga mjeseca, prvoga dana, dođe mi  riječ Jahvina: </p>
<p id="v2"><sup><small>2</small></sup>  "Sine čovječji, zaplači nad faraonom, kraljem  egipatskim, i kaži mu: 'Laviću naroda, propao si! Ti bješe kao krokodil u vodi, bučio si u rijekama svojim, nogama si vodu mutio, valove joj podizao!' </p>
<p id="v3"><sup><small>3</small></sup>  Ovako govori Jahve Gospod: 'Gle, razapet ću mrežu nad tobom sa skupom mnogih naroda: oni će te u mojoj mreži izvući. </p>
<p id="v4"><sup><small>4</small></sup>  Ostavit će te na zemlji, tresnuti tobom o tlo. Sve ptice nebeske na te ću pustiti i zvijeri zemaljske tobom ću nahraniti! </p>
<p id="v5"><sup><small>5</small></sup>  Meso ću ti razbacat' po gorama, doline ću prekriti strvinom tvojom. </p>
<p id="v6"><sup><small>6</small></sup>  Istekom iz tebe zemlju ću napojiti, krvlju tvojom po gorama, i korita riječna njome napuniti. </p>
<p id="v7"><sup><small>7</small></sup>  A kada te utrnem, nebesa ću potamniti i zvijezde na njima ugasiti! Oblakom ću sunce zastrijeti, i mjesec svjetlošću neće svijetliti. </p>
<p id="v8"><sup><small>8</small></sup>  Sva ću svjetlila na nebu zbog tebe utrnuti i mrak ću nad zemljom razastrijeti!' - riječ je Jahve Gospoda. </p>
<p id="v9"><sup><small>9</small></sup>  'Ucvilit ću srca mnogih naroda kad izgnanike tvoje odvedem  u zemlje tebi nepoznate. </p>
<p id="v10"><sup><small>10</small></sup>  Narode će mnoge strava uhvatiti, a njihovi će se kraljevi nad tobom užasnuti njima naočigled.  I na dan pada tvojega svatko će za svoj život neprestano strepiti.' </p>
<p id="v11"><sup><small>11</small></sup>  Jer ovako govori Jahve Gospod: 'Mač kralja babilonskoga na  te će se spustiti. </p>
<p id="v12"><sup><small>12</small></sup>  Tvoje ću mnoštvo pobiti mačevima junaka, najljući od svih naroda opustošit će ponos Egipta i sve mnoštvo  njegovo zatrijeti. </p>
<p id="v13"><sup><small>13</small></sup>  Svu ću stoku njegovu uništiti pokraj voda  obilnih. Ljudska ih noga više neće gaziti niti će ih životinjski  papak mutiti. </p>
<p id="v14"><sup><small>14</small></sup>  Onda ću im vode opet stišati i učinit ću da  im rijeke kao ulje teku!' - riječ je Jahve Gospoda. </p>
<p id="v15"><sup><small>15</small></sup>  'Kad zemlju egipatsku opustošim, kad bude opljačkano  što je na njoj, kad udarim sve žitelje njezine, znat će da sam  ja Jahve. </p>
<p id="v16"><sup><small>16</small></sup>  Tužaljka je to koja će se naricati. Naricat će  je kćeri naroda. Naricat će je nad Egiptom i nad svim njegovim  mnoštvom' - riječ je Jahve Gospoda." </p>
<p id="v17"><sup><small>17</small></sup>  Godine dvanaeste, prvoga mjeseca, petnaestoga dana, dođe  mi riječ Jahvina: </p>
<p id="v18"><sup><small>18</small></sup>  "Sine čovječji, nariči za egipatskim mnoštvom, gurni ga, njega i kćeri naroda slavnih, u podzemni kraj, k onima  što siđoše u jamu. </p>
<p id="v19"><sup><small>19</small></sup>  Od koga si bolji? Siđi i počini s neobrezanima. </p>
<p id="v20"><sup><small>20</small></sup>  Oni će pasti među one što ih mač pokosi. Ležaj će dobiti  sa svim mnoštvom. </p>
<p id="v21"><sup><small>21</small></sup>  Najhrabriji junaci govorit će mu iz srca  Podzemlja: 'Ti i pomoćnici tvoji siđite i počinite s neobrezanima, mačem pokošenima!' </p>
<p id="v22"><sup><small>22</small></sup>  Ondje je i Asirac i sva njegova gomila oko groba njegova  - svi pobijeni, mačem pokošeni. </p>
<p id="v23"><sup><small>23</small></sup>  Grobovi im leže na dnu jame  i sva mu je gomila oko grobova njegova - svi, nekoć užas u zemlji  živih, sada pobijeni, mačem pokošeni. </p>
<p id="v24"><sup><small>24</small></sup>  Ondje Elam i sve mnoštvo njegovo oko groba njegova -  svi pobijeni, mačem pokošeni, neobrezani u podzemni kraj mrtvih  siđoše: nekoć užas u zemlji živih, snose sad sramotu svoju s  onima što u jamu siđoše. </p>
<p id="v25"><sup><small>25</small></sup>  Usred pobijenih ležaj smjestiše  njemu i mnoštvu oko groba njegova - sve neobrezani, mačem probodeni:  nekoć užas u zemlji živih, snose sad sramotu svoju s onima što  u jamu siđoše, među pobijene položeni. </p>
<p id="v26"><sup><small>26</small></sup>  Ondje je Mešek i Tubal i sve mnoštvo njegovo, s grobovima  oko groba njegova - svi neobrezani, mačem probodeni, nekoć užas  u zemlji živih. </p>
<p id="v27"><sup><small>27</small></sup>  Ne leže s junacima davno palima, u Podzemlje  siđoše s oružjem, s mačem pod glavom i sa štitom na kostima,  jer bijahu užas junacima u zemlji živih. </p>
<p id="v28"><sup><small>28</small></sup>  I ti ćeš ležati  usred neobrezanih, mačem pokošenih. </p>
<p id="v29"><sup><small>29</small></sup>  Ondje je Edom i svi njegovi kraljevi i knezovi: unatoč  svojemu junaštvu, i oni leže zajedno s onima što su mačem pokošeni, s neobrezanima, s onima koji u jamu siđoše. </p>
<p id="v30"><sup><small>30</small></sup>  Ondje su knezovi sjevera i svi Sidonci, i oni siđoše  među probodene. Unatoč užasu svojega junaštva, leže neobrezani, s mačem probodenima, snoseći svoju sramotu s onima što u jamu  siđoše. </p>
<p id="v31"><sup><small>31</small></sup>  Vidjet će ih faraon i utješit će se zbog svog mnoštva  - faraon i sva vojska njegova mačem pokošena, riječ je Jahve  Gospoda! </p>
<p id="v32"><sup><small>32</small></sup>  Jer je zadavao strah u zemlji živih, faraon i sve  mnoštvo njegovo leže s neobrezanima, s mačem pokošenima - riječ  je Jahve Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/31">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 31</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/33">
          <span class="pr-2">Ezekiel - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
