<!--
title: "Ezekiel - Poglavlje 45"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/44">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 44</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/46">
          <span class="pr-2">Ezekiel - Poglavlje 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad budete zemlju ždrijebom dijelili u baštinu, prinesite  kao prinos pridržan Jahvi jedan sveti dio zemlje, dugačak dvadeset  i pet tisuća lakata, širok deset tisuća; to neka bude sveto područje  uzduž i poprijeko. </p>
<p id="v2"><sup><small>2</small></sup>  Od toga neka bude za Svetište četvorina  od pet stotina lakata i čistina od deset lakata uokolo. </p>
<p id="v3"><sup><small>3</small></sup>  Od  toga područja izmjeri u dužinu dvadeset i pet tisuća lakata,  a u širinu deset tisuća: tu neka bude Svetište - Svetinja nad  svetinjama. </p>
<p id="v4"><sup><small>4</small></sup>  Taj sveti dio zemlje pripada svećenicima koji  služe u Svetištu i koji pristupaju k Jahvi da mu služe: tu neka  im bude mjesto za kuće; i to neka je sveto mjesto koje pripada  Svetištu. </p>
<p id="v5"><sup><small>5</small></sup>  Dvadeset i pet tisuća u dužinu i deset tisuća u  širinu neka bude levitima koji služe Domu: neka ondje sagrade  gradove u kojima će stanovati. </p>
<p id="v6"><sup><small>6</small></sup>  Za posjed gradu dodijelite pet tisuća lakata u širinu  i dvadeset i pet tisuća lakata u dužinu usporedo sa svetim područjem:  to će pripadati svemu domu Izraelovu. </p>
<p id="v7"><sup><small>7</small></sup>  Knezu pripada dio s obje strane svetoga područja i gradskoga  posjeda - duž svetoga područja i duž gradskoga posjeda - od zapadne  strane prema zapadu i od istočne strane prema istoku, a dužina  neka bude jednaka svakom tom dijelu, od zapadne do istočne granice. </p>
<p id="v8"><sup><small>8</small></sup>  To neka bude njegova zemlja, posjed u Izraelu, da knezovi  više ne tlače narod moj i da zemlju dadu domu Izraelovu po plemenima.' </p>
<p id="v9"><sup><small>9</small></sup>  Ovako govori Jahve Gospod: 'Dosta je, knezovi Izraelovi!  Okanite se nasilja i pljačke i vršite zakon i pravdu; izbavite  narod moj od svojih tražbina - riječ je Jahve Gospoda. </p>
<p id="v10"><sup><small>10</small></sup>  Mjerite  pravom mjerom: pravom efom i pravim batom. </p>
<p id="v11"><sup><small>11</small></sup>  Efa i bat neka  jednako hvataju: bat neka iznosi desetinu homera i efa desetinu  homera - neka im mjera bude prema homeru. </p>
<p id="v12"><sup><small>12</small></sup>  Šekel neka bude  dvadeset gera; mina neka vam bude dvadeset šekela, dvadeset i  pet šekela i petnaest šekela. </p>
<p id="v13"><sup><small>13</small></sup>  Ovo je prinos koji ćete prinositi: šestinu efe od svakoga  homera pšenice i šestinu efe od svakoga homera ječma. </p>
<p id="v14"><sup><small>14</small></sup>  A za  ulje ova je uredba: desetina bata od svakoga kora - deset bata  jedan je kor. </p>
<p id="v15"><sup><small>15</small></sup>  Od svakoga stada od dvije stotine ovaca sa sočnih izraelskih  pašnjaka po jednu ovcu za žrtvu prinosnicu, paljenicu i pričesnicu  - vama za pomirenje - riječ je Jahve Gospoda. </p>
<p id="v16"><sup><small>16</small></sup>  Sav narod zemlje  duguje ovaj prinos knezu Izraelovu. </p>
<p id="v17"><sup><small>17</small></sup>  A knez je dužan davati  žrtve paljenice, prinosnice i ljevanice za svetkovine i za mlađake, za subote i blagdane doma Izraelova: on neka se postara za okajnicu, za pomirnicu, prinosnicu, paljenicu i pričesnicu za pomirenje  doma Izraelova.' </p>
<p id="v18"><sup><small>18</small></sup>  Ovako govori Jahve Gospod: 'Prvoga mjeseca, prvoga dana  u mjesecu, uzmi june bez mane i okaj njime Svetište. </p>
<p id="v19"><sup><small>19</small></sup>  Svećenik  neka uzme krvi te žrtve okajnice i neka njome pomaže dovratnike  Doma i sva četiri ugla pojasa žrtveničkoga i dovratnike vrata  unutrašnjega predvorja. </p>
<p id="v20"><sup><small>20</small></sup>  Tako neka učini i sedmoga dana istoga  mjeseca za svakoga koji je sagriješio iz slabosti i neznanja.  Tako ćete dovršiti pomirenje Doma. </p>
<p id="v21"><sup><small>21</small></sup>  Prvoga mjeseca, četrnaestoga  dana u mjesecu, svetkujte Pashu, sedmodnevni blagdan, kad se  blaguju beskvasni hljebovi. </p>
<p id="v22"><sup><small>22</small></sup>  Toga dana neka knez za se i za  sav puk zemlje prinese june za okajnicu. </p>
<p id="v23"><sup><small>23</small></sup>  Sedam dana blagdana  neka prinosi za paljenicu Jahvi sedam junčića i sedam ovnova  bez mane - svaki dan tih sedam dana - i svaki dan jarca kao okajnicu. </p>
<p id="v24"><sup><small>24</small></sup>  A kao prinosnicu neka prinese efu po svakom juncu i efu po  ovnu i hin ulja na svaku efu. </p>
<p id="v25"><sup><small>25</small></sup>  Sedmoga mjeseca, petnaestoga dana u mjesecu, neka o blagdanu  isto toliko prinosi sedam dana: isto toliko okajnica, paljenica, prinosnica i ulja.' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/44">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 44</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/46">
          <span class="pr-2">Ezekiel - Poglavlje 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
