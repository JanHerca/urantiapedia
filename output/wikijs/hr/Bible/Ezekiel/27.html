<!--
title: "Ezekiel - Poglavlje 27"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/26">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 26</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/28">
          <span class="pr-2">Ezekiel - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "A ti sine čovječji, udari u tužaljku  nad Tirom </p>
<p id="v3"><sup><small>3</small></sup>  i reci Tiru što leži na ulazu u more i trguje s  narodima bezbrojnih otoka: 'Ovako govori Jahve Gospod: Tire što govoraše: Ja sam lađa prekrasna, izvanredne ljepote. </p>
<p id="v4"><sup><small>4</small></sup>  Tvoje međe sežu u more duboko, graditelji tvoji besprimjerno te lijepa načiniše. </p>
<p id="v5"><sup><small>5</small></sup>  Od senirskih čempresa oplate ti sagradiše, cedar libanonski uzeše, jarbole ti podigoše; </p>
<p id="v6"><sup><small>6</small></sup>  od bašanskih hrastova istesaše ti vesla, od bjelokosti i šimšira s kitijimskog otočja palubu ti načiniše! </p>
<p id="v7"><sup><small>7</small></sup>  Od vezena lana egipatskog bijahu ti jedra da ti budu zastava! A grimiz i skrlet s eliških otoka staviše ti za krovišta. </p>
<p id="v8"><sup><small>8</small></sup>  Žitelji Sidona i Arvada bjehu ti veslači, a mudraci tvoji, Tire, bijahu ti kormilari! </p>
<p id="v9"><sup><small>9</small></sup>  Starješine gebalske i vještaci popravljahu kvarove tvoje. Sve morske lađe i mornari bijahu tvoji i s tobom trgovahu! </p>
<p id="v10"><sup><small>10</small></sup>  Perzijanci, Ludijci i Putijci u tvojoj vojsci bijahu ratnici, u tebi vješahu štitove i kacige; oni ti sjaj davahu. </p>
<p id="v11"><sup><small>11</small></sup>  Sinovi  arvadski s vojnicima na bedemima tvojim uokrug čuvahu ti kule.  O zidove ti uokolo štitove vješahu da uzveličaju jedinstvenu  ljepotu tvoju! </p>
<p id="v12"><sup><small>12</small></sup>  Zbog bogatstva tvoga golemog čak i Taršiš  s tobom trgovaše, plaćajući srebrom i gvožđem, olovom i kositrom  trg tvoj. </p>
<p id="v13"><sup><small>13</small></sup>  Javan i Tubal i Mešek s tobom trgovahu: davahu  ljude i suđe mjedeno za trg tvoj. </p>
<p id="v14"><sup><small>14</small></sup>  Oni iz Bet Togarme davahu  konje, trkaće konjiće i mazge. </p>
<p id="v15"><sup><small>15</small></sup>  I sinovi Dedanovi s tobom  trgovahu. Mnogi ti otoci bijahu podložni: plaćahu ti daću u bjelokosti  i ebanovini. </p>
<p id="v16"><sup><small>16</small></sup>  Zbog obilja robe tvoje Edom s tobom trgovaše.  Davahu ti za trg dragulje, purpur i vezivo, koralje, rubine i  bez; </p>
<p id="v17"><sup><small>17</small></sup>  i Judeja i zemlja Izraelova trgovahu s tobom: minitskim  žitom, voskom, medom, uljem i balzamom trg tvoj plaćahu! </p>
<p id="v18"><sup><small>18</small></sup>  Zbog  obilja trga tvojeg, silnoga ti blaga, i Damask s tobom trgovaše  za helbonsko vino i saharsku vunu. </p>
<p id="v19"><sup><small>19</small></sup>  I Dan i Javan iz Uzala  za trg tvoj prekaljeno gvožđe mijenjahu, cimet i slatku trsku. </p>
<p id="v20"><sup><small>20</small></sup>  Dedan s tobom trgovaše prostirkama jahačkim. </p>
<p id="v21"><sup><small>21</small></sup>  Arapi i  kedarski knezovi mijenjahu se s tobom, trg ti plaćajući jaganjcima, jarcima i ovnovima. </p>
<p id="v22"><sup><small>22</small></sup>  Trgovci iz Šebe i Rame trgovahu s tobom, za trg ti davahu najbolje dragulje i zlato. </p>
<p id="v23"><sup><small>23</small></sup>  Haran, Kane  i Eden, trgovci Šebe, Asirije i Kišmada trgovahu s tobom. Mijenjahu  za trg tvoj </p>
<p id="v24"><sup><small>24</small></sup>  skupocjene halje, purpurne i vezene plašteve, sagove šarene i užad čvrsto pletenu. </p>
<p id="v25"><sup><small>25</small></sup>  Taršiške su lađe nakrcane  prevozile robu tvoju! Bješe tako puna i teška veoma. </p>
<p id="v26"><sup><small>26</small></sup>  Na pučinu morsku, na mnoga te mora izvedoše veslači. Istočni te vjetar razbi na pučini morskoj! </p>
<p id="v27"><sup><small>27</small></sup>  Tvoje blago i trg ti, rukodjela tvoja, lađari tvoji i krmilari, popravljači pukotina, mjenjači trga tvojeg, svi ratnici na tebi i sve mnoštvo posred tebe potonut će na dno morsko na dan tvoga brodoloma! </p>
<p id="v28"><sup><small>28</small></sup>  Na vapaj ti krmilara obale će zadrhtati. </p>
<p id="v29"><sup><small>29</small></sup>  I sići će s lađa svojih svi veslači, svi lađari i svi krmilari i ostat će na kopnu. </p>
<p id="v30"><sup><small>30</small></sup>  Za tobom će glasno naricati i kukati gorko. Pepelom će posut glave, i valjat se u prašini; </p>
<p id="v31"><sup><small>31</small></sup>  zbog tebe će glave obrijati, kostrijet će pripasati, ojađene duše za tobom naricati, i kukati gorko. </p>
<p id="v32"><sup><small>32</small></sup>  U žalosti će ti tužbalicu zapjevati, nad tobom će protužiti: 'Koji grad k'o Tir ponosan bješe posred mora?' </p>
<p id="v33"><sup><small>33</small></sup>  Jer kad bi on blago iskrcao, mnoge bi narode njima nasitio! Obiljem bogatstva i trga mnoge bi kraljeve zemaljske usrećio. </p>
<p id="v34"><sup><small>34</small></sup>  A sada te, evo, valovi smrskaše, potonu u dubine morske! Blago tvoje i sva posada potonuše s tobom. </p>
<p id="v35"><sup><small>35</small></sup>  Svi žitelji otočki zbog tebe se prestraviše. Kraljevi se njini naježiše, glave pokunjiše. </p>
<p id="v36"><sup><small>36</small></sup>  Trgovci narodÄa zviždahu za tobom, jer ti strašilo posta i nestade zauvijek!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/26">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 26</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/28">
          <span class="pr-2">Ezekiel - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
