<!--
title: "Ezekiel - Poglavlje 37"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/36">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 36</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/38">
          <span class="pr-2">Ezekiel - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I spusti se na me ruka Jahvina i Jahve me u svojem duhu izvede  i postavi usred doline pune kostiju. </p>
<p id="v2"><sup><small>2</small></sup>  Provede me kroz njih, svuda oko njih, i gle, bijaše ih u dolini veoma mnogo i bijahu  sasvim suhe! </p>
<p id="v3"><sup><small>3</small></sup>  Reče mi: "Sine čovječji, mogu li ove kosti oživjeti?"  Ja odgovorih: "Jahve Gospode, to samo ti znaš!" </p>
<p id="v4"><sup><small>4</small></sup>  Tad mi reče:  "Prorokuj ovim kostima i reci im: 'O suhe kosti, čujte riječ  Jahvinu!' </p>
<p id="v5"><sup><small>5</small></sup>  Ovako govori Jahve Gospod ovim kostima: 'Evo, duh  ću svoj udahnuti u vas i oživjet ćete! </p>
<p id="v6"><sup><small>6</small></sup>  Žilama ću vas ispreplesti, mesom obložiti, kožom vas obaviti i duh svoj udahnuti u vas  i oživjet ćete - i znat ćete da sam ja Jahve!'" </p>
<p id="v7"><sup><small>7</small></sup>  I ja stadoh prorokovati kao što mi bješe zapovjeđeno.  I dok sam prorokovao, nastade šuškanje i pomicanje i kosti se  stadoše pribirati. </p>
<p id="v8"><sup><small>8</small></sup>  Pogledah, i gle, po njima narasle žile  i meso; kožom se presvukoše, ali duha još ne bijaše u njima. </p>
<p id="v9"><sup><small>9</small></sup>  I reče mi: "Prorokuj duhu, sine čovječji, prorokuj i reci:  'Ovako govori Jahve Gospod: Od sva četiri vjetra dođi, duše,  i dahni u ova trupla da ožive!'" </p>
<p id="v10"><sup><small>10</small></sup>  I stadoh prorokovati kao  što mi zapovjedi, i duh uđe u njih i oživješe i stadoše na noge  - vojska vrlo, vrlo velika. </p>
<p id="v11"><sup><small>11</small></sup>  Reče mi: "Sine čovječji, te kosti - to je sav dom Izraelov.  Evo, oni vele: 'Usahnuše nam kosti i propade nam nada, pogibosmo!' </p>
<p id="v12"><sup><small>12</small></sup>  Zato prorokuj i reci im. 'Ovako govori Jahve Gospod: Ja ću  otvoriti vaše grobove, izvesti vas iz vaših grobova, narode moj, i odvesti vas u zemlju Izraelovu! </p>
<p id="v13"><sup><small>13</small></sup>  I znat ćete da sam ja  Jahve kad otvorim grobove vaše i kad vas izvedem iz vaših grobova, moj narode! </p>
<p id="v14"><sup><small>14</small></sup>  I duh svoj udahnut ću u vas da oživite, i dovest  ću vas u vašu zemlju, i znat ćete da ja, Jahve govorim i činim'  - riječ je Jahve Gospoda." <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  I dođe mi riječ Jahvina: </p>
<p id="v16"><sup><small>16</small></sup>  "Sine čovječji, uzmi drvo  i napiši na njemu: 'Juda i sinovi Izraelovi, njegovi saveznici!'  Onda uzmi drugo drvo i napiši na njemu: 'Josip - drvo Efrajimovo  - i sav dom Izraelov, njegov saveznik.' </p>
<p id="v17"><sup><small>17</small></sup>  I sastavi ih u jedno  drvo da budu kao jedno u tvojoj ruci! </p>
<p id="v18"><sup><small>18</small></sup>  A kad te sinovi tvojega  naroda zapitaju: 'Hoćeš li nam objasniti što to znači?' - </p>
<p id="v19"><sup><small>19</small></sup>  reci  im: 'Ovako govori Jahve Gospod: Evo, uzet ću drvo Josipovo, što  je u ruci Efrajimovoj, drvo Josipovo i Izraelovih plemena, njegovih  saveznika, i sastavit ću ga s drvetom Judinim te ću od njih načiniti  jedno; oba će biti jedno u mojoj ruci.' </p>
<p id="v20"><sup><small>20</small></sup>  Oba drveta na koja to napišeš neka ti budu u ruci, njima  naočigled. </p>
<p id="v21"><sup><small>21</small></sup>  I reci im: 'Ovako govori Jahve Gospod: Evo, skupit  ću sinove Izraelove iz naroda u koje dođoše, skupit ću ih odasvud  i odvesti ih u zemlju njihovu. </p>
<p id="v22"><sup><small>22</small></sup>  I načinit ću od njih jedan  narod u zemlji, u gorama Izraelovim, i bit će im svima jedan  kralj, i oni više neće biti dva naroda i neće više biti razdijeljeni  na dva kraljevstva. </p>
<p id="v23"><sup><small>23</small></sup>  I neće se više kaljati svojim kumirima, ni svojim grozotama, ni opačinama. Izbavit ću ih od svih njihovih  nevjera kojima zgriješiše i očistit ću ih, i oni će biti moj  narod, a ja njihov Bog. </p>
<p id="v24"><sup><small>24</small></sup>  I sluga moj David bit će im kralj  i svima će im biti jedan pastir. Živjet će po mojim zakonima, čuvajući i vršeći moje naredbe. </p>
<p id="v25"><sup><small>25</small></sup>  Boravit će u zemlji koju  dadoh sluzi svome Jakovu, u kojoj življahu oci vaši: u njoj će  stanovati oni i njihovi sinovi, i sinovi sinova njihovih dovijeka.  I moj sluga David bit će im knez dovijeka. </p>
<p id="v26"><sup><small>26</small></sup>  Sklopit ću s njima  savez mira; bit će to Savez vječan s njima. Utvrdit ću ih i razmnožiti  i postavit ću Svetište svoje zauvijek među njih. </p>
<p id="v27"><sup><small>27</small></sup>  Moj će Šator  biti među njima i ja ću biti Bog njihov, a oni narod moj! </p>
<p id="v28"><sup><small>28</small></sup>  I  kad Svetište moje bude zauvijek među njima, znat će svi narodi  da sam ja Jahve, koji posvećujem Izraela.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/36">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 36</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/38">
          <span class="pr-2">Ezekiel - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 37:14 <i>Božji duh živi u nama (T/A)</i>: <a href="/hr/The_Urantia_Book/16#p9_4">KU 16:9.4</a>.  <i>Duh u čovjeku (Ispravljač misli)</i>: <a href="/hr/The_Urantia_Book/103#p1_6">KU 103:1.6</a>.  <i>Bog prebiva u tvojoj duši</i>: <a href="/hr/The_Urantia_Book/133#p4_4">KU 133:4.4</a>.  <i>Božji duh živi u nama</i>: <a href="/hr/The_Urantia_Book/167#p7_4">KU 167:7.4</a>.  <i>Božji duh u vama (T/A)</i>: <a href="/hr/The_Urantia_Book/2#p5_6">KU 2:5.6</a>.  <i>Božje kraljevstvo je u vama</i>: <a href="/hr/The_Urantia_Book/195#p10_4">KU 195:10.4</a>.  <i>Živi Duh Oca (TA)</i>: <a href="/hr/The_Urantia_Book/146#p3_5">KU 146:3.5</a>.  <i>Unutarnji duh</i>: <a href="/hr/The_Urantia_Book/134#p4_7">KU 134:4.7</a>.  <i>Bog prebiva u tebi</i>: <a href="/hr/The_Urantia_Book/148#p6_10">KU 148:6.10</a>.  <i>Duh Božji u čovjeku</i>: <a href="/hr/The_Urantia_Book/34#p6_7">KU 34:6.7</a>.  <i>Božji duh živi u nama</i>: <a href="/hr/The_Urantia_Book/133#p4_5">KU 133:4.5</a>.  <i>Duh Božji u nama</i>: <a href="/hr/The_Urantia_Book/141#p2_1">KU 141:2.1</a>.  <i>Kraljevstvo Božje u nama</i>: <a href="/hr/The_Urantia_Book/170#p2_20">KU 170:2.20</a>.  <i>Božji duh u tebi</i>: <a href="/hr/The_Urantia_Book/5#p2_3">KU 5:2.3</a>.  <i>Bog prebiva u nama</i>: <a href="/hr/The_Urantia_Book/12#p7_12">KU 12:7.12</a>.  <i>Kraljevstvo Božje je u vama</i>: <a href="/hr/The_Urantia_Book/140#p1_5">KU 140:1.5</a>.  <i>On živi u nama</i>: <a href="/hr/The_Urantia_Book/3#p1_4">KU 3:1.4</a>.  <i>Kraljevstvo u tebi</i>: <a href="/hr/The_Urantia_Book/170#p1_8">KU 170:1.8</a>.  <i>Božji duh živi u čovjekovom srcu</i>: <a href="/hr/The_Urantia_Book/131#p10_4">KU 131:10.4</a>.  <i>Božji duh prebiva u ljudskoj duši</i>: <a href="/hr/The_Urantia_Book/131#p10_2">KU 131:10.2</a>.  <i>Duh koji prebiva u nama: Ispravljač</i>: <a href="/hr/The_Urantia_Book/107#p4_7">KU 107:4.7</a>. </li>
</ol>
</div>
