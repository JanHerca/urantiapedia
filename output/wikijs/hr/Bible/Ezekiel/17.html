<!--
title: "Ezekiel - Poglavlje 17"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/16">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 16</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/18">
          <span class="pr-2">Ezekiel - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dođe mi riječ Jahvina: </p>
<p id="v2"><sup><small>2</small></sup>  "Sine čovječji, smisli zagonetku  i iznesi prispodobu domu Izraelovu! Reci: </p>
<p id="v3"><sup><small>3</small></sup>  'Ovako govori Jahve  Gospod:  Velik orao, velikih krila, duga perja, gusta, šarena paperja, doletje na Libanon i zgrabi cedrov vrh; </p>
<p id="v4"><sup><small>4</small></sup>  odlomi mu najvišu grančicu, odnese je u zemlju trgovaca i spusti je u grad prodavača. </p>
<p id="v5"><sup><small>5</small></sup>  Onda uze izdanak iz zemlje, u plodnu ga njivu posadi, kraj obilnih voda stavi, kao vrbu usadi. </p>
<p id="v6"><sup><small>6</small></sup>  Izdanak proklija, bujan izbi čokot, onizak izraste, mladice mu k orlu segnuše, a pod njim mu žilje bješe; u bujan se razvi čokot, potjera izdanke, mladice razgrana. </p>
<p id="v7"><sup><small>7</small></sup>  Bijaše i drugi orao, velik i velikih krila, gusta perja. I gle, čokot k njemu žilje pruži, k njemu upravi grančice svoje da ga natapa bolje od tla u koje bi zasađen. </p>
<p id="v8"><sup><small>8</small></sup>  Na plodnoj njivi, kraj obilnih voda, bješe zasađen: mogao je tjerat' mladice, uroditi rodom, k'o veličanstveni trs izrasti.' </p>
<p id="v9"><sup><small>9</small></sup>  Reci: 'Ovako govori Jahve Gospod: Hoće l' uspijevati? Neće l' mu orao sve žilje izguliti? Neće l' mu sve plodove potrgati? Neće l' mu sve mladice, čim izbiju, sasušiti? Da, i bez snažne mišice, i bez mnoštva naroda, iščupat će ga iz korijena! </p>
<p id="v10"><sup><small>10</small></sup>  Gle, zasađen je! Hoće l' uspijevati? Čim ga takne istočnjak, neće l' sav usahnuti? Da, na lijehama iz kojih niče uvenut će.'" </p>
<p id="v11"><sup><small>11</small></sup>  Dođe mi riječ Jahvina: </p>
<p id="v12"><sup><small>12</small></sup>  "Reci domu odmetničkome: 'Zar  ne znate što ovo znači?' Reci im: 'Eto, dođe kralj babilonski  u Jeruzalem, zarobi mu kralja i sve knezove, odvede ih k sebi  u Babilon. </p>
<p id="v13"><sup><small>13</small></sup>  Odvede i izdanak iz kraljevskoga koljena, sklopi  s njima savez i zakletvom se obveza, pošto odvede sve mogućnike  iz zemlje, </p>
<p id="v14"><sup><small>14</small></sup>  da će kraljevstvo ostati neznatno i da se neće  dizati, nego će čuvati i držati savez s njime. </p>
<p id="v15"><sup><small>15</small></sup>  Ali se on od njega odmetnu; poslanike uputi u Egipat, tražeći od njega konje i jaku vojsku. Hoće li uspjeti? Može  li umaći onaj tko tako radi? Raskinu savez, pa da umakne? </p>
<p id="v16"><sup><small>16</small></sup>  Života  mi moga, riječ je Jahve Gospoda: jer prezre zakletvu kralja koji  ga na prijestolje posadi i razvrže savez s njime, u njegovoj  će zemlji umrijeti, usred Babilona! </p>
<p id="v17"><sup><small>17</small></sup>  Svojom silnom vojskom  i mnoštvom naroda faraon mu neće pomoći u boju kad onaj digne  nasipe i sagradi kule opsadne da mu zatre mnogo ljudstvo. </p>
<p id="v18"><sup><small>18</small></sup>  Prezreo  je zakletvu, razvrgao savez. Da, iako ruku bijaše dao, sve to  učini! Ne, neće umaći!' </p>
<p id="v19"><sup><small>19</small></sup>  Stoga ovako govori Jahve Gospod: 'Života mi moga, zakletvu  što je prezre i savez što ga razvrže oborit ću na glavu njegovu! </p>
<p id="v20"><sup><small>20</small></sup>  Mrežu ću nad njim razapeti i uhvatit će se u moju zamku,  pa ću ga odvesti u Babilon i ondje mu suditi zbog nevjere kojom  mi se iznevjeri. </p>
<p id="v21"><sup><small>21</small></sup>  Cvijet vojske njegove od mača će pasti,  a ostatak se raspršiti u sve vjetrove. I spoznat ćete da ja,  Jahve, tako rekoh.' </p>
<p id="v22"><sup><small>22</small></sup>  Ovako govori Jahve Gospod: 'S vrha cedra velikoga, s vrška mladih grana njegovih, odlomit ću grančicu i posadit' je na gori visokoj, najvišoj. </p>
<p id="v23"><sup><small>23</small></sup>  Na najvišoj gori izraelskoj nju ću zasaditi: razgranat će se ona, plodom uroditi. </p>
<p id="v24"><sup><small>24</small></sup>  I sve će poljsko drveće znati da ja sam Jahve koji visoko drvo ponizujem, a nisko uzvisujem; zeleno drvo sušim, a drvu suhu dajem da rodi. Ja, Jahve, rekoh i učinit ću!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/16">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 16</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/18">
          <span class="pr-2">Ezekiel - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
