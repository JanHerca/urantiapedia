<!--
title: "Ezekiel - Poglavlje 38"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/37">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 37</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/39">
          <span class="pr-2">Ezekiel - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, okreni lice ka  Gogu, u zemlji Magogu, velikom knezu Mešeka i Tubala, prorokuj  protiv njega. </p>
<p id="v3"><sup><small>3</small></sup>  Reci: 'Ovako govori Jahve Gospod: Evo me na  te, Gože, veliki kneže Mešeka i Tubala! </p>
<p id="v4"><sup><small>4</small></sup>  Namamit ću te i metnut  ću ti žvale u čeljusti, izvest ću tebe i svu tvoju vojsku - konje  i konjanike, silno mnoštvo u potpunoj opremi - sve u oklopima  i sa štitovima, sve vične maču. </p>
<p id="v5"><sup><small>5</small></sup>  S njima je i Perzija, Etiopija i Put - svi sa štitovima  i pod kacigama; </p>
<p id="v6"><sup><small>6</small></sup>  zatim Gomer i sve čete njegove, Bet Togarma  s krajnjega sjevera i sve čete njezine - silan narod s tobom! </p>
<p id="v7"><sup><small>7</small></sup>  Dobro se spremi ti i sve mnoštvo što se oko tebe skupilo i  stani mu na čelo! </p>
<p id="v8"><sup><small>8</small></sup>  Poslije mnogo dana dobit ćeš zapovijed;  poslije mnogo godina navalit ćeš na zemlju, izbavljenu od mača  i skupljenu iz mojih naroda, na gore Izraelove, nekoć zadugo  puste: otkako ih izvedoh iz naroda, svi spokojno žive. </p>
<p id="v9"><sup><small>9</small></sup>  Dići  ćeš se, doći kao nevrijeme, kao oblak što prekrije zemlju, ti  i tvoje čete, a s vama sila naroda!' </p>
<p id="v10"><sup><small>10</small></sup>  Ovako govori Jahve Gospod: 'U onaj će ti se dan misli  rojiti u srcu i skovat ćeš zao naum. </p>
<p id="v11"><sup><small>11</small></sup>  Reći ćeš: 'Hajde da  se dignem na zemlju nebranjenu, da navalim na miran narod koji  spokojno živi bez zidina i bez prijevornica i bez vrata: </p>
<p id="v12"><sup><small>12</small></sup>  pa  da se plijena naplijenim i pljačke napljačkam - da ruku stavim  na razvaline opet napučene i na narod iz narÄodÄa sakupljen,  koji se bavi stadima i imanjem i živi u središtu zemlje.' </p>
<p id="v13"><sup><small>13</small></sup>  Šeba, Dedan i trgovci taršiški i svi njihovi lavići pitat će te: 'Zar  zato dolaziš plijeniti? I zar si radi pljačke toliku gomilu skupio  da odneseš srebro i zlato, da otmeš stoku i imanje i da se plijena  velikoga naplijeniš?' </p>
<p id="v14"><sup><small>14</small></sup>  Zato prorokuj, sine čovječji, i reci Gogu: 'Ovako govori  Jahve Gospod: U onaj dan kad narod moj izraelski bude spokojno  živio, ti ćeš se podići! </p>
<p id="v15"><sup><small>15</small></sup>  Doći ćeš iz svoga sjedišta, s krajnjega  sjevera, ti i s tobom mnogo naroda, sve samih konjanika, silno  mnoštvo, golema vojska. </p>
<p id="v16"><sup><small>16</small></sup>  Navalit ćeš na Izraela, narod moj, kao oblak kad pokrije zemlju. U posljednje dane dovest ću te  na svoju zemlju da me narodi upoznaju, kad na tebi, Gože, njima  naočigled, pokažem svetost svoju.' </p>
<p id="v17"><sup><small>17</small></sup>  Ovako govori Jahve Gospod: 'Nisi li ti onaj o kome sam  govorio, u davne dane, preko slugu svojih, proroka Izraelovih, koji u ono vrijeme prorokovaše da ću te na njih dovesti? </p>
<p id="v18"><sup><small>18</small></sup>  U  onaj dan kad Gog navali na zemlju Izraelovu - riječ je Jahve  Gospoda - gnjev će mi iz nosa planuti. </p>
<p id="v19"><sup><small>19</small></sup>  U ljubomori svojoj  i u ognju jarosti svoje odlučih: U onaj dan bit će silan potres  u zemlji Izraelovoj. </p>
<p id="v20"><sup><small>20</small></sup>  I trest će se poda mnom ribe morske  i ptice nebeske, poljske zvijeri i gmazovi što gmižu po zemlji  i svi ljudi što žive na njoj. Planine će se razvaliti, vrleti  popadati i sve se zidine porušiti! </p>
<p id="v21"><sup><small>21</small></sup>  I po svim svojim gorama  pozvat ću na njega mač - riječ je Jahve Gospoda - s mačem će  se brat na brata dići! </p>
<p id="v22"><sup><small>22</small></sup>  Sudit ću mu kugom i krvlju. I spustit  ću silan pljusak, i kamenje tÓuče, oganj i sumpor na nj, na njegove  čete i na mnogi narod koji bude s njime. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  I uzveličat ću se, posvetiti i objaviti pred svim narodima, i znat će da sam ja  Jahve.' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/37">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 37</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/39">
          <span class="pr-2">Ezekiel - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 38:22 <i>Neželjena kiša</i>: <a href="/hr/The_Urantia_Book/85#p4_3">KU 85:4.3</a>. </li>
</ol>
</div>
