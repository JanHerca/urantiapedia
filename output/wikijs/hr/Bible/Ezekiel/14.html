<!--
title: "Ezekiel - Poglavlje 14"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/13">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 13</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/15">
          <span class="pr-2">Ezekiel - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Uto k meni dođoše neki od starješina Izraelovih i sjedoše  preda me. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  I dođe mi riječ Jahvina: </p>
<p id="v3"><sup><small>3</small></sup>  "Sine čovječji! Ti ljudi  nose kumire u srcu i upiru oči u ono što ih na grijeh potiče.  Pa zar da trpim da u mene traže savjeta? </p>
<p id="v4"><sup><small>4</small></sup>  Zato im reci: Ovako  govori Jahve Gospod: 'Tko god iz doma Izraelova nosi u srcu kumire  i upire oči u ono što ga na grijeh potiče, a dolazi k proroku, ja, Jahve, odgovorit ću mu prema mnoštvu njegovih kumira, </p>
<p id="v5"><sup><small>5</small></sup>  da  uhvatim za srce dom Izraelov koji se zbog idola svojih odmetnu  od mene.' </p>
<p id="v6"><sup><small>6</small></sup>  Zato reci domu Izraelovu: Ovako govori Jahve Gospod: 'Obratite  se, odvratite se od kumira svojih! Odvratite lice od gnusoba  svojih! </p>
<p id="v7"><sup><small>7</small></sup>  Jer tko se god iz doma Izraelova i od došljaka koji  se nastaniše u Izraelu odmetne od mene i u srcu nosi kumire i  upire oči u ono što ga potiče na grijeh, pa unatoč tome dođe  k proroku da preko njega u mene traži savjeta, njemu ću ja, Jahve, sam odgovoriti; </p>
<p id="v8"><sup><small>8</small></sup>  okrenut ću se protiv njega i učinit ću od  njega poslovičan primjer: iskorijenit ću ga iz svojega naroda!  I znat ćete da sam ja Jahve. </p>
<p id="v9"><sup><small>9</small></sup>  Ako li se prorok dadne zavesti i progovori, bilo bi to  kao da sam ja, Jahve, zaveo toga proroka: ruku ću podići na njega  i iskorijenit ću ga iz svojega naroda izraelskoga. </p>
<p id="v10"><sup><small>10</small></sup>  Obojica  će podjednako snositi grijeh svoj: grijeh prorokov jednak je  grijehu onoga koji je u njega tražio savjeta. </p>
<p id="v11"><sup><small>11</small></sup>  I tako se dom  Izraelov više neće odmetati od mene i neće se više kaljati svojim  opačinama: on će biti narod moj, a ja ću biti njegov Bog' - riječ  je Jahve Gospoda." </p>
<p id="v12"><sup><small>12</small></sup>  I dođe mi riječ Jahvina: </p>
<p id="v13"><sup><small>13</small></sup>  "Sine čovječji, zgriješi  li koja zemlja protiv mene nevjerom i ja podignem ruku na nju  te joj uništim i posljednju pričuvu kruha i pustim na nju glad  da zatrem u njoj sve ljude i stoku; </p>
<p id="v14"><sup><small>14</small></sup>  preostanu li u njoj samo  tri čovjeka - Noa, Daniel i Job - ti će se svojom pravednošću  spasiti - riječ je Jahve Gospoda. </p>
<p id="v15"><sup><small>15</small></sup>  Također, ako na tu zemlju  pustim divlje zvijeri da joj djecu unište a nju pretvore u pustinju, kojom se zbog zvijeri više nitko neće usuditi proći; </p>
<p id="v16"><sup><small>16</small></sup>  preostanu  li u njoj samo ta tri čovjeka, života mi moga - riječ je Jahve  Gospoda - oni neće spasiti ni sinova ni kćeri nego samo sebe, a zemlja će njihova postati prava pustinja. </p>
<p id="v17"><sup><small>17</small></sup>  Ili, ako ja  trgnem mač na tu zemlju govoreći: 'Maču, prođi ovom zemljom!'  da istrijebim u njoj sve ljude i stoku, </p>
<p id="v18"><sup><small>18</small></sup>  a u njoj se nađu  samo ona tri čovjeka, života mi moga - riječ je Jahve Gospoda  - oni neće spasiti ni sinova ni kćeri nego samo sebe. </p>
<p id="v19"><sup><small>19</small></sup>  Ili, ako ja pošaljem na tu zemlju kugu te izlijem na nju gnjev i  pokolj da zatrem u njoj sve ljude i stoku, </p>
<p id="v20"><sup><small>20</small></sup>  a u njoj preostanu  samo ona tri čovjeka, Noa, Daniel i Job, života mi moga - riječ  je Jahve Gospoda - oni neće spasiti ni sinova ni kćeri nego samo  sebe svojom pravednošću." </p>
<p id="v21"><sup><small>21</small></sup>  Ovako govori Jahve Gospod: "Ipak, ako na Jeruzalem pustim  sva svoja četiri ljuta biča - mač, glad, divlju zvjerad i kugu  - da zatrem u njemu sve ljude i stoku, </p>
<p id="v22"><sup><small>22</small></sup>  u njemu će ipak preživjeti  Ostatak koji će spasiti sinove i kćeri. I evo, oni će doći k  vama da vidite njihovo vladanje i njihova djela i da se utješite, jer ćete upoznati: što god poduzeh protiv Jeruzalema, ne učinih  bez razloga. </p>
<p id="v23"><sup><small>23</small></sup>  Da, kad vidite njihovo vladanje i njihova djela, utješit ćete se, jer ćete upoznati da ne učinih bez razloga  što god poduzeh protiv Jeruzalema - riječ je Jahve Gospoda." <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/13">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 13</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/15">
          <span class="pr-2">Ezekiel - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:1-23 <i>Ezekiel: služba / odanost</i>: <a href="/hr/The_Urantia_Book/97#p8_3">KU 97:8.3</a>. </li>
  <li id="fn2"><a href="#cite2">↑</a> 14:23 <i>Bog nije djelovao bez razloga</i>: <a href="/hr/The_Urantia_Book/2#p3_1">KU 2:3.1</a>. </li>
</ol>
</div>
