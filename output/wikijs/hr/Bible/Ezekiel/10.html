<!--
title: "Ezekiel - Poglavlje 10"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/9">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 9</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/11">
          <span class="pr-2">Ezekiel - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pogledah, i gle: na svodu nad glavama kreubinÄa pojavi se  nešto kao kamen safir, kao nekakvo prijestolje. </p>
<p id="v2"><sup><small>2</small></sup>  I prozbori  čovjeku odjevenom u lan: "Uđi među točkove pod kerubinima, uzmi  pune pregršti žeravice između kerubina i prospi je nad gradom!"  - I on na moje oči uđe među kerubine. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  A kerubini stajahu s  desne strane Doma kad čovjek uđe među njih. I oblak ispuni sve  unutrašnje predvorje, </p>
<p id="v4"><sup><small>4</small></sup>  a Slava Jahvina vinu se s kerubinÄa  prema pragu Doma. Dom se ispuni oblakom, a predvorje napuni svjetlost  Slave Jahvine. </p>
<p id="v5"><sup><small>5</small></sup>  Huka kerubinskih krila razliježe se do vanjskoga  predvorja, kao kad zagrmi glas Svevišnjega. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  A kad on zapovjedi čovjeku odjevenom u lan: "Uzmi ognja  između točkova što su pod kerubinima", čovjek uđe i stade kraj  točkova. </p>
<p id="v7"><sup><small>7</small></sup>  Jedan kerubin pruži ruku prema ognju što bijaše među  kerubinima, uze ga i stavi u ruke čovjeku odjevenom u lan. On  ga primi i iziđe. </p>
<p id="v8"><sup><small>8</small></sup>  A ispod kerubinskih krila ukaza se nešto  kao ruka čovječja. </p>
<p id="v9"><sup><small>9</small></sup>  Pogledah, i gle: uz kerubine četiri točka, po jedan uza svakoga. A točkovi bijahu nalik na kamen krizolit; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  sva četiri istog oblika i kao da je jedan točak u drugome. </p>
<p id="v11"><sup><small>11</small></sup>  U kretanju mogahu ići u sva četiri smjera, sve bez zakretanja.  Kamo bi se glava usmjerila, onamo bi krenuli, a da se, krećući  se, nisu morali okretati. </p>
<p id="v12"><sup><small>12</small></sup>  Cijelo tijelo u kerubinÄa - leđa, ruke, krila i sva četiri točka njihova - sve im bijaše posvud  naokolo puno očiju. </p>
<p id="v13"><sup><small>13</small></sup>  A točkovi, koliko sam čuo, zvahu se "Kovitlac". </p>
<p id="v14"><sup><small>14</small></sup>  Svaki  imaše po četiri lica: lice prvoga kerubinsko, lice drugoga čovječje, a u trećega lice lavlje, u četvrtoga orlovsko. </p>
<p id="v15"><sup><small>15</small></sup>  Tada se kerubini  podigoše u visine. Bijahu to ista bića što ih vidjeh na rijeci  Kebaru. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Kad bi kerubini krenuli, krenuli bi i točkovi uz  njih, kad bi kerubini krilima mahnuli da se od zemlje podignu, točkovi se ne bi od njih odmicali. </p>
<p id="v17"><sup><small>17</small></sup>  Kad bi se zaustavili, i točkovi bi stali; a kad bi se sa zemlje podigli, i točkovi  se podizahu, jer duh bića bijaše u njima. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Uto se Slava Jahvina vinu s praga Doma i stade nad kerubinima. </p>
<p id="v19"><sup><small>19</small></sup>  Tada kerubini raširiše krila i podigoše se sa zemlje pred  mojim očima. A kad oni krenuše, i točkovi za njima krenuše. I  zaustaviše se nad istočnim vratima Doma Jahvina, a Slava Boga  Izraelova bijaše nad njima. </p>
<p id="v20"><sup><small>20</small></sup>  Bijahu to ista bića što ih vidjeh  pred Bogom Izraelovim na rijeci Kebaru. I tako spoznah da ono  bijahu kerubini. </p>
<p id="v21"><sup><small>21</small></sup>  U svakoga po četiri lica i po četiri krila, a pod krilima nešto kao ruka čovječja. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Lica im ista kao  ona što ih vidjeh na rijeci Kebaru. I svako se naprijed kretaše. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/9">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 9</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/11">
          <span class="pr-2">Ezekiel - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:2,9 <i>Obavijen svjetlošću</i>: <a href="/hr/The_Urantia_Book/39#p5_14">KU 39:5.14</a>. </li>
  <li id="fn2"><a href="#cite2">↑</a> 10:5 <i>Anđeoska krila</i>: <a href="/hr/The_Urantia_Book/39#p5_12">KU 39:5.12</a>. </li>
  <li id="fn3"><a href="#cite3">↑</a> 10:9-10 <i>Revolucije svemira</i>: <a href="/hr/The_Urantia_Book/15#p3_7">KU 15:3.7</a>. </li>
  <li id="fn4"><a href="#cite4">↑</a> 10:15-19 <i>Odlazak</i>: <a href="/hr/The_Urantia_Book/39#p5_14">KU 39:5.14</a>. </li>
  <li id="fn5"><a href="#cite5">↑</a> 10:17 <i>Utovarni prijevozi</i>: <a href="/hr/The_Urantia_Book/39#p5_13">KU 39:5.13</a>. </li>
  <li id="fn6"><a href="#cite6">↑</a> 10:21 <i>Štitovi od trenja</i>: <a href="/hr/The_Urantia_Book/39#p5_12">KU 39:5.12</a>. </li>
</ol>
</div>
