<!--
title: "Ezekiel - Poglavlje 46"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/45">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 45</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/47">
          <span class="pr-2">Ezekiel - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako govori Jahve Gospod: 'Vrata unutrašnjega predvorja,  koja gledaju na istok, neka budu zatvorena šest radnih dana,  a neka se otvaraju u dan subotnji; i u dan mlađaka neka se otvaraju. </p>
<p id="v2"><sup><small>2</small></sup>  Knez neka ulazi kroz njihov trijem i neka stane kod dovratnika;  svećenici će tada prinijeti njegovu paljenicu i pričesnicu, a  on će se pokloniti na pragu vrata i izaći. Neka se vrata ne zatvaraju  do večeri. </p>
<p id="v3"><sup><small>3</small></sup>  Na ulazu istih vrata subotom i na mlađake klanjat  će se Jahvi puk zemlje. </p>
<p id="v4"><sup><small>4</small></sup>  Paljenica koju će knez subotom prinositi Jahvi neka bude:  šest jaganjaca bez mane, ovan bez mane. </p>
<p id="v5"><sup><small>5</small></sup>  A prinosnica neka  bude efa po ovnu, a po jaganjcu koliko i kako tko može i hin  ulja po efi. </p>
<p id="v6"><sup><small>6</small></sup>  Na dan mlađaka neka se prinese june bez mane, šest jaganjaca i ovan bez mane. </p>
<p id="v7"><sup><small>7</small></sup>  A za prinosnicu neka se prinese  efa po junetu, efa po ovnu, a po jaganjcu koliko tko može i hin  ulja po efi. </p>
<p id="v8"><sup><small>8</small></sup>  Kad knez bude ulazio, neka ulazi kroz trijem vrata i istim  putem neka izlazi. </p>
<p id="v9"><sup><small>9</small></sup>  A kad puk zemlje o blagdanima dolazi pred  Jahvu, onaj koji na sjeverna vrata uđe da se pokloni neka izađe  na južna, a tko uđe na južna neka izađe na sjeverna: neka se  ne vraća na vrata na koja je ušao, nego neka izađe na suprotna. </p>
<p id="v10"><sup><small>10</small></sup>  I knez neka bude s njima: kad oni ulaze, neka i on uđe i  neka izađe kad oni izlaze. </p>
<p id="v11"><sup><small>11</small></sup>  O blagdanima i svetkovinama neka se kao prinosnica prinese  efa po juncu i efa po ovnu, a po jaganjcu koliko tko može i hin  ulja po efi. </p>
<p id="v12"><sup><small>12</small></sup>  Kad knez želi prinijeti dobrovoljnu paljenicu ili dobrovoljnu  pričesnicu Jahvi, neka mu se otvore vrata koja gledaju na istok, pa neka prinese paljenicu i svoju pričesnicu kao na dan subotnji;  potom neka iziđe, a kad iziđe, neka se zatvore vrata. </p>
<p id="v13"><sup><small>13</small></sup>  Svaki dan prinijet ćeš Jahvi za paljenicu janje od godine, bez mane; prinijet ćeš ga svako jutro. </p>
<p id="v14"><sup><small>14</small></sup>  A kao prinosnicu  na nj prinesi svako jutro šestinu efe i trećinu hina ulja da  se poškropi najfinije brašno; to neka bude svagdašnji prinos  Jahvi po vječnoj uredbi. </p>
<p id="v15"><sup><small>15</small></sup>  Treba dakle prinijeti jagnje, prinosnicu  i ulje svako jutro kao svagdašnju žrtvu paljenicu.' </p>
<p id="v16"><sup><small>16</small></sup>  Ovako govori Jahve Gospod: 'Dadne li knez dar komu svom  sinu od svoje baštine, taj će dar pripasti njima u posjed kao  baština. </p>
<p id="v17"><sup><small>17</small></sup>  Ako li od svoje baštine dade dar komu svom sluzi, tome će to pripadati do otpusne godine, a potom neka se vrati  knezu; baština pripada samo kneževim sinovima. </p>
<p id="v18"><sup><small>18</small></sup>  Knez ne smije  prisvojiti ništa od baštine naroda, pljačkajući narodni posjed.  Sinovima svojim neka dade baštinu od svojega posjeda, da se ne  raspe narod potjeran sa svojega posjeda.'" </p>
<p id="v19"><sup><small>19</small></sup>  Zatim me odvede kroz ulaz kraj vrata, u svećeničke prostorije  Svetišta što gledaju na sjever. I gle: ondje, u dnu, prema zapadu, jedan prostor! </p>
<p id="v20"><sup><small>20</small></sup>  I reče mi: "Ovo je mjesto gdje će svećenici  kuhati žrtve naknadnice i okajnice i žrtvu pomirnicu, gdje će  peći prinosnice da ih ne iznose u vanjsko predvorje te ne posvete  naroda." </p>
<p id="v21"><sup><small>21</small></sup>  Potom me izvede u vanjsko predvorje i provede kraj četiri  ugla predvorja, i gle, u svakom uglu predvorja bijaše malo predvorje. </p>
<p id="v22"><sup><small>22</small></sup>  Ta mala predvorja u četiri ugla predvorja bijahu četrdeset  lakata dugačka, trideset široka - sva četiri istih razmjera; </p>
<p id="v23"><sup><small>23</small></sup>  sva četiri zidom opasana, a pod zidom sve uokolo bijahu sagrađena  ognjišta. </p>
<p id="v24"><sup><small>24</small></sup>  I reče mi: "To su kuhinje gdje će sluge Doma kuhati  puku žrtve." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/45">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 45</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/47">
          <span class="pr-2">Ezekiel - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
