<!--
title: "Ezekiel - Poglavlje 24"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/23">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 23</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/25">
          <span class="pr-2">Ezekiel - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine devete, devetoga mjeseca, desetoga dana, dođe mi riječ  Jahvina: </p>
<p id="v2"><sup><small>2</small></sup>  "Sine čovječji, zapiši ovaj dan: upravo danas kralj  babilonski zaposjede Jeruzalem. </p>
<p id="v3"><sup><small>3</small></sup>  Pripovijedaj domu odmetničkom  prispodobu. Reci im: Ovako govori Jahve Gospod: 'Pristavi lonac, pristavi i nalij vode u nj! </p>
<p id="v4"><sup><small>4</small></sup>  Baci u nj komade, sve najbolje komade mesa, but i pleće! Napuni ga ponajboljim kostima! </p>
<p id="v5"><sup><small>5</small></sup>  Uzmi najbolje od stada. Pod loncem vatru naloži. Neka dobro uzavri, neka se u njemu skuhaju i kosti.' </p>
<p id="v6"><sup><small>6</small></sup>  Jer ovako govori Jahve Gospod: 'Jao gradu krvničkom, zahrđalu loncu s kojega se hrđa ne skida! A zatim komad po komad iz njega izvadi, ali za nj ne bacaj kÓockÄe! </p>
<p id="v7"><sup><small>7</small></sup>  Jer krv je njegova u njemu - na golu je kamenu ostavi, po zemlji je ne razlij gdje bi je prašina mogla prekriti! </p>
<p id="v8"><sup><small>8</small></sup>  Da se gnjev moj raspali, da mu odmazdim, ostavih krv njegovu na kamenu golom, da se ne pokrije.' </p>
<p id="v9"><sup><small>9</small></sup>  Stoga ovako govori Jahve Gospod: 'Jao gradu krvničkome, jer ću veliku lomaču naložiti! </p>
<p id="v10"><sup><small>10</small></sup>  Skupi drva, vatru potpali, skuhaj meso, primiješaj začina, nek' izgore i kosti! </p>
<p id="v11"><sup><small>11</small></sup>  A zatim ga prazna na žeravicu pristavi da mjed mu se usija i nečistoća njegova sva se rastopi, da se uništi hrđa na njemu! </p>
<p id="v12"><sup><small>12</small></sup>  Grdne li muke! Ali se velika hrđa ne dade s njega skinuti:  i vatri odolje. </p>
<p id="v13"><sup><small>13</small></sup>  Sramotan je grijeh tvoj: htjedoh te očistiti, ali se ti ne htjede od grijeha očistiti; i zbog toga se više  nećeš očistiti dok nad tobom ne iskalim gnjev svoj! </p>
<p id="v14"><sup><small>14</small></sup>  Ja, Jahve, rekoh! I riječ ću ispuniti; neću popustiti: I neću se smilovati  niti ću se pokajati! Sudit ću te po putovima tvojim i po djelima  tvojim! - riječ je Jahve Gospoda." <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  I dođe mi riječ Jahvina: </p>
<p id="v16"><sup><small>16</small></sup>  "Sine čovječji, evo, nenadanom  smrću oduzet ću ti radost očinju! Ne tuguj, ne plači i ne roni  suza! </p>
<p id="v17"><sup><small>17</small></sup>  Jecaj tiho, ali ne žali kao što se za mrtvima žali!  I povij oko glave povez, a na noge obuj sandale. Ne prekrivaj  brade i ne jedi žalobničke pogače." </p>
<p id="v18"><sup><small>18</small></sup>  Ujutro tako prorokovah narodu, a uveče mi žena umrije  te sutradan uradih kao što mi bijaše zapovjeđeno. </p>
<p id="v19"><sup><small>19</small></sup>  Narod me  na to zapita: "Nećeš li nam reći što znači za nas to što ti radiš?" </p>
<p id="v20"><sup><small>20</small></sup>  Ja im odgovorih: "Dođe mi riječ Jahvina: </p>
<p id="v21"><sup><small>21</small></sup>  "Reci domu Izraelovu:  Ovako govori Jahve Gospod: Evo, oskvrnut ću svoje Svetište, vaš  ponos snažni, radost vam očinju i čežnju duše vaše! I sinovi  i kćeri koje ostaviste, od mača će pasti! </p>
<p id="v22"><sup><small>22</small></sup>  Tada ćete uraditi  kao što i ja uradih: nećete prekrivati brade i nećete jesti žalobničke  pogače! </p>
<p id="v23"><sup><small>23</small></sup>  Povit ćete povez oko glave i obuti na noge sandale!  I nećete više tugovati ni plakati, nego ćete čiljeti zbog svojih  nedjela i jecati jedan za drugim! </p>
<p id="v24"><sup><small>24</small></sup>  A Ezekiel će vam biti primjer:  učinit ćete sve što je i on činio. Kad se to zbude, spoznat ćete  da sam ja Jahve!' </p>
<p id="v25"><sup><small>25</small></sup>  A ti, sine čovječji, doista u dan kad im oduzmem snagu, dičnu radost njihovu, radost im očinju, slast duše njihove,  sinove i kćeri njihove - </p>
<p id="v26"><sup><small>26</small></sup>  u taj će dan k tebi stići bjegunac  da ti to dojavi! </p>
<p id="v27"><sup><small>27</small></sup>  U taj će se dan tvoja usta otvoriti, i ti  ćeš tom bjeguncu progovoriti; nećeš više biti nijem. I tako ćeš  im biti znak. I oni će spoznati da sam ja Jahve!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/23">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 23</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/25">
          <span class="pr-2">Ezekiel - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:14 <i>Bog se ne kaje (po izboru)</i>: <a href="/hr/The_Urantia_Book/2#p2_2">KU 2:2.2</a>.  <i>Bog se ne kaje (po izboru)</i>: <a href="/hr/The_Urantia_Book/4#p3_4">KU 4:3.4</a>. </li>
</ol>
</div>
