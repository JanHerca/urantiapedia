<!--
title: "Ezekiel - Poglavlje 35"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/34">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 34</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/36">
          <span class="pr-2">Ezekiel - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, okreni lice k  Seirskoj gori i prorokuj protiv nje! </p>
<p id="v3"><sup><small>3</small></sup>  Reci joj: 'Ovako govori Jahve Gospod: Evo me na te, Goro seirska! Ruku  ću podići na te i pretvoriti te u pustoš i pustinju. </p>
<p id="v4"><sup><small>4</small></sup>  Gradove  ću tvoje razvaliti i postat ćeš pustinjom. I znat ćeš da sam  ja Jahve! </p>
<p id="v5"><sup><small>5</small></sup>  Vječnu si mržnju gojila i maču predavala sinove  Izraelove kad bi ih nesreća pogodila i kad bi im kucnuo čas posljednjega  grijeha. </p>
<p id="v6"><sup><small>6</small></sup>  Zato, života mi moga - riječ je Jahve Gospoda - krvi  ću te predati i krv će te progoniti: od krvi nisi prezala, krv  će te progoniti! </p>
<p id="v7"><sup><small>7</small></sup>  Od Gore seirske učinit ću pustoš i pustinju, istrijebit ću iz nje polaznika i povratnika. </p>
<p id="v8"><sup><small>8</small></sup>  Gore njezine  napunit ću truplima: po tvojim brežuljcima, po tvojim dolinama  i po tvojim uvalama padat će mačem pokošeni. </p>
<p id="v9"><sup><small>9</small></sup>  Učinit ću od  tebe vječnu pustinju, gradovi se tvoji neće napučiti. I znat  ćete da sam ja Jahve!' </p>
<p id="v10"><sup><small>10</small></sup>  Ti reče: 'Ova dva naroda i ove dvije zemlje bit će moji;  mi ćemo ih zaposjesti, ako i jest Jahve bio ondje!' </p>
<p id="v11"><sup><small>11</small></sup>  'Zato, života mi moga - riječ je Jahve Gospoda - postupit  ću s tobom prema gnjevu i ljubomori s kojom ti postupi u svojoj  mržnji s njima! Upoznat ćeš me po tome kako ću ti suditi! </p>
<p id="v12"><sup><small>12</small></sup>  I  znat ćeš da sam ja, Jahve, čuo sve tvoje hule što ih izreče na  gore Izraelove govoreći: 'Opustješe, nama su dane za hranu!' </p>
<p id="v13"><sup><small>13</small></sup>  Razmetali ste se, protiv mene govorili i gomilali protiv  mene riječi; čuo sam ja!' </p>
<p id="v14"><sup><small>14</small></sup>  Ovako govori Jahve Gospod: 'Na  radost sve zemlje, od tebe ću učiniti pustoš. </p>
<p id="v15"><sup><small>15</small></sup>  Kako si se  ti radovala što opustje baština doma Izraelova, tako ću učiniti  s tobom: opustjet ćeš, Goro seirska, a s tobom i sav Edom! I  znat će se da sam ja Jahve!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/34">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 34</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/36">
          <span class="pr-2">Ezekiel - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
