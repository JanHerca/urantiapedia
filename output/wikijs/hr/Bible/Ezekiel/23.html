<!--
title: "Ezekiel - Poglavlje 23"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/22">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 22</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/24">
          <span class="pr-2">Ezekiel - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dođe mi riječ Jahvina: </p>
<p id="v2"><sup><small>2</small></sup>  "Sine čovječji, bile dvije žene, kćeri jedne matere. </p>
<p id="v3"><sup><small>3</small></sup>  I odaše se bludu u Egiptu, blud činiše  u mladosti: ondje su im grudi stiskali, djevojačke dojke gnječili. </p>
<p id="v4"><sup><small>4</small></sup>  Starijoj bijaše ime Ohola, a sestri joj Oholiba. Obje moje  postadoše i rodiše mi sinove i kćeri. Evo im imenÄa: Samarija  je Ohola, Jeruzalem Oholiba. </p>
<p id="v5"><sup><small>5</small></sup>  Ohola, iako meni pripadaše, bludu se odala; uspalila se  za ljubavnicima, za Asircima, susjedima svojim, </p>
<p id="v6"><sup><small>6</small></sup>  u modri baršun  odjevenima, sve samim vojvodama i namjesnicima, pristalim momcima, vještim konjanicima. </p>
<p id="v7"><sup><small>7</small></sup>  I oda se bludu s njima, sve poizbor  sinovima asirskim; i usplamtjev za njima, okalja se svim njihovim  kumirima. </p>
<p id="v8"><sup><small>8</small></sup>  A ne okani se ni bluda s Egipćanima, koji s njome  ležahu od njezine mladosti, koji su joj djevojačke dojke gnječili  i na nju blud svoj izlijevali. </p>
<p id="v9"><sup><small>9</small></sup>  I zato je predah u ruke njenim  ljubavnicima, u ruke Asircima za kojima se uspalila. </p>
<p id="v10"><sup><small>10</small></sup>  I oni  je razgoliše, zarobiše joj sinove i kćeri, a nju samu mačem pogubiše.  I postade tako primjer svim ženama kako na njoj bi sud izvršen. </p>
<p id="v11"><sup><small>11</small></sup>  Vidje to sestra joj Oholiba, ali se još gore uspali i  gori blud činjaše. </p>
<p id="v12"><sup><small>12</small></sup>  Za sinovima se asirskim uspaljivala, sve  samim vojvodama i namjesnicima, svojim susjedima, raskošno odjevenim, vještim konjanicima, poizbor momcima. </p>
<p id="v13"><sup><small>13</small></sup>  I vidjeh kako se okaljala:  obje su istim putem pošle. </p>
<p id="v14"><sup><small>14</small></sup>  Ali se ova još gore bludu odala:  kad bi ugledala muškarca na zidu naslikana, likove Kaldejaca  crvenilom nacrtane, </p>
<p id="v15"><sup><small>15</small></sup>  bedara pasom opasanih, sa spuštenim povezima  na glavama - sve junake, prave Babilonce, rodom iz zemlje kaldejske  - </p>
<p id="v16"><sup><small>16</small></sup>  tek što bi ugledala priliku njihovu, sva bi se za njima  uspalila te im slala poslanike u zemlju kaldejsku. </p>
<p id="v17"><sup><small>17</small></sup>  Sinovi  babilonski k njoj bi dohrlili na ljubavnu postelju da je bludom  kaljaju. A kad bi se s njima okaljala, zgadili bi joj se. </p>
<p id="v18"><sup><small>18</small></sup>  Ali  se razglasilo njezino bludništvo, otkrila se njena golotinja, i duša se moja od nje odvratila, kao što se bješe odvratila  od sestre njene. </p>
<p id="v19"><sup><small>19</small></sup>  Jer ona se još gorem bludu predala, opominjući  se dana svoje mladosti kad se u Egiptu bludu odavala, </p>
<p id="v20"><sup><small>20</small></sup>  uspaljujući  se za razvratnicima kojima muška snaga bijaše kao u magaraca, a izljev kao u pastuha. </p>
<p id="v21"><sup><small>21</small></sup>  Tako se opet vrati sramoti svoje  mladosti, kad su joj u Egiptu grudi pritiskivali, djevičanske  dojke gnječili. </p>
<p id="v22"><sup><small>22</small></sup>  Zato, Oholibo, ovako govori Jahve Gospod: 'Gle, dignut  ću na te tvoje ljubavnike, koji ti se duši ogadiše, i dovest  ću ih odasvud na tebe: </p>
<p id="v23"><sup><small>23</small></sup>  Babilonce, sve Kaldejce, Pekođane, Šoance i Koance, a s njima sve sinove asirske - sve poizbor  momke, vojvode i namjesnike, na glasu junake, vješte konjanike. </p>
<p id="v24"><sup><small>24</small></sup>  I doći će na te sa sjevera sila bojnih kola i točkova s mnoštvom  naroda i svrstat' se odasvud protiv tebe sa štitovima, štitićima  i oklopima. Njima ću te na sud predati, i svojim će ti sudom  suditi. </p>
<p id="v25"><sup><small>25</small></sup>  Oborit ću na te svu svoju ljubomoru, neka s tobom  jarosno postupe: nos i uši neka ti odsijeku, a ostatak tvoj da  od mača padne; sinove i kćeri da ti odvedu, a ostatak tvoj da  oganj proguta. </p>
<p id="v26"><sup><small>26</small></sup>  I zderat će s tebe tvoje haljine i oteti sve  tvoje nakite. </p>
<p id="v27"><sup><small>27</small></sup>  Tako ću okončati svu tvoju sramotu i bludničenje, sve tamo od Egipta: nećeš više k njima oči dizati i nećeš se  više spominjati Egipta!' </p>
<p id="v28"><sup><small>28</small></sup>  Jer, ovako govori Jahve Gospod:  'Evo me! Predat ću te u ruke onima koji ti omrznuše, koji ti  se duši ogadiše. </p>
<p id="v29"><sup><small>29</small></sup>  Neka iskale na tebi svoju mržnju, neka ti  svu muku preotmu, a tebe nek' ostave golu i nagu! Neka se obnaži  sva golotinja tvoje bludnosti i besramnosti, tvojeg bludničenja. </p>
<p id="v30"><sup><small>30</small></sup>  Sve će te to stići zbog tvojeg bludničenja s narodima i jer  si se okaljala njihovim kumirima. </p>
<p id="v31"><sup><small>31</small></sup>  Putem si sestre svoje hodila:  dat ću ti u ruku čašu njezinu: </p>
<p id="v32"><sup><small>32</small></sup>  Ovako govori Jahve Gospod: Čašu sestre svoje ispit ćeš, čašu široku, duboku, i bit ćeš na podsmijeh i ruglo - mnogo u nju stane! - </p>
<p id="v33"><sup><small>33</small></sup>  napunit ćeš se pijanstva i žalosti! Čaša je to pustošenja, užasa - čaša sestre tvoje Samarije. </p>
<p id="v34"><sup><small>34</small></sup>  Pit ćeš je, do dna iskapiti, zatim u komade razbiti, grudi svoje izraniti. Jer, ja tako rekoh' - riječ je Jahve Gospoda! </p>
<p id="v35"><sup><small>35</small></sup>  Stoga ovako govori Jahve Gospod: 'Jer ti mene zaboravi  i leđa mi okrenu, snosi sada svu svoju sramotu i bestidnost!'" </p>
<p id="v36"><sup><small>36</small></sup>  I još mi reče Jahve: "Sine čovječji, hoćeš li suditi  Oholi i Oholibi, pokazati im njihove gadosti? </p>
<p id="v37"><sup><small>37</small></sup>  Preljub počiniše, ruke su im okrvavljene, s kumirima svojim preljub učiniše, djecu  koju mi porodiše provedoše kroz oganj da ih proguta. </p>
<p id="v38"><sup><small>38</small></sup>  Još  mi i ovo učiniše: onoga dana obeščastiše moje Svetište i subote  moje oskvrnuše. </p>
<p id="v39"><sup><small>39</small></sup>  Jer istoga dana kad djecu svoju kumirima  klaše, u Svetište moje dođoše da ga obeščaste. Eto, tako uradiše  usred Doma mojega. </p>
<p id="v40"><sup><small>40</small></sup>  Slale su čak po muškarce izdaleka, i oni  bi im pohrlili čim bi glasnici k njima stigli. A ti se za njih  kupala, oči svoje mazala i nakitom se kitila. </p>
<p id="v41"><sup><small>41</small></sup>  A potom bi  sjedala na raskošnu postelju pred kojom stol prostrt bijaše na  koji si stavljala moj tamjan i moje ulje. </p>
<p id="v42"><sup><small>42</small></sup>  Tu se čulo pocikivanje  bezbrižnog društva zbog velikog mnoštva dovedena sa svih strana  pustinje; stavljali su ženama na ruke narukvice i na glavu vijence  prekrasne. </p>
<p id="v43"><sup><small>43</small></sup>  I rekoh: 'Sa ženom ogrezlom u preljubu još blud  tjeraju, i sama se ona još bludu odaje!' </p>
<p id="v44"><sup><small>44</small></sup>  Prilaze joj kao  kakvoj bludnici! Da, prilazili su k Oholi i Oholibi, pokvarenicama. </p>
<p id="v45"><sup><small>45</small></sup>  Zato će im pravednici suditi kao što se sudi preljubnicama  i onima koji krv prolijevaju, jer - one su preljubnice, ruke  su im okrvavljene. </p>
<p id="v46"><sup><small>46</small></sup>  Jer ovako govori Jahve Gospod: 'Neka se protiv njih zbor  sazove da ih izvrgnem zlostavljanju i pljački. </p>
<p id="v47"><sup><small>47</small></sup>  Zbor neka  ih kamenuje i mačevima raskomada; sinove i kćeri neka im pokolje, a domove ognjem spali. </p>
<p id="v48"><sup><small>48</small></sup>  Tako ću iz zemlje istrijebiti sramotu, da se druge žene opomenu i ne čine djela vaših sramotnih. </p>
<p id="v49"><sup><small>49</small></sup>  A  na vas ću oboriti svu vašu bestidnost, ispaštat ćete grijehe  idolopoklonstva. I znat ćete da sam ja Jahve Gospod.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/22">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 22</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/24">
          <span class="pr-2">Ezekiel - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
