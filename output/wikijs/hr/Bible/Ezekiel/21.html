<!--
title: "Ezekiel - Poglavlje 21"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/20">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 20</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/22">
          <span class="pr-2">Ezekiel - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (21:6) I dođe mi riječ Jahvina: </p>
<p id="v2"><sup><small>2</small></sup>  (21:7) "Sine čovječji, okreni lice  prema Jeruzalemu i prospi besjedu protiv njegova Svetišta i prorokuj  protiv zemlje Izraelove. </p>
<p id="v3"><sup><small>3</small></sup>  (21:8) Reci zemlji Izraelovoj: 'Ovako govori  Jahve Gospod: Evo me na te! Trgnut ću mač iz korica, istrijebit  ću iz tebe sve - i pravedna i bezbožna! </p>
<p id="v4"><sup><small>4</small></sup>  (21:9) Da iz tebe istrijebim  pravedna i bezbožna, trgnut ću evo mač iz korica na svako tijelo, od sjevera do juga. </p>
<p id="v5"><sup><small>5</small></sup>  (21:10) I svako će tijelo spoznati da sam ja, Jahve, isukao mač svoj iz korica i da ga više neću u njih vratiti! </p>
<p id="v6"><sup><small>6</small></sup>  (21:11) A ti, sine čovječji, kukaj kao da su ti sva rebra polomljena, kukaj gorko, njima na oči! </p>
<p id="v7"><sup><small>7</small></sup>  (21:12) Ako li te zapitaju: 'Što toliko  kukaš?' reci im: 'Zbog vijesti koja stiže, od koje će sva srca  zamrijeti i sve ruke klonuti, svaki duh biti utučen i svako koljeno  klecati. Evo, dolazi, već je tu!' Tako govori Jahve Gospod." </p>
<p id="v8"><sup><small>8</small></sup>  (21:13) I dođe mi riječ Jahvina: </p>
<p id="v9"><sup><small>9</small></sup>  (21:14) "Sine čovječji, prorokuj!  Ovako govori Jahve Gospod. Reci: 'Mač! Mač! Naoštren i osvjetlan! </p>
<p id="v10"><sup><small>10</small></sup>  (21:15) Za klanje naoštren, osvjetlan da sijeva. </p>
<p id="v11"><sup><small>11</small></sup>  (21:16) Osvjetlan da ga ruka prihvati, mač naoštren, osvjetlan da se stavi u ruke ubojici. </p>
<p id="v12"><sup><small>12</small></sup>  (21:17) A ti, sine čovječji, plači, nariči! Jer, evo, mač je već na narod moj isukan, mač na izraelske knezove: svi su oni s mojim narodom maču izručeni! Udri se stoga u slabine!' </p>
<p id="v13"><sup><small>13</small></sup>  (21:18) Dođe kušnja, i odbačenoga žezla više biti neće - riječ je Jahve Gospoda. </p>
<p id="v14"><sup><small>14</small></sup>  (21:19) A ti, sine čovječji, prorokuj i rukama plješći. Neka se udvostruči, neka se utrostruči taj mač pokolja, mač pokolja golema što ih odasvud okružuje. </p>
<p id="v15"><sup><small>15</small></sup>  (21:20) Da zadršću srca, da bude žrtava nebrojenih, na svaka sam vrata postavio mač, pripravljen da k'o munja sijeva, za pokolje naoštren. </p>
<p id="v16"><sup><small>16</small></sup>  (21:21) Natrag! Desno! Naprijed! Lijevo! </p>
<p id="v17"><sup><small>17</small></sup>  (21:22) I ja ću pljeskati rukama, iskaliti gnjev svoj na njima! Ja, Jahve, rekoh!" </p>
<p id="v18"><sup><small>18</small></sup>  (21:23) I dođe mi riječ Jahvina: </p>
<p id="v19"><sup><small>19</small></sup>  (21:24) "Sine čovječji, zacrtaj  dva puta kuda da pođe mač kralja babilonskoga. Neka oba puta  izlaze iz iste zemlje! Na raskršću puta ka gradu stavi putokaz. </p>
<p id="v20"><sup><small>20</small></sup>  (21:25) Zacrtaj maču put da dođe u Rabat Bene Amon i u Judeju, u  utvrđeni Jeruzalem. </p>
<p id="v21"><sup><small>21</small></sup>  (21:26) Jer kralj babilonski stoji na početku  puta, na raspuću dvaju putova, i pita znamenja - miješa strijele, ispituje terafime i motri jetru. </p>
<p id="v22"><sup><small>22</small></sup>  (21:27) Znamenja mu u desnici kažu:  na Jeruzalem; da ondje namjesti zidodere, da naredi pokolj, da  podigne zidodere protiv vrata, da naspe nasip i sagradi opsadne  kule. </p>
<p id="v23"><sup><small>23</small></sup>  (21:28) Ali će se njima učiniti da je znamenje lažno, jer mu  se zakleše na vjernost. Ali će ih on tada podsjetiti na njihovo  vjerolomstvo u koje se uloviše. </p>
<p id="v24"><sup><small>24</small></sup>  (21:29) Zato, ovako govori Jahve  Gospod: 'Jer bez prestanka podsjećate na svoja bezakonja otkrivajući  opačine i pokazujući grijehe u svim svojim djelima - da, jer  bez prestanka na njih podsjećate, u njih ćete se uloviti. </p>
<p id="v25"><sup><small>25</small></sup>  (21:30) A  tebi, nečasni i bezbožnički kneže izraelski, tebi dođe dan i  čas posljednjega zločina.' </p>
<p id="v26"><sup><small>26</small></sup>  (21:31) Ovako govori Jahve Gospod: 'Skini  mitru s glave i odloži kraljevski vijenac! Jer sve se mijenja:  tko bi dolje, bit će uzvišen, a tko bi gore, bit će ponižen. </p>
<p id="v27"><sup><small>27</small></sup>  (21:32) Ruševine, ruševine, ruševine ću postaviti kakvih nije bilo, dok ne dođe onaj koji ima suditi, jer ja ću mu predati sud.' </p>
<p id="v28"><sup><small>28</small></sup>  (21:33) Sine čovječji, prorokuj: Ovako govori Jahve Gospod sinovima  Amonovim o njihovoj sramoti. Reci: 'Mač! Mač za pokolj isukan  i naoštren da siječe, da kao munja sijeva, </p>
<p id="v29"><sup><small>29</small></sup>  (21:34) a tebi dotle isprazno  viđaju, laž proriču - da se stavi pod vrat zlikovcima zloglasnim, kojima, eto, dođe dan i čas posljednjega zločina! </p>
<p id="v30"><sup><small>30</small></sup>  (21:35) Ali vrati  mač u korice! U mjestu gdje si nastao i u zemlji gdje si se rodio  ja ću ti suditi. </p>
<p id="v31"><sup><small>31</small></sup>  (21:36) Ondje ću na te gnjev svoj izliti i raspiriti  protiv tebe plamen srdžbe svoje i predati te u ruke okrutnim  ljudima, vještim zatornicima. </p>
<p id="v32"><sup><small>32</small></sup>  (21:37) I bit ćeš hrana ognju, a krv  će tvoja zemljom protjecati. I nitko te živ više neće spominjati!  Jer ja, Jahve, tako rekoh.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/20">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 20</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/22">
          <span class="pr-2">Ezekiel - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
