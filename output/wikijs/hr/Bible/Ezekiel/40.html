<!--
title: "Ezekiel - Poglavlje 40"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/39">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 39</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/41">
          <span class="pr-2">Ezekiel - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine dvadeset i pete za našega izgnanstva, početkom godine, prvoga mjeseca, desetoga dana, a četrnaest godina otkako pade  Grad, upravo onoga dana spusti se na me ruka Jahvina. </p>
<p id="v2"><sup><small>2</small></sup>  I odvede  me u božanskom viđenju u zemlju Izraelovu te me postavi na veoma  visoku goru: Na njoj, s južne strane, bijaše nešto kao sazidan  grad. </p>
<p id="v3"><sup><small>3</small></sup>  Povede me onamo, i gle: čovjek, sjajan kao mjed, stajaše  na vratima, s lanenim užetom i mjeračkom trskom u ruci. </p>
<p id="v4"><sup><small>4</small></sup>  I  taj mi čovjek reče: "Sine čovječji, gledaj svojim očima i slušaj  svojim ušima, popamti sve što ću ti pokazati, jer si doveden  ovamo da ti pokažem. Objavi domu Izraelovu sve što ovdje vidiš." </p>
<p id="v5"><sup><small>5</small></sup>  I gle, zdanje sve uokolo opasano zidom. Čovjek držaše  u ruci mjeračku trsku od šest lakata, a svaki lakat bijaše za  jedan dlan duži od običnoga lakta. On izmjeri zdanje. Širina:  jedna trska, visina: jedna trska. </p>
<p id="v6"><sup><small>6</small></sup>  Zatim pođe k vratima što bijahu okrenuta k istoku. Uspe  se uza stepenice i izmjeri prag vrata. Širina: jedna trska. </p>
<p id="v7"><sup><small>7</small></sup>  A  svaka klijet jednu trsku dugačka i jednu trsku široka. Između  klijeti: pet lakata. Prag vrata sa strane njihova trijema, iznutra, jedna trska. </p>
<p id="v8"><sup><small>8</small></sup>  Izmjeri trijem vrata iznutra: bijaše osam lakata  širok, </p>
<p id="v9"><sup><small>9</small></sup>  a njegovi polustupovi dva lakta. Trijem vrata bijaše  s nutarnje strane. </p>
<p id="v10"><sup><small>10</small></sup>  Na svakoj strani istočnih vrata bijahu  po tri klijeti. I sve tri bijahu iste mjere. Tako i polustupovi:  s obje strane bijahu iste mjere. </p>
<p id="v11"><sup><small>11</small></sup>  Zatim izmjeri vrata: bijahu  deset lakata široka i trinaest lakata visoka. </p>
<p id="v12"><sup><small>12</small></sup>  Pred klijetima  bijaše s jedne i s druge strane ograda od jednog lakta. Svaka  klijet: šest lakata s jedne i šest lakata s druge strane. </p>
<p id="v13"><sup><small>13</small></sup>  A  zatim izmjeri vrata od stražnje strane jedne klijeti do stražnje  strane nasuprotne klijeti, u širinu: bijaše dvadeset i pet lakata;  otvor pred otvorom. </p>
<p id="v14"><sup><small>14</small></sup>  Izmjeri i trijem: dvadeset lakata. Predvorje  bijaše sve uokolo trijema vrata. </p>
<p id="v15"><sup><small>15</small></sup>  Od ulaznog pročelja vrata  do nasuprotne strane njihova trijema bijaše pedeset lakata. </p>
<p id="v16"><sup><small>16</small></sup>  Na  klijetima i njihovim dovracima, s unutrašnje strane sve uokolo, a tako i u trijemu, bijahu prozori s rešetkama. Takvi su prozori  bili iznutra, sve naokolo, a na polustupovima palme. </p>
<p id="v17"><sup><small>17</small></sup>  Zatim me povede u vanjsko predvorje Doma. I gle, sve  oko predvorja prostorije i pločnik. Trideset prostorija na pločniku. </p>
<p id="v18"><sup><small>18</small></sup>  Pločnik bijaše sa svake strane vrata i odgovaraše razini  vrata. To je donji pločnik. </p>
<p id="v19"><sup><small>19</small></sup>  On izmjeri širinu predvorja od  donjih vrata do unutrašnjega predvorja, s vanjske strane: sto  lakata na istok i na sjever. </p>
<p id="v20"><sup><small>20</small></sup>  Sjevernim vratima vanjskoga predvorja izmjeri širinu  i dužinu. </p>
<p id="v21"><sup><small>21</small></sup>  I ta su imala po tri klijeti sa svake strane, a  stupovi im i trijemovi istih mjera kao u prvih vrata: pedeset  lakata u dužinu i dvadeset i pet lakata u širinu. </p>
<p id="v22"><sup><small>22</small></sup>  Prozori  im, trijemovi i palme bijahu iste mjere kao na istočnim vratima, a na prilazu im sedam stepenica; trijem im bijaše s unutrašnje  strane. </p>
<p id="v23"><sup><small>23</small></sup>  Unutrašnje predvorje imaše vrata što bijahu nasuprot  sjevernim vratima; kao i istočna. On izmjeri: između jednih i  drugih vrata bijaše sto lakata. </p>
<p id="v24"><sup><small>24</small></sup>  Zatim me povede na jug, i gle: i ondje vrata. Izmjeri  ondje klijeti, polustupove i trijemove: bijahu iste mjere. </p>
<p id="v25"><sup><small>25</small></sup>  Ona, kao i njihovi trijemovi, imahu sve uokolo prozore što bijahu  kao i oni prvi. Dužina je i tu iznosila pedeset lakata, a širina  dvadeset i pet. </p>
<p id="v26"><sup><small>26</small></sup>  K vratima je vodilo sedam stuba; trijem im  je bio s unutrašnje strane, a na stupovima imahu po jednu palmu  sa svake strane. </p>
<p id="v27"><sup><small>27</small></sup>  Unutrašnje predvorje imaše jedna vrata i  s južne strane. On izmjeri: od tih vrata do južnih vrata - sto  lakata. </p>
<p id="v28"><sup><small>28</small></sup>  Zatim me na južna vrata uvede u unutrašnje predvorje.  I izmjeri južna vrata: bijahu istih mjera. </p>
<p id="v29"><sup><small>29</small></sup>  Klijeti, stupovi  i trijemovi bijahu istih mjera. Vrata i njihov trijem imahu svud  unaokolo prozore. Pedeset lakata bijaše tu u dužinu, dvadeset  i pet lakata u širinu. </p>
<p id="v30"><sup><small>30</small></sup>  A sve uokolo trijemovi: dvadeset i  pet lakata dugi, a pet lakata široki. </p>
<p id="v31"><sup><small>31</small></sup>  Trijemovi su se pružili  prema vanjskom predvorju. Na polustupovima njihovim palme, a  stubište im je imalo osam stuba. </p>
<p id="v32"><sup><small>32</small></sup>  Zatim me povede k istočnim vratima unutrašnjega predvorja.  I izmjeri vrata: bijahu istih mjera. </p>
<p id="v33"><sup><small>33</small></sup>  Klijeti im, polustupovi  i trijemovi bijahu također istih mjera. Vrata i njihov trijem  imahu svud naokolo prozore. U dužinu bješe pedeset lakata, u  širinu dvadeset i pet. </p>
<p id="v34"><sup><small>34</small></sup>  Trijem im se pružao prema vanjskom  predvorju. Na njihovim polustupovima s ove i s one strane bijahu  palme. Stubište im imaše osam stuba. </p>
<p id="v35"><sup><small>35</small></sup>  Zatim me povede k sjevernim vratima. I izmjeri ih: bijahu  istih mjera. </p>
<p id="v36"><sup><small>36</small></sup>  Klijeti im, polustupovi i trijemovi bijahu također  istih mjera. Vrata i njihov trijem imahu svud uokolo prozore.  Pedeset je lakata tu bilo u dužinu, a dvadeset i pet u širinu. </p>
<p id="v37"><sup><small>37</small></sup>  Trijem je sezao do vanjskoga predvorja. Na polustupovima  s ove i one strane bijahu palme. Stubište imaše osam stuba. </p>
<p id="v38"><sup><small>38</small></sup>  Uz trijemove vrata bijaše prostor s posebnim ulazom.  Ondje su se ispirale žrtve paljenice. </p>
<p id="v39"><sup><small>39</small></sup>  U trijemu vrata s jedne  i s druge strane bijahu po dva stola za klanje paljenicÄa, okajnicÄa  i naknadnicÄa. </p>
<p id="v40"><sup><small>40</small></sup>  I s vanjske strane onomu tko ulazi na ulaz  sjevernih vrata bijahu dva stola; i s druge strane, prema trijemu  vrata, dva stola. </p>
<p id="v41"><sup><small>41</small></sup>  Četiri stola, dakle, s jedne, a četiri  stola s druge strane vrata: u svemu osam stolova, na kojima se  klahu žrtve. </p>
<p id="v42"><sup><small>42</small></sup>  Osim toga, četiri stola za paljenice, od klesanoga  kamena. Bili su po lakat i pol široki i lakat visoki. Na njima  je stajao pribor za klanje žrtava paljenica i klanica. </p>
<p id="v43"><sup><small>43</small></sup>  Stolovi  bijahu sve uokolo obrubljeni žljebićima od jednoga dlana, zavrnutima  unutra. Na stolove se stavljalo žrtveno meso. </p>
<p id="v44"><sup><small>44</small></sup>  Zatim me povede u unutrašnje predvorje. U unutrašnjem  predvorju bijahu dvije prostorije: jedna bijaše sa strane sjevernih  vrata, okrenuta prema jugu, a druga sa strane južnih vrata, okrenuta  prema sjeveru. </p>
<p id="v45"><sup><small>45</small></sup>  I on mi reče: "Ta prostorija što je okrenuta  na jug određena je za svećenike koji obavljaju službu u Domu. </p>
<p id="v46"><sup><small>46</small></sup>  A prostorija što je okrenuta na sjever jest za svećenike  koji obavljaju službu na žrtveniku. To su sinovi Sadokovi, oni  između sinova Levijevih koji smiju prići k Jahvi da mu služe!" </p>
<p id="v47"><sup><small>47</small></sup>  On izmjeri predvorje. Dužina: sto lakata, širina: sto  lakata; bijaše četverouglasto. Pred Domom stajaše žrtvenik. </p>
<p id="v48"><sup><small>48</small></sup>  A zatim me povede k trijemu. Izmjeri polustupove trijema:  bijaše pet lakata na jednoj i pet lakata na drugoj strani. Vrata  bijahu široka tri lakta s jedne i tri lakta s druge strane. </p>
<p id="v49"><sup><small>49</small></sup>  Trijem  bijaše dugačak dvadeset lakata, a širok dvanaest lakata. Deset  je stepenica vodilo onamo. Na dovratnicima s jedne i s druge  strane stajaše po jedan stup. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/39">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 39</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/41">
          <span class="pr-2">Ezekiel - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
