<!--
title: "Ezekiel - Poglavlje 36"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/35">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 35</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/37">
          <span class="pr-2">Ezekiel - Poglavlje 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sine čovječji, prorokuj gorama Izraelovim i reci: "O gore Izraelove, čujte riječ Jahvinu: </p>
<p id="v2"><sup><small>2</small></sup>  Ovako govori Jahve  Gospod: Neprijatelji vaši govore o vama: 'Ha! Ha! Visine vječne  postat će naš posjed!' </p>
<p id="v3"><sup><small>3</small></sup>  I zato prorokuj i reci: 'Ovako govori  Jahve Gospod: Sa svih vas strana pustoše i plijene da budete  posjed ostalim narodima i na jezike dođoste svjetini klevetničkoj. </p>
<p id="v4"><sup><small>4</small></sup>  Zato, gore Izraelove, čujte riječ Jahvinu! Ovako govori Jahve  Gospod gorama i brežuljcima, uvalama i dolinama, opustošenim  razvalinama i napuštenim gradovima koji postadoše plijen i ruglo  ostalim narodima uokolo - </p>
<p id="v5"><sup><small>5</small></sup>  ovako, dakle, govori Jahve Gospod:  Zaista sam govorio o ognju ljubomore svoje protiv ostalih naroda, protiv sveg Edoma, koji s radošću u srcu i s mržnjom u duši  sebi prisvoji u posjed zemlju moju da je oplijeni i opljačka.' </p>
<p id="v6"><sup><small>6</small></sup>  Zato prorokuj o zemlji Izraelovoj! Reci gorama i brežuljcima, uvalama i dolinama: 'Ovako govori Jahve Gospod! Evo, govorim  u ljubomori i jarosti jer moradoste podnositi rug naroda.' </p>
<p id="v7"><sup><small>7</small></sup>  Zato  ovako govori Jahve Gospod: 'Evo, dižem ruku i kunem se: narodi  koji su oko vas snosit će sami svoju sramotu! </p>
<p id="v8"><sup><small>8</small></sup>  A vi, gore Izraelove, razgranajte se i donesite rod narodu koji će skoro doći. </p>
<p id="v9"><sup><small>9</small></sup>  Jer, evo me k vama! K vama se okrenuh, i gajit ću vas i zasijati! </p>
<p id="v10"><sup><small>10</small></sup>  Razmnožit ću ljude po vama - sav dom Izraelov - gradove vam  napučiti, razvaline vaše opet podići! </p>
<p id="v11"><sup><small>11</small></sup>  Razmnožit ću po vama  ljude i stoku, oni će se namnožiti i naploditi - te ću vas napučiti  kao nekoć i obasuti vas dobrima više nego prije! I znat ćete  da sam ja Jahve! </p>
<p id="v12"><sup><small>12</small></sup>  Dovest ću k vama ljude, narod svoj, Izraela, i zaposjest će te i bit ćeš im baština i nećeš im više djecu  otimati.'" </p>
<p id="v13"><sup><small>13</small></sup>  Ovako govori Jahve Gospod: "A što se o tebi govori: 'Ti  si zemlja koja ljude proždire i svojem narodu djecu otima' - </p>
<p id="v14"><sup><small>14</small></sup>  ti više nećeš ljude proždirati ni narodu svome djece otimati  - riječ je Jahve Gospoda. </p>
<p id="v15"><sup><small>15</small></sup>  Ne dam da više slušaš rug pogana, ne dam da više budeš na sramotu narodima: nećeš više narodu  svojem djece otimati" - riječ je Jahve Gospoda. </p>
<p id="v16"><sup><small>16</small></sup>  Dođe mi riječ Jahvina: </p>
<p id="v17"><sup><small>17</small></sup>  "Sine čovječji, kad dom Izraelov  još življaše u svojoj zemlji, oskvrnu je svojim nedjelima i svojim  putovima. Putovi njihovi bijahu preda mnom kao nečistoća žene  nečiste. </p>
<p id="v18"><sup><small>18</small></sup>  I zato na njih izlih gnjev svoj zbog krvi što je  proliše i zbog kumira kojima je oskvrnuše. </p>
<p id="v19"><sup><small>19</small></sup>  Rasprših ih među  narode i rasijah po zemljama. Sudio sam im prema putovima i nedjelima  njihovim. </p>
<p id="v20"><sup><small>20</small></sup>  Ali u narodima među koje dođoše, među svim narodima  u koje dospješe, oskvrnjivahu moje sveto ime, jer o njima se  govorilo: 'To je Jahvin narod, a morade otići iz zemlje Jahvine!' </p>
<p id="v21"><sup><small>21</small></sup>  I meni se sažali moje sveto ime što ga dom Izraelov obeščasti  u narodima među koje dođe. </p>
<p id="v22"><sup><small>22</small></sup>  Reci zato domu Izraelovu: 'Ovako govori Jahve Gospod:  Što činim, ne činim radi vas, dome Izraelov, nego radi svetoga  imena svojega, koje vi oskvrnuste među narodima u koje dođoste. </p>
<p id="v23"><sup><small>23</small></sup>  Ja ću posvetiti ime svoje veliko koje vi oskvrnuste posred  narodÄa u koje dođoste! I znat će narodi da sam ja Jahve - riječ  je Jahve Gospoda - kad na vama, njima naočigled, pokažem svetost  svoju. </p>
<p id="v24"><sup><small>24</small></sup>  Tada ću vas sabrati iz svih naroda i skupiti iz svih  zemalja, natrag vas dovesti u vašu zemlju. </p>
<p id="v25"><sup><small>25</small></sup>  Poškropit ću vas  vodom čistom da se očistite. Očistit ću vas od svih vaših nečistoća  i od svih kumira vaših. </p>
<p id="v26"><sup><small>26</small></sup>  Dat ću vam novo srce, nov duh udahnut  ću u vas! Izvadit ću iz tijela vašega srce kameno i dat ću vam  srce od mesa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Duh svoj udahnut ću u vas da hodite po mojim  zakonima i da čuvate i vršite moje naredbe. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  I nastanit ćete  se u zemlji koju dadoh vašim ocima, i bit ćete moj narod, a ja  ću biti vaš Bog. </p>
<p id="v29"><sup><small>29</small></sup>  Izbavit ću vas od svih vaših nečistoća i  dozvat ću žito i umnožiti ga, i nikad vas više neću izvrći gladi. </p>
<p id="v30"><sup><small>30</small></sup>  Umnožit ću plod drveća i rod njiva da ne podnosite više zbog  gladi sramotu među narodima. </p>
<p id="v31"><sup><small>31</small></sup>  I tada ćete se spomenuti zlih  putova i nedjela svojih, i sami ćete sebe omrznuti zbog bezakonja  i gadosti svojih. </p>
<p id="v32"><sup><small>32</small></sup>  A što činim, znajte dobro, ne činim radi  vas - riječ je Jahve Gospoda! Postidite se i posramite zbog putova  svojih, dome Izraelov!' </p>
<p id="v33"><sup><small>33</small></sup>  Ovako govori Jahve Gospod: 'A kad vas očistim od svih  bezakonja vaših, napučit ću opet vaše gradove i sagraditi razvaline; </p>
<p id="v34"><sup><small>34</small></sup>  opustjela zemlja, nekoć pustinja naočigled svakom prolazniku, bit će opet obrađena. </p>
<p id="v35"><sup><small>35</small></sup>  Tada će se reći: 'Evo zemlje što bijaše  pusta, a postade kao vrt edenski! Gle gradova što bijahu pusti, same razvaline i ruševine, a sada su utvrđeni i napučeni!' <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  I  narodi oko vas koji preostanu znat će da ja, Jahve, razvaljeno  opet gradim, i što bi opustošeno, opet sadim. Ja, Jahve, rekoh  i učinit ću!' </p>
<p id="v37"><sup><small>37</small></sup>  Ovako govori Jahve Gospod: Još će ovo moliti dom Izraelov:  da im ljudstvo namnožim kao stada. </p>
<p id="v38"><sup><small>38</small></sup>  Kao svetim stadima, kao  stadima blagdanskih dana u Jeruzalemu, gradovi, nekoć razvaline, napučit će se ljudstvom. I znat će da sam ja Jahve." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/35">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 35</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/37">
          <span class="pr-2">Ezekiel - Poglavlje 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 36:26 <i>Bog daje novo srce, duh</i>: <a href="/hr/The_Urantia_Book/145#p2_7">KU 145:2.7</a>.  <i>Transformacija</i>: <a href="/hr/The_Urantia_Book/143#p2_4">KU 143:2.4</a>. </li>
  <li id="fn2"><a href="#cite2">↑</a> 36:26-27 <i>Pratite novog učitelja u srcima</i>: <a href="/hr/The_Urantia_Book/181#p2_14">KU 181:2.14</a>.  <i>Pošalji Duha Istine</i>: <a href="/hr/The_Urantia_Book/193#p5_2">KU 193:5.2</a>.  <i>Duh Istine bit će s tobom</i>: <a href="/hr/The_Urantia_Book/181#p2_24">KU 181:2.24</a>.  <i>Poslat ću „svoj duh“</i>: <a href="/hr/The_Urantia_Book/180#p4_5">KU 180:4.5</a>.  <i>Novi učitelj u srcu</i>: <a href="/hr/The_Urantia_Book/181#p2_17">KU 181:2.17</a>.  <i>Obećanje utjehe</i>: <a href="/hr/The_Urantia_Book/180#p3_3">KU 180:3.3</a>.  <i>Isus da izlije svog duha</i>: <a href="/hr/The_Urantia_Book/141#p4_5">KU 141:4.5</a>.  <i>Izlij duha svoga na svako tijelo</i>: <a href="/hr/The_Urantia_Book/181#p1_4">KU 181:1.4</a>.  <i>Izlij duha na svako tijelo</i>: <a href="/hr/The_Urantia_Book/190#p5_4">KU 190:5.4</a>.  <i>Vjernici usamljeni bez novog srca</i>: <a href="/hr/The_Urantia_Book/194#p2_2">KU 194:2.2</a>.  <i>Novi duh, živi u srcima ljudi</i>: <a href="/hr/The_Urantia_Book/121#p7_5">KU 121:7.5</a>.  <i>Duh Istine pročišćava srce</i>: <a href="/hr/The_Urantia_Book/194#p3_19">KU 194:3.19</a>.  <i>Duh Istine</i>: <a href="/hr/The_Urantia_Book/34#p5_5">KU 34:5.5</a>.  <i>Duh Istine</i>: <a href="/hr/The_Urantia_Book/32#p5_8">KU 32:5.8</a>.  <i>Sin je izlio duh na tijelo</i>: <a href="/hr/The_Urantia_Book/20#p1_6">KU 20:1.6</a>.  <i>Duh izliven na svako tijelo</i>: <a href="/hr/The_Urantia_Book/52#p5_6">KU 52:5.6</a>.  <i>Duh Istine</i>: <a href="/hr/The_Urantia_Book/21#p5_7">KU 21:5.7</a>.  <i>Duh u čovjeku (Duh Istine)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Istine prebiva u srcima</i>: <a href="/hr/The_Urantia_Book/181#p1_5">KU 181:1.5</a>.  <i>Duh istine</i>: <a href="/hr/The_Urantia_Book/20#p6_8">KU 20:6.8</a>.  <i>Duh Istine darovan svima</i>: <a href="/hr/The_Urantia_Book/194#p3_6">KU 194:3.6</a>.  <i>Duh Istine</i>: <a href="/hr/The_Urantia_Book/191#p6_3">KU 191:6.3</a>.  <i>Još jedan učitelj, Duh Istine</i>: <a href="/hr/The_Urantia_Book/176#p4_3">KU 176:4.3</a>.  <i>Duh Istine</i>: <a href="/hr/The_Urantia_Book/120#p2_4">KU 120:2.4</a>.  <i>Duh Istine</i>: <a href="/hr/The_Urantia_Book/146#p3_6">KU 146:3.6</a>.  <i>Duh Istine</i>: <a href="/hr/The_Urantia_Book/180#p6_3">KU 180:6.3</a>.  <i>Duh Istine</i>: <a href="/hr/The_Urantia_Book/137#p8_7">KU 137:8.7</a>.  <i>Duh Istine</i>: <a href="/hr/The_Urantia_Book/120#p2_6">KU 120:2.6</a>.  <i>Duh Istine</i>: <a href="/hr/The_Urantia_Book/34#p4_1">KU 34:4.1</a>.  <i>Duh Istine</i>: <a href="/hr/The_Urantia_Book/34#p7_1">KU 34:7.1</a>. </li>
  <li id="fn3"><a href="#cite3">↑</a> 36:27 <i>Dio 3: Duh govori iznutra</i>: <a href="/hr/The_Urantia_Book/3#p1_4">KU 3:1.4</a>.  <i>On živi u nama</i>: <a href="/hr/The_Urantia_Book/3#p1_4">KU 3:1.4</a>. </li>
  <li id="fn4"><a href="#cite4">↑</a> 36:35 <i>Rajski vrt</i>: <a href="/hr/The_Urantia_Book/43#p6_2">KU 43:6.2</a>. </li>
</ol>
</div>
