<!--
title: "Ezekiel - Poglavlje 25"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/24">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 24</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/26">
          <span class="pr-2">Ezekiel - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, okreni lice k  sinovima Amonovim te prorokuj protiv njih! </p>
<p id="v3"><sup><small>3</small></sup>  Reci sinovima Amonovim:  'Poslušajte riječ Jahve Gospoda! Ovako govori Jahve Gospod: Zato  što vi klicaste 'ha, ha!' nad mojim Svetištem kad ono bijaše  oskvrnuto, i nad zemljom Izraelovom kad ona bijaše opustošena, i nad domom Judinim kad odlažaše u izgnanstvo, </p>
<p id="v4"><sup><small>4</small></sup>  predat ću  vas, evo, u posjed sinovima Istoka da usred vas razapnu svoje  šatore, udare svoja prebivališta. Oni neka jedu tvoje plodove  i piju mlijeko tvoje! </p>
<p id="v5"><sup><small>5</small></sup>  Od Rabe ću pašnjake za deve načiniti, a u zemlji Amonovih sinova torove ću za ovce podići. I znat  ćete da sam ja Jahve!' </p>
<p id="v6"><sup><small>6</small></sup>  Jer ovako govori Jahve Gospod: 'Zato što si pljeskao rukama  i udarao nogama i svom se dušom radovao nad zemljom Izraelovom, </p>
<p id="v7"><sup><small>7</small></sup>  ja ću, evo, ruku na te podići i kao plijen te predati narodima!  Istrijebit ću te iz narodÄa, iskorijeniti iz zemalja! Zatrijet  ću te! I znat ćeš da sam ja Jahve! </p>
<p id="v8"><sup><small>8</small></sup>  Ovako govori Jahve Gospod: 'Zato što Moab i Seir govorahu:  'Gle, dom je Judin poput svih naroda', </p>
<p id="v9"><sup><small>9</small></sup>  otkrit ću, evo, obronke  moapske, da s kraja na kraj ostane bez gradova što bijahu ukras  zemlje: Bet Haješimot, Baal Meon i Kirjatajim. </p>
<p id="v10"><sup><small>10</small></sup>  Dat ću ih  u posjed sinovima Istoka, neprijateljima Amonaca, da se sinovi  Amonovi među narodima više ne spominju! </p>
<p id="v11"><sup><small>11</small></sup>  Tako ću izvršiti  sud nad Moabom. I znat će da sam ja Jahve!' </p>
<p id="v12"><sup><small>12</small></sup>  Ovako govori Jahve Gospod: 'Zato što se Edom osveti domu  Judinu i tom se osvetom teško ogriješi, </p>
<p id="v13"><sup><small>13</small></sup>  ovako govori Jahve  Gospod: Podići ću ruku na Edom, istrijebit ću iz njega ljude  i životinje! Pretvorit ću ga u pustinju: od Temana do Dedana  svi će od mača izginuti. </p>
<p id="v14"><sup><small>14</small></sup>  Tako ću se osvetiti Edomu rukom  svojega naroda izraelskog. Oni će postupiti s Edomom prema mojem  gnjevu i mojoj srdžbi. I spoznat će moju osvetu!' - riječ je  Jahve Gospoda. </p>
<p id="v15"><sup><small>15</small></sup>  Ovako govori Jahve Gospod: 'Zato što Filistejci izvršiše  odmazdu, krvavo se osvećujući s mržnjom u srcu, razarajući sve  zbog svojeg neprijateljstva, </p>
<p id="v16"><sup><small>16</small></sup>  ovako govori Jahve Gospod: Evo, podižem ruku na Filistejce, istrijebit ću Kerećane, uništit  ću sve što preostane na morskoj obali! </p>
<p id="v17"><sup><small>17</small></sup>  Tako ću im se strašno  osvetiti kaznama jarosnim. I kad im se osvetim, znat će da sam  ja Jahve.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/24">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 24</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/26">
          <span class="pr-2">Ezekiel - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
