<!--
title: "Ezekiel - Poglavlje 31"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/30">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 30</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/32">
          <span class="pr-2">Ezekiel - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jedanaeste godine, trećega mjeseca, prvoga dana, dođe mi riječ  Jahvina: </p>
<p id="v2"><sup><small>2</small></sup>  "Sine čovječji, kaži faraonu, kralju egipatskom,  i mnoštvu njegovu: 'Na koga naličiš veličinom svojom? </p>
<p id="v3"><sup><small>3</small></sup>  Usporedit ću te, evo, s cedrom libanonskim, lijepih grana, gusta lišća i debla visoka: vrh mu do oblaka seže. </p>
<p id="v4"><sup><small>4</small></sup>  Voda ga othrani i uzvisi bezdan; rijekama mu svojim nasad oblijevaše, rukave svoje slaše k svem drveću poljskom. </p>
<p id="v5"><sup><small>5</small></sup>  I zato rastom on nadvisi sve poljsko drveće. Grane mu se namnožiše, hvoje mu se razgranaše od obilne vode što mu dotjecaše; </p>
<p id="v6"><sup><small>6</small></sup>  ptice mu nebeske na granama gnijezda savijahu. Ispod hvoja njegovih legoše se divlje zvijeri. A u hladu njegovu svi veliki narodi sjeđahu. </p>
<p id="v7"><sup><small>7</small></sup>  Lijep on bijaše veličinom i širinom svojih grana; do dubokih voda žilje mu sezaše! </p>
<p id="v8"><sup><small>8</small></sup>  Ne bijahu mu ravni ni cedrovi u vrtu Božjem, ni čempresi se ne mogahu usporediti s granama njegovim, a platane ni kao hvoje njegove ne bijahu! Nijedno stablo u vrtu Božjem ne bješe mu po ljepoti ravno. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ukrasih ga mnoštvom grana, i zaviđaše mu sve edensko drveće u vrtu Božjem.' </p>
<p id="v10"><sup><small>10</small></sup>  Stoga ovako govori Jahve Gospod: 'Jer se s rasta uzoholio  što mu vrh do oblaka sezaše i srce mu visina zanese, </p>
<p id="v11"><sup><small>11</small></sup>  predadoh  ga u ruke najmoćnijemu od svih naroda da učini s njime po zloći  njegovoj, i odbacih ga. </p>
<p id="v12"><sup><small>12</small></sup>  Tuđinci, najokrutniji od naroda,  posjekoše ga i oboriše, grane mu padahu po gorama i svim dolinama, hvoje mu se po svim uvalama polomiše, svi se narodi zemlje od  njegova hlada udaljiše, ostaviše ga! </p>
<p id="v13"><sup><small>13</small></sup>  Na njegovo oboreno stablo  sve ptice nebeske sletješe! Među njegovim se granama sve divlje zvijeri nastaniše! </p>
<p id="v14"><sup><small>14</small></sup>  Da  se rastom svojim nijedno stablo pokraj vode više ne uzvisi i  da vrh svoj među oblake ne uzdigne! I da se nijedno stablo koje  pije vode u visinu svoju ne uzdaje! Jer su svi predani smrti, bačeni u podzemne krajeve, posred sinova ljudskih, s onima što  slaze u jamu!' </p>
<p id="v15"><sup><small>15</small></sup>  Ovako govori Jahve Gospod: 'U dan kad on siđe u Podzemlje, u znak žalosti, zatvorih nad njim ponor i zaustavih rijeke njegove.  I velike vode presahnuše te sav Libanon zbog njega u tugu zaogrnuh  i sve se poljsko drveće zbog njega osuši! </p>
<p id="v16"><sup><small>16</small></sup>  Gromotom pada njegova  potresoh narode kad ga strmoglavih u Podzemlje s onima što u  jamu siđoše! I u podzemnom se kraju utješi sve drveće edensko, najizabranije i najljepše u Libanonu, sve što je vodu ispijalo. </p>
<p id="v17"><sup><small>17</small></sup>  I ono, mišica njegova, i oni među narodima koji u hladu njegovu  sjeđahu, siđoše s njim u Podzemlje, k onima što mačem bijahu  probodeni. </p>
<p id="v18"><sup><small>18</small></sup>  Na koga, dakle, među drvećem edenskim, naličiš svojom  moći, slavom i veličinom? A sad si s njima oboren u podzemni  kraj i s neobrezanima ležiš među onima što mačem bijahu probodeni.  To je faraon i sve njegovo mnoštvo' - riječ je Jahve Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/30">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 30</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/32">
          <span class="pr-2">Ezekiel - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:8-9 <i>Božji vrtovi</i>: <a href="/hr/The_Urantia_Book/43#p6_1">KU 43:6.1</a>. </li>
</ol>
</div>
