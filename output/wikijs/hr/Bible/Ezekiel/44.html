<!--
title: "Ezekiel - Poglavlje 44"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/43">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 43</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/45">
          <span class="pr-2">Ezekiel - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potom me odvede natrag k izvanjskim vratima Svetišta, koja  gledaju na istok: bijahu zatvorena. </p>
<p id="v2"><sup><small>2</small></sup>  I reče mi Jahve: "Ova  će vrata biti zatvorena; neka se ne otvaraju i nitko neka ne  ulazi na njih, jer ja, Jahve, Bog Izraelov, kroz njih prođoh  - zato neka budu zatvorena. </p>
<p id="v3"><sup><small>3</small></sup>  Samo knez, jer je knez, smije  sjesti tu i blagovati pred Jahvom; tada neka uđe kroz trijem  vrata i istim putem neka izađe." </p>
<p id="v4"><sup><small>4</small></sup>  Zatim me odvede k sjevernim vratima pred Dom. Pogledah, i gle: Slava Jahvina bijaše napunila Dom Jahvin. Padoh ničice. </p>
<p id="v5"><sup><small>5</small></sup>  Jahve mi reče: "Sine čovječji, pomno pripazi, dobro gledaj i pažljivo poslušaj  što ću ti reći o svim uredbama Doma Jahvina i o svim njegovim  zakonima. Dobro pazi tko smije ući u Dom i tko je iz Svetišta  odijeljen. </p>
<p id="v6"><sup><small>6</small></sup>  Reci rodu odmetničkom, domu Izraelovu: 'Ovako govori  Jahve Gospod: Previše je već vaših gnusoba, dome Izraelov! </p>
<p id="v7"><sup><small>7</small></sup>  Uvodili  ste tuđince, neobrezana srca i neobrezana tijela, te su ušli  u moje Svetište i oskvrnuli moj Dom dok ste vi prinosili moj  kruh i pretilinu i krv; i tako ste raskinuli moj Savez svim tim  gnusobama. </p>
<p id="v8"><sup><small>8</small></sup>  Niste sami čuvali moje svetinje, nego ste njih  namjestili namjesto sebe kao čuvare u mojem Svetištu.' </p>
<p id="v9"><sup><small>9</small></sup>  Ovako  govori Jahve Gospod: 'Nijedan tuđinac, neobrezana srca i neobrezana  tijela, da više ne ulazi u moje Svetište - nijedan tuđinac koji  živi među sinovima Izraelovim. </p>
<p id="v10"><sup><small>10</small></sup>  A leviti koji su se udaljili od mene, kad je ono Izrael  odlutao od mene za svojim kumirima, snosit će svoje bezakonje. </p>
<p id="v11"><sup><small>11</small></sup>  Služit će u Svetištu samo kao stražari na vratima Doma i  kao posluga Domu: klat će narodu paljenice i druge žrtve i bit  će mu na službu. </p>
<p id="v12"><sup><small>12</small></sup>  Služili su im pred njihovim kumirima i tako  naveli Dom Izraelov na bezakonje. Zato podigoh ruku na njih -  riječ je Jahve Gospoda - da snose svoje bezakonje. </p>
<p id="v13"><sup><small>13</small></sup>  Više neće pristupati k meni da mi služe kao svećenici  i neće više prilaziti mojim najsvetijim svetinjama, nego će snositi  svoju sramotu i gnusobe koje počiniše. </p>
<p id="v14"><sup><small>14</small></sup>  Postavit ću ih da  u Domu rade svaki posao i sve što treba u njemu svršiti. </p>
<p id="v15"><sup><small>15</small></sup>  Svećenici leviti, potomci Sadokovi, koji su mi vjerno  služili u mojem Svetištu kad su ono sinovi Izraelovi odlutali  od mene - oni smiju pristupati k meni da mi služe: služit će  preda mnom prinoseći mi pretilinu i krv - riječ je Jahve Gospoda. </p>
<p id="v16"><sup><small>16</small></sup>  Oni smiju ulaziti u moje Svetište i pristupati k mojem stolu  da mi služe i da vrše službu. </p>
<p id="v17"><sup><small>17</small></sup>  Kad budu ulazili na vrata unutrašnjega predvorja, neka  obuku lanene haljine: neka ne bude na njima ništa vuneno kad  služe na vratima unutrašnjega predvorja i Doma. </p>
<p id="v18"><sup><small>18</small></sup>  Na glavama  neka nose lanene kape, oko bokova gaće lanene: neka se ne pašu  ničim od čega bi se znojili. </p>
<p id="v19"><sup><small>19</small></sup>  Kad izlaze u vanjsko predvorje  k narodu, neka svuku haljine u kojima su služili i neka ih ostave  u prostorijama Svetišta, a neka obuku druge haljine, da ne posvete  puk svojim haljinama. </p>
<p id="v20"><sup><small>20</small></sup>  I neka ne briju glave, a ni bujne kose  neka ne puštaju, nego neka strigu kosu. </p>
<p id="v21"><sup><small>21</small></sup>  I nijedan svećenik, kad mu je poći u unutrašnje predvorje, neka ne pije vina. </p>
<p id="v22"><sup><small>22</small></sup>  Neka se ne žene udovicom ili puštenicom  nego samo djevojkom iz roda Izraelova ili udovicom svećenikovom. </p>
<p id="v23"><sup><small>23</small></sup>  Neka mi narod uče razlikovati sveto od nesvetoga, lučiti  nečisto od čistoga. </p>
<p id="v24"><sup><small>24</small></sup>  U parnicama oni neka budu suci: neka  sude po mojim zakonima; i neka čuvaju zakone i uredbe o svim  mojim blagdanima i neka svetkuju moje subote. </p>
<p id="v25"><sup><small>25</small></sup>  K mrtvacu neka ne prilaze da se ne okaljaju; samo za  ocem i za majkom, za sinom i kćerju, za bratom i sestrom još  neudatom smiju se okaljati. </p>
<p id="v26"><sup><small>26</small></sup>  Pošto se nakon toga koji očisti, neka mu se broji sedam dana: </p>
<p id="v27"><sup><small>27</small></sup>  a onda kad uđe u Svetište,  u unutrašnje predvorje da služi u Svetištu, neka prinese žrtvu  okajnicu - riječ je Jahve Gospoda. </p>
<p id="v28"><sup><small>28</small></sup>  Njima ne pripada nikakva baština - ja sam njihova baština;  i zato im ne dajte nikakva posjeda u Izraelu - ja sam posjed  njihov. </p>
<p id="v29"><sup><small>29</small></sup>  Hranit će se od žrtava prinosnica, okajnica i naknadnica, i sve zavjetovano u Izraelu njima pripada. </p>
<p id="v30"><sup><small>30</small></sup>  Najbolje od svih  vaših prvina i od svih vaših prinosa koje ćete prinositi pripada  svećenicima; njima ćete davati i najbolje brašno, da blagoslov  počiva na vašim domovima. </p>
<p id="v31"><sup><small>31</small></sup>  Svećenici ne smiju jesti mesa od  uginulih i razderanih životinja - bilo od ptica ili stoke. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/43">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 43</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/45">
          <span class="pr-2">Ezekiel - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
