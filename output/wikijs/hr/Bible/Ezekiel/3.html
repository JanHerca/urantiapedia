<!--
title: "Ezekiel - Poglavlje 3"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/2">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 2</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/4">
          <span class="pr-2">Ezekiel - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I reče mi: "Sine čovječji, progutaj što je pred tobom! Pojedi  taj svitak, te idi i propovijedaj domu Izraelovu!" <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Otvorih  usta, a on mi dade da progutam svitak </p>
<p id="v3"><sup><small>3</small></sup>  i reče: "Sine čovječji, nahrani trbuh i nasiti utrobu svitkom što ti ga dajem!" I pojedoh  ga, i bijaše mi u ustima sladak kao med. </p>
<p id="v4"><sup><small>4</small></sup>  Reče mi: "Sine čovječji, idi domu Izraelovu i prenesi  mu moju poruku. </p>
<p id="v5"><sup><small>5</small></sup>  Ne šaljem te k narodu nepoznata jezika i nerazumljiva  govora, već te šaljem domu Izraelovu. </p>
<p id="v6"><sup><small>6</small></sup>  Ne šaljem te k mnogim  narodima nepoznata jezika i nerazumljiva govora koje ti ne bi  mogao razumjeti. A kad bih te k njima i poslao, oni bi te poslušali. </p>
<p id="v7"><sup><small>7</small></sup>  A dom te Izraelov neće poslušati, jer ni mene ne sluša, jer  dom je Izraelov tvrde glave i okorjela srca. </p>
<p id="v8"><sup><small>8</small></sup>  Evo, zato ću  sada otvrdnuti tvoje lice kao što je i njihovo i glavu ću tvoju  učiniti tvrdoglavom kao što je njihova. </p>
<p id="v9"><sup><small>9</small></sup>  I ne boj ih se i ne  plaši, jer oni su rod odmetnički!" </p>
<p id="v10"><sup><small>10</small></sup>  Reče mi: "Sine čovječji, sve riječi što ću ti reći uzmi  k srcu i poslušaj ih svojim ušima. </p>
<p id="v11"><sup><small>11</small></sup>  I hajde izgnanicima, sinovima  svojega naroda, i reci im: Ovako govori Jahve Gospod! - poslušali  ili ne poslušali!" </p>
<p id="v12"><sup><small>12</small></sup>  Uto me duh podiže i ja za sobom čuh silnu tutnjavu. Slava  se Jahvina podigla sa svojega mjesta. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Čuh lepet krila onih  bića - udarahu jedno o drugo - i snažnu škripu točkova što se  s njima kretahu i zaglušnu jeku jakoga glasa. </p>
<p id="v14"><sup><small>14</small></sup>  Tada me duh prihvati i ponese. I ja iđah ogorčen i gnjevna  srca, a ruka me Jahvina čvrsto pritisla. </p>
<p id="v15"><sup><small>15</small></sup>  Tako stigoh u Tel  Abib, k izgnanicima koji življahu na rijeci Kebaru - onamo gdje  se bijahu nastanili - te ostadoh među njima sedam dana kao omamljen. </p>
<p id="v16"><sup><small>16</small></sup>  Poslije sedam dana dođe mi opet riječ Jahvina: </p>
<p id="v17"><sup><small>17</small></sup>  "Sine  čovječji, postavljam te za čuvara doma Izraelova. I ti ćeš riječi  iz mojih usta slušati i opominjat ćeš ih u moje ime. </p>
<p id="v18"><sup><small>18</small></sup>  Kad  bezbožniku reknem: 'Umrijet ćeš', a ti ga ne opomeneš i ne odvratiš  od zla puta njegova kako bi mu život spasio, on će umrijeti sa  svojega bezakonja, ali ću ja od tebe tražiti račun za krv njegovu. </p>
<p id="v19"><sup><small>19</small></sup>  A kad opomeneš bezbožnika, a on se ne odvrati od bezakonja  i od zla puta svojega, on će umrijeti zbog svoje krivice, a ti  ćeš spasiti svoj život. </p>
<p id="v20"><sup><small>20</small></sup>  Isto tako, odvrati li se pravednik  od svoje pravednosti i stane činiti nepravdu, postavit ću mu  zamku i umrijet će jer ga ti ne opomenu zbog njegova grijeha;  umrijet će, i njegova se pravedna djela više neće spominjati, ali ću od tebe tražiti račun za krv njegovu. </p>
<p id="v21"><sup><small>21</small></sup>  Ako li ti pravednika  opomeneš da ne griješi, i on zaista prestane griješiti, živjet  će jer je prihvatio opomenu, a i ti ćeš spasiti život svoj." </p>
<p id="v22"><sup><small>22</small></sup>  Ondje me opet zahvati ruka Jahvina i on mi reče: "Ustani  i siđi u dolinu da ondje s tobom govorim!" </p>
<p id="v23"><sup><small>23</small></sup>  Ustadoh tada i  siđoh u dolinu, i gle: Slava Jahvina stajaše ondje, slična Slavi  koju vidjeh na rijeci Kebaru te padoh ničice. </p>
<p id="v24"><sup><small>24</small></sup>  Jahvin duh  uđe u me, osovi me na noge i reče: "Idi i zatvori se u domu svojemu! </p>
<p id="v25"><sup><small>25</small></sup>  Na te ću, evo, sine čovječji, staviti užad i svezati te i  više nećeš izlaziti. </p>
<p id="v26"><sup><small>26</small></sup>  I jezik ću ti zalijepiti za nepce te  ćeš onijemjeti i nećeš ih više karati, jer su rod odmetnički. </p>
<p id="v27"><sup><small>27</small></sup>  A kad ti ja progovorim, otvorit ću ti usta i ti ćeš im reći:  Ovako govori Jahve Gospod! I tko hoće slušati, neka sluša, a  tko neće, neka ne sluša, jer su rod odmetnički. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/2">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 2</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/4">
          <span class="pr-2">Ezekiel - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:1-4,10,17 <i># 2 Sin Čovječji</i>: <a href="/hr/The_Urantia_Book/136#p1_1">KU 136:1.1</a>.  <i>Sin Čovječji</i>: <a href="/hr/The_Urantia_Book/128#p1_2">KU 128:1.2</a>.  <i>Sin Čovječji</i>: <a href="/hr/The_Urantia_Book/135#p5_7">KU 135:5.7</a>.  <i>Sin Čovječji</i>: <a href="/hr/The_Urantia_Book/126#p3_6">KU 126:3.6</a>. </li>
  <li id="fn2"><a href="#cite2">↑</a> 3:12 <i>Dio 6: Blagoslovljena slava Gospodnja</i>: <a href="/hr/The_Urantia_Book/137#p8_4">KU 137:8.4</a>. </li>
</ol>
</div>
