<!--
title: "Ezekiel - Poglavlje 20"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/19">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 19</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/21">
          <span class="pr-2">Ezekiel - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine sedme, petoga mjeseca, desetoga dana, dođoše k meni  neke od starješina izraelskih da se s Jahvom svjetuju. Posjedaše  preda me. </p>
<p id="v2"><sup><small>2</small></sup>  I dođe mi riječ Jahvina: "Sine čovječji! Govori starješinama Izraelovim! </p>
<p id="v3"><sup><small>3</small></sup>  Reci im:  Ovako govori Jahve Gospod: 'Došli ste me pitati za savjet? Života  mi moga, nećete me pitati!' - riječ je Jahve Gospoda. </p>
<p id="v4"><sup><small>4</small></sup>  Hoćeš  li im suditi, hoćeš li suditi, sine čovječji? Pokaži im gadosti  otaca njihovih. </p>
<p id="v5"><sup><small>5</small></sup>  Reci im: Ovako govori Jahve Gospod: 'Onoga  dana kad izabrah Izraela i ruku stavih na potomstvo doma Jakovljeva  te im se objavih u zemlji egipatskoj, zakleh im se: Ja sam Jahve, Bog vaš! </p>
<p id="v6"><sup><small>6</small></sup>  Toga im se dana rukom podignutom zakleh da ću ih  izvesti iz zemlje egipatske u zemlju koju za njih izabrah, u  zemlju kojom teče med i mlijeko, od svih zemalja najljepšu. </p>
<p id="v7"><sup><small>7</small></sup>  I  rekoh im: Odbacite od sebe sve gadosti što vam oči privlače i  ne kaljajte se kumirima egipatskim jer - ja sam Jahve, Bog vaš!' </p>
<p id="v8"><sup><small>8</small></sup>  Ali se oni odvrgoše od mene i ne htjedoše me poslušati:  nijedan ne odbaci gadosti koje mu oči zaniješe i ne okani se  kumira egipatskih. Tad odlučih izliti gnjev svoj na njih i iskaliti  srdžbu na njima u zemlji egipatskoj. </p>
<p id="v9"><sup><small>9</small></sup>  Ali radi imena svojega  - da se ne kalja na oči naroda među kojima obitavahu i pred kojima  im bijah objavio da ću ih izvesti - </p>
<p id="v10"><sup><small>10</small></sup>  izvedoh ih iz zemlje  egipatske i odvedoh ih u pustinju; </p>
<p id="v11"><sup><small>11</small></sup>  i dadoh im svoje uredbe  i objavih svoje zakone, koje svatko mora vršiti da bi živio; </p>
<p id="v12"><sup><small>12</small></sup>  dadoh im i svoje subote, kao znak između sebe i njih, neka  znaju da sam ja Jahve koji ih posvećujem. </p>
<p id="v13"><sup><small>13</small></sup>  Ali se i u pustinji dom Izraelov odmetnu od mene: nisu  hodili po mojim uredbama; odbaciše moje zakone, koje svatko mora  vršiti da bi živio; subote moje oskvrnjivahu. I zato odlučih  u pustinji gnjev svoj na njih izliti da ih zatrem. </p>
<p id="v14"><sup><small>14</small></sup>  Ali ni  toga ne učinih radi svojeg imena, da se ono ne kalja pred narodima  kojima ih naočigled izvedoh. </p>
<p id="v15"><sup><small>15</small></sup>  Ali im se zakleh u pustinji  da ih neću uvesti u zemlju koju sam im bio dao, u zemlju kojom  teče med i mlijeko, od svih zemalja najljepšu, </p>
<p id="v16"><sup><small>16</small></sup>  jer odbaciše  moje zakone, i ne hodiše po mojim uredbama, i subote moje oskvrnjivahu, a srce im iđaše za njihovim kumirima. </p>
<p id="v17"><sup><small>17</small></sup>  Oči se moje ipak sažališe  da ih ne zatrem. I tako ih u pustinji ne uništih, </p>
<p id="v18"><sup><small>18</small></sup>  nego rekoh  sinovima njihovim u pustinji: 'Ne hodite po uredbama svojih otaca, ne čuvajte zakona njihovih i ne kaljajte se kumirima njihovim! </p>
<p id="v19"><sup><small>19</small></sup>  Ja sam Jahve, Bog vaš! Po uredbama mojim hodite, čuvajte  i vršite moje zakone </p>
<p id="v20"><sup><small>20</small></sup>  i svetkujte moje subote, neka one budu  znak između mene i vas, kako bi se znalo da sam ja Jahve, Bog  vaš!' </p>
<p id="v21"><sup><small>21</small></sup>  Ali se i sinovi odmetnuše od mene: po mojim uredbama  nisu hodili i nisu čuvali ni vršili mojih zakona, koje svatko  mora vršiti da bi živio, a subote su moje oskvrnjivali. I zato  odlučih gnjev svoj izliti i iskaliti srdžbu svoju na njima u  pustinji. </p>
<p id="v22"><sup><small>22</small></sup>  Ali opet ruku svoju sustegoh radi svojeg imena, da se ono ne kalja pred narodima kojima ih naočigled izvedoh. </p>
<p id="v23"><sup><small>23</small></sup>  No zakleh se u pustinji da ću ih raspršiti među narode i  rasijati po zemljama, </p>
<p id="v24"><sup><small>24</small></sup>  jer nisu vršili mojih zakona i jer  prezreše moje uredbe i jer subote moje oskvrnjivahu i oči upirahu  u kumire svojih otaca. </p>
<p id="v25"><sup><small>25</small></sup>  I zato im dadoh uredbe koje ne bijahu  dobre, zakone koji usmrćuju: </p>
<p id="v26"><sup><small>26</small></sup>  da se oskvrnjuju svojim prinosima, provodeći kroz oganj svoju prvorođenčad. Htjedoh tako da ih  zastrašim, neka znaju da sam ja Jahve. </p>
<p id="v27"><sup><small>27</small></sup>  Sine čovječji, reci domu Izraelovu: 'Ovako govori Jahve  Gospod! I ovim me oci vaši još uvrijediše: nevjerom mi se iznevjeriše! </p>
<p id="v28"><sup><small>28</small></sup>  Kad ih uvedoh u zemlju koju im se zakleh dati, gdje god bi  ugledali povišen brežuljak ili stablo krošnjato, prinosili bi  žrtve, donosili izazovne prinose, metali mirise ugodne, nalijevali  ljevanice. </p>
<p id="v29"><sup><small>29</small></sup>  Upitah ih: što li znači ta uzvišica na koju se  penjete?' I tako osta ime 'bama', uzvišica, do dana današnjega. </p>
<p id="v30"><sup><small>30</small></sup>  Zato reci domu Izraelovu: 'Ovako govori Jahve Gospod:  Ne kaljate li se i vi kao oci vaši, ne provodite li i vi blud  s gadostima njihovim? </p>
<p id="v31"><sup><small>31</small></sup>  Kaljate se prinoseći im darove, provodeći  kroz oganj svoje sinove u čast svim kumirima svojim sve do dana  današnjega. I da me onda za savjet pitaš, dome Izraelov! Života  mi moga - riječ je Jahve Gospoda - nećete me za savjet pitati! </p>
<p id="v32"><sup><small>32</small></sup>  I neće se zbiti o čemu sanjate kad govorite: 'Bit ćemo kao  drugi narodi, kao narodi ostalih zemalja što služe drveću i kamenju.' </p>
<p id="v33"><sup><small>33</small></sup>  Života mi moga - riječ je Jahve Gospoda - vladat ću vama  rukom krepkom i mišicom uzdignutom, u svoj žestini svoje jarosti. </p>
<p id="v34"><sup><small>34</small></sup>  Izvest ću vas iz naroda, skupiti vas iz svih zemalja u koje  bijaste raspršeni rukom krepkom i mišicom uzdignutom, u svem  plamu jarosti moje! </p>
<p id="v35"><sup><small>35</small></sup>  Odvest ću vas u pustinju naroda i ondje  vam licem u lice suditi! </p>
<p id="v36"><sup><small>36</small></sup>  Kao što sudih ocima vašim u pustinji  zemlje egipatske, i vama ću suditi - riječ je Jahve Gospoda! </p>
<p id="v37"><sup><small>37</small></sup>  Provest ću vas ispod štapa svojega, podvrći vas brojenju: </p>
<p id="v38"><sup><small>38</small></sup>  razlučit ću između vas sve koji se pobuniše i odvrgoše od  mene: izvest ću ih iz zemlje u kojoj kao došljaci borave, ali  - u zemlju Izraelovu nikad ući neće! I znat ćete da sam ja Jahve!' </p>
<p id="v39"><sup><small>39</small></sup>  'A vi, dome Izraelov' - ovako govori Jahve Gospod - 'samo  idite i dalje služite svaki svom kumiru! Jednom ćete, kunem vas  se, poslušati i nećete više kaljati moje sveto ime svojim prinosima  i kumirima: </p>
<p id="v40"><sup><small>40</small></sup>  na Svetoj gori mojoj, na visokoj gori Izraelovoj  - riječ je Jahve Gospoda - služit će mi sav dom Izraelov, u svojoj  zemlji. Ondje će mi oni omiljeti i ondje ću iskati vaše podizanice  i prinose vaših prvina sa svim svetinjama. </p>
<p id="v41"><sup><small>41</small></sup>  Omiljet ćete mi  kao miris ugodan kad vas izvedem iz narodÄa i skupim iz zemalja  u kojima bjeste rasijani. I na vama ću očitovati svetost svoju  naočigled svih naroda. </p>
<p id="v42"><sup><small>42</small></sup>  Tada ćete znati da sam ja Jahve, kada  vas dovedem u zemlju Izraelovu, u zemlju koju se zakleh dati  očevima vašim. </p>
<p id="v43"><sup><small>43</small></sup>  Ondje ćete se spomenuti svih svojih putova  i nedjela kojima se okaljaste: sami ćete sebi omrznuti zbog nedjela  što ih počiniste. </p>
<p id="v44"><sup><small>44</small></sup>  I tada ćete spoznati da sam ja Jahve kad, radi imena svojega, ne postupim s vama po zloći vaših putova  ni po vašim pokvarenim djelima, dome Izraelov! Tako govori Jahve  Gospod!'" </p>
<p id="v45"><sup><small>45</small></sup>  (21:1) I dođe mi riječ Jahvina: </p>
<p id="v46"><sup><small>46</small></sup>  (21:2) "Sine čovječji, okreni lice k  jugu i prospi besjedu prema jugu te prorokuj protiv šume u kraju  negepskom. </p>
<p id="v47"><sup><small>47</small></sup>  (21:3) Reci šumi negepskoj: 'Poslušaj riječ Jahvinu! Ovako  govori Jahve Gospod: Evo, zapalit ću usred tebe oganj i on će  proždrijeti u tebi svako drvo, zeleno i suho! Razgorjeli se oganj  neće utrnuti dok sve ne izgori od sjevera do juga. </p>
<p id="v48"><sup><small>48</small></sup>  (21:4) I svi će  vidjeti da sam ja, Jahve, zapalio taj oganj i neće se ugasiti.'" </p>
<p id="v49"><sup><small>49</small></sup>  (21:5) Rekoh na to: "Jao, Jahve Gospode, tÓa oni će za mene reći:  'Evo opet pričalice s pričama!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/19">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 19</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/21">
          <span class="pr-2">Ezekiel - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
