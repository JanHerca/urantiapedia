<!--
title: "Ezekiel - Poglavlje 22"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/21">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 21</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/23">
          <span class="pr-2">Ezekiel - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, hoćeš li suditi, hoćeš li suditi gradu krvničkom? Pokaži mu sve gnusobe njegove! </p>
<p id="v3"><sup><small>3</small></sup>  Reci: 'Ovako govori Jahve Gospod: Grade što u sebi krv toliku  prolijevaš i što svuda sebi kumire praviš da se okaljaš, kucnu  čas tvoj: </p>
<p id="v4"><sup><small>4</small></sup>  krvlju što je proli ti sagriješi i kumirima koje  napravi ti se okalja, skrativši tako dane svoje i ubrzavši svoje  godine. I zato ću te sada učiniti sramotom među narodima, ruglom  po svim zemljama. </p>
<p id="v5"><sup><small>5</small></sup>  I koji su ti blizu i koji su ti daleko,  podrugivat će se tebi: 'O sramotno ime, grade pokvareni!' </p>
<p id="v6"><sup><small>6</small></sup>  Eto, knezovi izraelski - svaki na svoju ruku - u tebi krv prolijevaju. </p>
<p id="v7"><sup><small>7</small></sup>  I u tebi se više ne poštuje ni otac ni majka, došljake tlače, siročad i udovice u tebi zlostavljaju! </p>
<p id="v8"><sup><small>8</small></sup>  Svetinje moje prezireš, subote oskvrnjuješ. </p>
<p id="v9"><sup><small>9</small></sup>  U tebi su klevetnici zbog kojih se krv  prolijeva; u tebi se po gorama blaguje, posred tebe čine sramote. </p>
<p id="v10"><sup><small>10</small></sup>  U tebi se raskriva sramota očeva, u tebi siluju žene dok  su nečiste. </p>
<p id="v11"><sup><small>11</small></sup>  Jedan čini gadost sa ženom susjeda svoga, drugi  djelom sramotnim oskvrnjuje snahu svoju, a treći u tebi siluje  sestru, kćerku oca svoga. </p>
<p id="v12"><sup><small>12</small></sup>  Ima ih koji i mito primaju da krv proliju. Uzimaš ujam  i pridatak, od bližnjega silom otimaš, a mene zaboravljaš - riječ  je Jahve Gospoda. </p>
<p id="v13"><sup><small>13</small></sup>  Zato, evo, ja rukama plješćem nad plijenom  što ga ti napljačka i nad krvlju što se lije u tebi. </p>
<p id="v14"><sup><small>14</small></sup>  Jer, hoće li srce tvoje izdržati i hoće li ruke tvoje odoljeti u  dane kad ja na te ustanem? Ja, Jahve, rekoh i učinit ću! </p>
<p id="v15"><sup><small>15</small></sup>  Zato  ću te raspršiti među narode, rasijat' te po zemljama, da uklonim  iz tebe svu nečistoću! </p>
<p id="v16"><sup><small>16</small></sup>  I bit ćeš opet moja baština naočigled  naroda. I znat ćeš da sam ja Jahve!'" </p>
<p id="v17"><sup><small>17</small></sup>  Dođe mi riječ Jahvina: </p>
<p id="v18"><sup><small>18</small></sup>  "Sine čovječji, dom Izraelov  troska mi postade: bakar, srebro, kositar, željezo i olovo u  peći - svi su oni troska! </p>
<p id="v19"><sup><small>19</small></sup>  Stoga ovako govori Jahve Gospod:  'Jer mi troska postadoste, skupit ću vas, evo, u Jeruzalemu. </p>
<p id="v20"><sup><small>20</small></sup>  Kao što se skuplja srebro, bakar, željezo, olovo i kositar  u peći te se okolo oganj potpiri da se sve rastali, tako ću i  ja vas skupiti u svojem gnjevu i u svojoj jarosti, složiti vas  i rastaliti. </p>
<p id="v21"><sup><small>21</small></sup>  Jest, skupit ću vas i potpiriti oko vas oganj  svoje jarosti da se usred grada rastalite. </p>
<p id="v22"><sup><small>22</small></sup>  Kao što se srebro  u peći topi, tako ćete se i vi u njemu rastopiti. I znat ćete  da ja, Jahve, gnjev svoj na vas izlijevam!'" </p>
<p id="v23"><sup><small>23</small></sup>  Dođe mi riječ Jahvina: </p>
<p id="v24"><sup><small>24</small></sup>  "Sine čovječji, reci još:  'Ti si zemlja još neočišćena, koju još ne opra kiša dana jarosnoga! </p>
<p id="v25"><sup><small>25</small></sup>  Knezovi njezini, poput lavova što riču i plijen razdiru,  ljude proždiru, otimlju im blago i dragocjenosti, množeći udovice  usred nje. </p>
<p id="v26"><sup><small>26</small></sup>  Svećenici njezini ne poštuju mog Zakona i oskvrnjuju  moje svetinje, ne razlikujući sveto od nesvetoga, ne učeći se  lučiti nečisto od čistoga. Zanemarili su subote moje, bez časti  sam u njihovoj sredini. </p>
<p id="v27"><sup><small>27</small></sup>  Starješine njezine, poput vukova  što plijen razdiru i krv prolijevaju, upropašćuju ljude, lakomi  na dobitak. </p>
<p id="v28"><sup><small>28</small></sup>  A proroci njezini sve to premazuju bjelilom i  prekrivaju ispraznim viđenjima i lažnim proricanjima zboreći:  'Ovako govori Jahve Gospod!' - a Jahve to ne reče. </p>
<p id="v29"><sup><small>29</small></sup>  Imućnici  pak čine svakojaka nasilja i otimačine, siromaha i bijednika  ugnjetavaju, a došljaka bespravno tlače. </p>
<p id="v30"><sup><small>30</small></sup>  Tražio sam među  njima nekoga da podigne zidine i stane na proboje preda me u  obranu zemlje, da je ne zatrem, i ne nađoh nikoga. </p>
<p id="v31"><sup><small>31</small></sup>  I zato  izlih na njih gnjev svoj pa ih zatrijeh ognjem svoje jarosti;  putove im njihove na glavu oborih' - riječ je Jahve Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/21">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 21</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/23">
          <span class="pr-2">Ezekiel - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
