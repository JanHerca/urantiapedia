<!--
title: "Ezekiel - Poglavlje 19"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/18">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 18</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/20">
          <span class="pr-2">Ezekiel - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A ti, sine čovječji, protuži tužaljkom za knezovima izraelskim. </p>
<p id="v2"><sup><small>2</small></sup>  Reci: Što bijaše tvoja mati? Lavica među lavovima, ležala je među lavićima, hraneći mladunčad svoju. </p>
<p id="v3"><sup><small>3</small></sup>  I othrani jedno mlado, koje lavom posta. Naučiv se plijen derati, stade ljude proždirati! </p>
<p id="v4"><sup><small>4</small></sup>  Narodi se protiv njega udružiše, lav upade u jamu njihovu, na lancu ga odvedoše u zemlju egipatsku. </p>
<p id="v5"><sup><small>5</small></sup>  A kad mati vidje da uzalud čeka i da joj nada propade, uze drugo mlado i od njega lava učini. </p>
<p id="v6"><sup><small>6</small></sup>  Živeć' tako među lavovima, i on lavom posta. Naučiv se plijen derati, stade ljude proždirati, </p>
<p id="v7"><sup><small>7</small></sup>  utvrde im rušiti, pustošiti gradove. Uzdrhta zemlja i sve na njoj od silne rike njegove. </p>
<p id="v8"><sup><small>8</small></sup>  Ali se ljudi iz okolnih mjesta protiv njega podigoše i zamke mu postaviše; i lav se uhvati u jamu njihovu. </p>
<p id="v9"><sup><small>9</small></sup>  Okovana u kavez ga zatvoriše, odvedoše kralju babilonskom, ondje ga u kulu zatočiše, da mu se više ne čuje rika po gorama izraelskim. </p>
<p id="v10"><sup><small>10</small></sup>  Mati tvoja bješe kao loza pokraj vode zasađena, rodna i granata od obilja vode! </p>
<p id="v11"><sup><small>11</small></sup>  Imala je jaku granu za palicu vladalačku: uzdiže se nad krošnju, naočita visinom, mnoštvom grančica. </p>
<p id="v12"><sup><small>12</small></sup>  Al' u gnjevu bješe iščupana i na zemlju bačena. Istočnjak joj rod sasuši: polomi se i uvenu jaka grana njezina i vatra je svu proguta. </p>
<p id="v13"><sup><small>13</small></sup>  U pustinju bje presađena, u zemlju suhu, bezvodnu. </p>
<p id="v14"><sup><small>14</small></sup>  Al' liznu oganj iz pruta njezina i spali joj grane i plodove! I nema više na njoj grane jake za palicu vladalačku." To je, evo tužaljka, i ostat će tužaljka. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/18">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 18</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/20">
          <span class="pr-2">Ezekiel - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
