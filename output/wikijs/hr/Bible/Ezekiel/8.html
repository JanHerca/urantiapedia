<!--
title: "Ezekiel - Poglavlje 8"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/7">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 7</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/9">
          <span class="pr-2">Ezekiel - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine šeste, šestoga mjeseca, petoga dana, dok sjeđah u svojoj  kući, a preda mnom starješine judejske, spusti se na me ruka  Jahvina. </p>
<p id="v2"><sup><small>2</small></sup>  Pogledah, i gle: tu kao neki čovjek; od njegovih kao bokova  naniže oganj, a od njegovih kao bokova naviše bljeskanje, nešto  poput usijane kovine. </p>
<p id="v3"><sup><small>3</small></sup>  Ispruži nešto nalik na ruku i uhvati  me za kosu na glavi. Uto me duh podiže između zemlje i neba i  ponese me u božanskome viđenju u Jeruzalem, na ulaz unutrašnjih  vrata, što su okrenuta prema sjeveru gdje stoji kumir, ljubomora  koja izaziva ljubomoru. </p>
<p id="v4"><sup><small>4</small></sup>  I gle, ondje bijaše Slava Boga Izraelova, kao što je vidjeh u dolini. </p>
<p id="v5"><sup><small>5</small></sup>  I reče mi: "Sine čovječji, podigni  oči prema sjeveru!" I podigoh oči prema sjeveru. I gle, kumir, ljubomora, bijaše i na sjeveru, kraj vrata žrtvenika, na strani  prema ulazu. </p>
<p id="v6"><sup><small>6</small></sup>  I reče mi: "Sine čovječji, vidiš li što oni ovdje čine?  Velike su to gnusobe što ih dom Izraelov ovdje čini, samo da  me udalji iz mojega Svetišta. A vidjet ćeš i gorih gnusoba!" </p>
<p id="v7"><sup><small>7</small></sup>  I povede me do vrata predvorja. Pogledah, i gle: u zidu pukotina. </p>
<p id="v8"><sup><small>8</small></sup>  I reče mi: "Sine čovječji, probij taj zid!" Probih zid, a  ono - ulaz! </p>
<p id="v9"><sup><small>9</small></sup>  I reče mi: "Uđi i pogledaj strahovite gadosti  što se ovdje čine!" </p>
<p id="v10"><sup><small>10</small></sup>  Uđoh i pogledah. I gle, svakojake slike  gmazova i gnusnih životinja - sve kumiri doma Izraelova, našarani  na zidu, svuda uokolo. </p>
<p id="v11"><sup><small>11</small></sup>  A pred tim kumirima sedamdesetorica  ljudi od starješina doma Izraelova, i među njima i Šafanov sin  Jaazanija. I svakome od njih u ruci kadionica iz koje se podiže  oblak kada miomirisnoga. </p>
<p id="v12"><sup><small>12</small></sup>  I reče mi: "Sine čovječji, vidiš li što u toj tami rade  starješine doma Izraelova, svatko u svojoj oslikanoj komori?  I još govore: Jahve nas ne vidi jer je Jahve napustio zemlju!" </p>
<p id="v13"><sup><small>13</small></sup>  I reče mi još: "A vidjet ćeš i gorih gnusoba što se ovdje  čine!" </p>
<p id="v14"><sup><small>14</small></sup>  I povede me do vrata Doma Jahvina što su okrenuta  prema sjeveru. I gle, ondje sjeđahu žene i oplakivahu Tamuza. </p>
<p id="v15"><sup><small>15</small></sup>  I reče mi: "Vidiš li, sine čovječji? A vidjet ćeš i gorih  gnusoba od ovih!" </p>
<p id="v16"><sup><small>16</small></sup>  I povede me u unutrašnje predvorje Doma  Jahvina. Ondje, na ulazu u Hekal Jahvin, između trijema i žrtvenika, bijaše oko dvadeset i pet ljudi, okrenutih leđima Hekalu Jahvinu, a licem prema istoku, i ondje se prema istoku klanjahu suncu. </p>
<p id="v17"><sup><small>17</small></sup>  I reče mi: "Vidiš li to, sine čovječji? Malo li je domu  Judinu svih ovih gnusoba što ih ovdje čine, nego mi još zemlju  pune i nasiljem, i ponovo me izazivaju i granama pred nosom mašu? </p>
<p id="v18"><sup><small>18</small></sup>  Zato ću i ja sada postupiti s njima jarosno i oči se moje  više neće sažaliti i neću im se smilovati. I kad stanu iza glasa  vikati na moje uši, neću ih uslišiti." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/7">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 7</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/9">
          <span class="pr-2">Ezekiel - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
