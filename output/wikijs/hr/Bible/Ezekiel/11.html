<!--
title: "Ezekiel - Poglavlje 11"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/10">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 10</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/12">
          <span class="pr-2">Ezekiel - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada se duh podiže i ponese me do istočnih vrata Doma Jahvina, što su okrenuta k istoku. I gle: na ulazu vrata dvadeset i pet  ljudi, među kojima vidjeh i Jaazaniju, sina Azurova, i Pelatju, sina Benajina, knezove narodne. </p>
<p id="v2"><sup><small>2</small></sup>  I reče mi: "Sine čovječji, evo ljudi koji smišljaju opačine i koji u ovom gradu daju zle  savjete: </p>
<p id="v3"><sup><small>3</small></sup>  'Nije li čas da gradimo domove? Ovaj je grad kotao, a mi smo meso.' </p>
<p id="v4"><sup><small>4</small></sup>  Zato prorokuj protiv njih, prorokuj, sine  čovječji!" </p>
<p id="v5"><sup><small>5</small></sup>  I duh Jahvin siđe nada me i kaza mi: "Reci: Ovako veli  Jahve Gospod: 'Ne govoriš li tako, dome Izraelov? Ali ja poznajem  misli vašega srca! </p>
<p id="v6"><sup><small>6</small></sup>  Množite ubojstva u ovome gradu i njegove  ulice punite truplima.' </p>
<p id="v7"><sup><small>7</small></sup>  Zato ovako govori Jahve Gospod: 'Oni  koje vi probodoste i razbacaste po gradu - oni su meso, a grad  je kotao. Zato ću vas ja izvesti sada iz njega. </p>
<p id="v8"><sup><small>8</small></sup>  Od mača strahujete, i mač ću na vas dovesti - riječ je Jahve Gospoda! </p>
<p id="v9"><sup><small>9</small></sup>  Izvest  ću vas iz grada i predati vas u ruke tuđincima, i sud ću svoj  izvršiti nad vama: </p>
<p id="v10"><sup><small>10</small></sup>  od mača ćete pasti! Na međi Izraelovoj  sudit ću vam, i tada ćete znati da sam ja Jahve! </p>
<p id="v11"><sup><small>11</small></sup>  A ovaj grad  više vam neće biti kotao i vi nećete biti meso njegovo. Na međi  Izraelovoj sudit ću vam, </p>
<p id="v12"><sup><small>12</small></sup>  i tada ćete znati da sam ja Jahve  po čijim uredbama ne živjeste i čijih zakona ne izvršavaste,  nego živjeste po zakonima okolnih naroda!'" </p>
<p id="v13"><sup><small>13</small></sup>  Dok ja tako prorokovah, umrije Pelatja, sin Benajin.  I ja padoh ničice te zavapih iz svega glasa: "Jao, Jahve Gospode, zar ćeš doista uništiti sav Ostatak doma Izraelova?" <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  I dođe  mi riječ Jahvina: </p>
<p id="v15"><sup><small>15</small></sup>  "Sine čovječji, tvojoj braći, i tvojim rođacima, i svem  domu Izraelovu Jeruzalemci govore: 'Daleko ste od Jahve! Nama  je ova zemlja dana u posjed!' </p>
<p id="v16"><sup><small>16</small></sup>  Zato im reci: Ovako govori  Jahve Gospod: 'Ako ih i odagnah među daleke narode, ako ih i  rasprših po zemljama, ja ću im sam uskoro biti Svetište u zemljama  u kojima se nalaze.' </p>
<p id="v17"><sup><small>17</small></sup>  Stoga im reci: Ovako govori Jahve Gospod:  'Sabrat ću vas iz narodÄa, vratit ću vas iz zemalja u kojima  ste bili raspršeni i dat ću vam opet zemlju Izraelovu! </p>
<p id="v18"><sup><small>18</small></sup>  I  kad se u nju vrate, istrijebit će iz nje sve grozote i gadosti. </p>
<p id="v19"><sup><small>19</small></sup>  I ja ću im dati novo srce i nov ću duh udahnuti u njih: iščupat  ću iz njih njihovo kameno srce i stavit ću u njih srce od mesa, <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  da hode po mojim naredbama i da čuvaju i vrše sve moje zakone.  I bit će oni moj narod, a ja Bog njihov! </p>
<p id="v21"><sup><small>21</small></sup>  A onima kojima srce  hodi za grozotama i gadostima oborit ću na glavu njihov put'  - riječ je Jahve Gospoda." </p>
<p id="v22"><sup><small>22</small></sup>  Kerubini podigoše krila i točkovi se digoše za njima, a Slava Boga Izraelova lebdijaše nad njima. </p>
<p id="v23"><sup><small>23</small></sup>  Slava se Jahvina  vinu iz grada i zaustavi se na gori, istočno od grada. </p>
<p id="v24"><sup><small>24</small></sup>  A  mene duh podiže i ponese duhom Božjim k izgnanicima u zemlju  kaldejsku. I iščeznu viđenje koje gledah. </p>
<p id="v25"><sup><small>25</small></sup>  I pripovjedih izgnanicima  sve što mi Jahve bijaše objavio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/10">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 10</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/12">
          <span class="pr-2">Ezekiel - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:13 <i>Ostatak Izraela</i>: <a href="/hr/The_Urantia_Book/97#p9_21">KU 97:9.21</a>. </li>
  <li id="fn2"><a href="#cite2">↑</a> 11:19 <i>Duh Istine pročišćava srce</i>: <a href="/hr/The_Urantia_Book/194#p3_19">KU 194:3.19</a>.  <i>Duh izliven na svako tijelo</i>: <a href="/hr/The_Urantia_Book/52#p5_6">KU 52:5.6</a>.  <i>Duh Istine</i>: <a href="/hr/The_Urantia_Book/21#p5_7">KU 21:5.7</a>.  <i>Duh Istine</i>: <a href="/hr/The_Urantia_Book/32#p5_8">KU 32:5.8</a>.  <i>Duh Istine</i>: <a href="/hr/The_Urantia_Book/120#p2_6">KU 120:2.6</a>.  <i>Izlij duha svoga na svako tijelo</i>: <a href="/hr/The_Urantia_Book/181#p1_4">KU 181:1.4</a>.  <i>Duh Istine</i>: <a href="/hr/The_Urantia_Book/120#p2_4">KU 120:2.4</a>.  <i>Pratite novog učitelja u srcima</i>: <a href="/hr/The_Urantia_Book/181#p2_14">KU 181:2.14</a>.  <i>Još jedan učitelj, Duh Istine</i>: <a href="/hr/The_Urantia_Book/176#p4_3">KU 176:4.3</a>.  <i>Duh u čovjeku (Duh Istine)</i>: <a href="/hr/The_Urantia_Book/103#p1_6">KU 103:1.6</a>.  <i>Obećanje utjehe</i>: <a href="/hr/The_Urantia_Book/180#p3_3">KU 180:3.3</a>.  <i>Duh istine</i>: <a href="/hr/The_Urantia_Book/20#p6_8">KU 20:6.8</a>.  <i>Sin je izlio duh na tijelo</i>: <a href="/hr/The_Urantia_Book/20#p1_6">KU 20:1.6</a>.  <i>Pošalji Duha Istine</i>: <a href="/hr/The_Urantia_Book/193#p5_2">KU 193:5.2</a>.  <i>Duh Istine</i>: <a href="/hr/The_Urantia_Book/191#p6_3">KU 191:6.3</a>.  <i>Duh Istine</i>: <a href="/hr/The_Urantia_Book/180#p6_3">KU 180:6.3</a>.  <i>Poslat ću „svoj duh“</i>: <a href="/hr/The_Urantia_Book/180#p4_5">KU 180:4.5</a>.  <i>Duh Istine prebiva u srcima</i>: <a href="/hr/The_Urantia_Book/181#p1_5">KU 181:1.5</a>.  <i>Novi duh, živi u srcima ljudi</i>: <a href="/hr/The_Urantia_Book/121#p7_5">KU 121:7.5</a>.  <i>Duh Istine</i>: <a href="/hr/The_Urantia_Book/146#p3_6">KU 146:3.6</a>.  <i>Duh Istine</i>: <a href="/hr/The_Urantia_Book/34#p7_1">KU 34:7.1</a>.  <i>Novi učitelj u srcu</i>: <a href="/hr/The_Urantia_Book/181#p2_17">KU 181:2.17</a>.  <i>Isus da izlije svog duha</i>: <a href="/hr/The_Urantia_Book/141#p4_5">KU 141:4.5</a>.  <i>Duh Istine</i>: <a href="/hr/The_Urantia_Book/137#p8_7">KU 137:8.7</a>.  <i>Duh Istine bit će s tobom</i>: <a href="/hr/The_Urantia_Book/181#p2_24">KU 181:2.24</a>.  <i>Vjernici usamljeni bez novog srca</i>: <a href="/hr/The_Urantia_Book/194#p2_2">KU 194:2.2</a>.  <i>Duh Istine</i>: <a href="/hr/The_Urantia_Book/34#p5_5">KU 34:5.5</a>.  <i>Duh Istine darovan svima</i>: <a href="/hr/The_Urantia_Book/194#p3_6">KU 194:3.6</a>.  <i>Izlij duha na svako tijelo</i>: <a href="/hr/The_Urantia_Book/190#p5_4">KU 190:5.4</a>.  <i>Duh Istine</i>: <a href="/hr/The_Urantia_Book/34#p4_1">KU 34:4.1</a>. </li>
</ol>
</div>
