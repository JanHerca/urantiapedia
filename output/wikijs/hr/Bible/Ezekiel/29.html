<!--
title: "Ezekiel - Poglavlje 29"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 28</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/30">
          <span class="pr-2">Ezekiel - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine desete, desetoga mjeseca, dvanaestoga dana, dođe mi  riječ Jahvina: </p>
<p id="v2"><sup><small>2</small></sup>  "Sine čovječji, okreni lice faraonu, kralju  egipatskom, i prorokuj protiv njega i protiv sveg Egipta. </p>
<p id="v3"><sup><small>3</small></sup>  Govori  i reci: 'Ovako govori Jahve Gospod: Evo me protiv tebe, faraone, kralju egipatski, golemi krokodile što ležiš usred rijeka svojih. Ti reče: 'Rijeke su moje, sebi sam ih načinio.' </p>
<p id="v4"><sup><small>4</small></sup>  I zato ću ti kuke zarit' u gubicu i sve ribe rijeka tvojih zalijepiti na krljušti tvoje. Izvući ću te isred rijeka tvojih sa svim ribama rijeka tvojih zalijepljenim na tvoje krljušti. </p>
<p id="v5"><sup><small>5</small></sup>  Bacit ću u pustinju tebe i sve ribe iz rijeka tvojih. Na tlo ćeš poljsko pasti, nitko te neće podić' ni sahraniti, zvijerima zemaljskim i nebeskim pticama dat ću te za hranu! </p>
<p id="v6"><sup><small>6</small></sup>  I znat će svi stanovnici Egipta da sam ja Jahve. Jer ti bješe trska za oslonac domu Izraelovu! </p>
<p id="v7"><sup><small>7</small></sup>  Kad te u ruku uhvatiše, ti se slomi i rane im otvori; a kad se na te osloniše, ti prepuče i bedra im sva izrani.' </p>
<p id="v8"><sup><small>8</small></sup>  Stog ovako govori Jahve Gospod: 'Gle, dovest ću mač svoj na te, istrijebit ću iz tebe i ljude i stoku! </p>
<p id="v9"><sup><small>9</small></sup>  Sva će zemlja egipatska pustoš biti i razvalina, i oni će znati da sam ja Jahve!' Jer ti reče: 'Rijeka je moja, sebi je načinih.' </p>
<p id="v10"><sup><small>10</small></sup>  'Zato  evo me na te i na rijeke tvoje da pretvorim zemlju egipatsku  u pustinju i pustoš od Migdola do Sevana i do granice etiopske! </p>
<p id="v11"><sup><small>11</small></sup>  Neće njome više prolaziti noga ljudska ni noga životinjska, ostat će nenaseljena četrdeset godina. </p>
<p id="v12"><sup><small>12</small></sup>  Od zemlje ću egipatske  načiniti pustoš sred zemalja opustošenih, a gradovi njezini bit  će četrdeset godina ruševine među razvaljenim gradovima. I raspršit  ću Egipćane među narode i rasijat ću ih po zemljama.' </p>
<p id="v13"><sup><small>13</small></sup>  Jer, ovako govori Jahve Gospod: 'Kad mine četrdeset godina, sakupit ću opet sve Egipćane između naroda kamo bijahu raspršeni. </p>
<p id="v14"><sup><small>14</small></sup>  Vratit ću izgnanike egipatske, vratit ću ih opet u zemlju  Patros, domovinu njihovu, da osnuju ondje slabo kraljevstvo. </p>
<p id="v15"><sup><small>15</small></sup>  Ono će biti najmanje od svih kraljevstava, da se više nikad  ne digne nad druge narode. Smanjit ću ga da više nikad ne podjarmi  drugih naroda </p>
<p id="v16"><sup><small>16</small></sup>  i da više ne bude uzdanje domu Izraelovu. Nek'  mu u pamet doziva grijehe koje bijaše počinio okrećući se za  njima. I oni će spoznati da sam ja Jahve.'" </p>
<p id="v17"><sup><small>17</small></sup>  Godine dvadeset i sedme, prvoga dana prvoga mjeseca,  dođe mi riječ Jahvina: </p>
<p id="v18"><sup><small>18</small></sup>  "Sine čovječji, kralj babilonski Nabukodonozor  krenu s vojskom na velik pohod protiv grada Tira. I svaka glava  ogolje i svako se rame odadrije. Ali ni on ni vojska mu ne imahu  nikakve dobiti od toga što krenuše na Tir. </p>
<p id="v19"><sup><small>19</small></sup>  Stoga ovako govori  Jahve Gospod: 'Gle, predat ću Nabukodonozoru, kralju babilonskome, zemlju egipatsku. Odnijet će joj blago, nagrabiti plijena i  opljačkati je. To će biti plaća vojsci njegovoj. </p>
<p id="v20"><sup><small>20</small></sup>  Za trud  što na Tir krenu dat ću mu svu zemlju egipatsku, jer za me bijaše  radio' - riječ je Jahve Gospoda. </p>
<p id="v21"><sup><small>21</small></sup>  'U onaj ću dan učiniti da  izraste rog domu Izraelovu, a tebi ću usta otvoriti među njima.  I znat će da sam ja Jahve.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 28</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/30">
          <span class="pr-2">Ezekiel - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
