<!--
title: "Ezekiel - Poglavlje 33"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/32">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 32</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/34">
          <span class="pr-2">Ezekiel - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dođe mi riječ Jahvina: </p>
<p id="v2"><sup><small>2</small></sup>  "Sine čovječji, govori sinovima  naroda svojega! Reci: 'Ako ja na neku zemlju dovedem mač, a narod  te zemlje uzme jednoga između sebe i postavi ga za stražara, </p>
<p id="v3"><sup><small>3</small></sup>  a on - videći da mač dolazi na zemlju - zatrubi u rog i opomene  sav narod: </p>
<p id="v4"><sup><small>4</small></sup>  ako se tada onaj koji čuje glas roga ne da opomenuti  te mač dođe i pogubi ga - krv njegova past će na glavu njegovu: </p>
<p id="v5"><sup><small>5</small></sup>  jer, čuo je glas roga, ali se ne dade opomenuti - krv njegova  past će na njega. Da se dao opomenuti, spasio bi život. </p>
<p id="v6"><sup><small>6</small></sup>  A  opet, ako stražar - videći da mač dolazi na zemlju - ne zatrubi  u rog i ne opomene narod te mač dođe i pogubi koga od njih: taj  je, doduše, poginuo zbog svoga grijeha, ali ću ja krv njegovu  tražiti iz stražarove ruke.' </p>
<p id="v7"><sup><small>7</small></sup>  I tebe sam, sine čovječji, postavio za stražara domu Izraelovu:  kad čuješ riječ iz mojih usta, opomeni ih u moje ime. </p>
<p id="v8"><sup><small>8</small></sup>  Reknem  li bezbožniku: 'Bezbožniče, umrijet ćeš!' - a ti ne progovoriš  i ne opomeneš bezbožnika da se vrati od svojega zloga puta, bezbožnik  će umrijeti zbog svojega grijeha, ali krv njegovu tražit ću iz  tvoje ruke. </p>
<p id="v9"><sup><small>9</small></sup>  Ali ako bezbožnika opomeneš da se vrati od svojega  zloga puta, a on se ne vrati sa svojega puta: on će umrijeti  zbog svojega grijeha, a ti si spasio život svoj. </p>
<p id="v10"><sup><small>10</small></sup>  Sine čovječji, reci domu Izraelovu: Vi govorite: 'Prijestupi  i grijesi naši pritišću nas i zbog njih propadamo! I da još živimo?' </p>
<p id="v11"><sup><small>11</small></sup>  Odgovori im: 'Života mi moga - riječ je Jahve Gospoda - nije  meni do smrti bezbožnikove, nego da se odvrati od zloga puta  svojega i da živi! Obratite se, dakle, obratite od zloga puta  svojega! Zašto da umrete, dome Izraelov!' <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Sine čovječji, reci sinovima naroda svoga: 'Pravednika  neće izbaviti pravednost njegova u dan kad sagriješi niti će  bezbožnik stradati zbog svoje bezbožnosti u dan kad se od nje  odvrati, kao što ni pravednik neće moći ostati na životu u dan  kad sagriješi. </p>
<p id="v13"><sup><small>13</small></sup>  Reknem li ja prevedniku: 'Živjet ćeš!' a on  se pouzda u svoju pravednost i stane činiti nepravdu, zaboravit  ću svu njegovu pravednost, i on će umrijeti zbog nepravde što  je počini! </p>
<p id="v14"><sup><small>14</small></sup>  A reknem li bezbožniku: 'Umrijet ćeš!' a on se  odvrati od grijeha svojega i stane raditi po zakonu i pravdi, </p>
<p id="v15"><sup><small>15</small></sup>  vrati zalog, plati oteto i stane živjeti po zakonima života, ne čineći bezakonja - živjet će, neće umrijeti! </p>
<p id="v16"><sup><small>16</small></sup>  I svi grijesi  njegovi što ih bijaše počinio bit će mu zaboravljeni. Radi po  zakonu i pravdi, živjet će!' </p>
<p id="v17"><sup><small>17</small></sup>  Ali sinovi naroda tvoga govore: 'Jahvin put nije pravedan!'  Njihov put nije pravedan! </p>
<p id="v18"><sup><small>18</small></sup>  Ako se pravednik odvrati od svoje  pravednosti i stane činiti nepravdu, on će stoga umrijeti. </p>
<p id="v19"><sup><small>19</small></sup>  A  ako se bezbožnik odvrati od svoje bezbožnosti i stane raditi  po zakonu i pravdi, on će zbog toga živjeti. </p>
<p id="v20"><sup><small>20</small></sup>  A vi velite:  'Jahvin put nije pravedan!' Svakome ću od vas suditi prema putovima  njegovim, dome Izraelov!" </p>
<p id="v21"><sup><small>21</small></sup>  Godine dvanaeste, desetoga mjeseca, petoga dana našeg  izgnanstva, dođe k meni bjegunac iz Jeruzalema i reče: "Pade  grad!" </p>
<p id="v22"><sup><small>22</small></sup>  Ruka se Jahvina spustila na me uveče, prije dolaska  toga bjegunca, i otvorila mi usta prije negoli on dođe k meni  ujutro! Otvoriše mi se, dakle, usta i ja više ne bijah nijem. </p>
<p id="v23"><sup><small>23</small></sup>  I dođe mi riječ Jahvina: </p>
<p id="v24"><sup><small>24</small></sup>  "Sine čovječji, oni koji  žive u ovim ruševinama zemlje Izraelove govore: 'Jedan bijaše  Abraham i baštini ovu zemlju, a nas je mnogo - nama je zemlja  dana u posjed!' </p>
<p id="v25"><sup><small>25</small></sup>  Stoga im reci: 'Ovako govori Jahve Gospod:  Vi blagujete po gorama, oči podižete kumirima svojim, krv prolijevate  - i još da posjedujete ovu zemlju? </p>
<p id="v26"><sup><small>26</small></sup>  Na svoj se mač oslanjate, činite gadosti, oskvrnjujete ženu bližnjega - i još da posjedujete  ovu zemlju?' </p>
<p id="v27"><sup><small>27</small></sup>  Ovo im reci: 'Ovako govori Jahve Gospod: Života  mi moga, oni koji su u ruševinama od mača će pasti; one koji  su u polju dat ću zvijerima da ih proždru; a koji su u utvrdama  i po pećinama od kuge će poginuti! </p>
<p id="v28"><sup><small>28</small></sup>  Tako ću zemlju ovu razoriti  i opustošiti i nestat će zauvijek drskoga njezina ponosa. Opustjet  će gore Izraelove i nitko više neće njima prolaziti. </p>
<p id="v29"><sup><small>29</small></sup>  I znat  će da sam ja Jahve kad zemlju njihovu razorim i opustošim zbog  svih gadosti što ih počiniše.' </p>
<p id="v30"><sup><small>30</small></sup>  A o tebi, sine čovječji, sinovi naroda tvoga kazuju uza  zidove i na kućnim vratima i govore jedan drugom: 'Hajde da čujemo  kakva je to riječ došla od Jahve!' </p>
<p id="v31"><sup><small>31</small></sup>  I hrle k tebi kao na zbor  narodni; i narod moj sjeda preda te i sluša tvoje riječi, ali  ih ne izvršuje: naslađuju se njima u ustima, a srce im ide za  nepravednim dobitkom. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  I gle, ti si za njih kao slatka pjesma  uz glazbu otpjevana glasom umilnim: riječi ti slušaju, ali ih  ne izvršuju. </p>
<p id="v33"><sup><small>33</small></sup>  Ali kad sve ovo dođe - gle, već dolazi - znat  će da prorok bijaše među njima!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/32">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 32</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/34">
          <span class="pr-2">Ezekiel - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:11 <i>Bog ljubi zle</i>: <a href="/hr/The_Urantia_Book/131#p10_4">KU 131:10.4</a>. </li>
  <li id="fn2"><a href="#cite2">↑</a> 33:31 <i>Usta pokazuju ljubav</i>: <a href="/hr/The_Urantia_Book/165#p4_8">KU 165:4.8</a>. </li>
</ol>
</div>
