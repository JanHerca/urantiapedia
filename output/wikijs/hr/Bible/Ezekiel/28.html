<!--
title: "Ezekiel - Poglavlje 28"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/27">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 27</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/29">
          <span class="pr-2">Ezekiel - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, kaži knezu tirskome: 'Ovako govori Jahve Gospod: Tvoje se srce uzoholi, ti reče: 'Ja sam bog! Na božjem prijestolju sjedim u srcu morskom.' Iako čovjek, a ne Bog, ti srce svoje izjednači s Božjim. </p>
<p id="v3"><sup><small>3</small></sup>  Bješe, eto, od Daniela mudriji, nijedna ti tajna ne bje skrivena! </p>
<p id="v4"><sup><small>4</small></sup>  Mudrošću svojom i razborom nateče bogatstva, riznicu napuni srebrom i zlatom! </p>
<p id="v5"><sup><small>5</small></sup>  Mudar li bijaše trgovac, bogatstvo svoje namnoži! Al' ti se s bogatstva srce uzoholi.' </p>
<p id="v6"><sup><small>6</small></sup>  Stog ovako govori Jahve Gospod: 'Jer svoje srce s Božjim izjednači, </p>
<p id="v7"><sup><small>7</small></sup>  dovest ću, evo, na te tuđince najnasilnije među narodima. Isukat će mačeve na mudrost ti divnu, i ljepotu će ti okaljati, </p>
<p id="v8"><sup><small>8</small></sup>  bacit će te u jamu da umreš nasilnijom smrću od onih što umiru na pučini morskoj! </p>
<p id="v9"><sup><small>9</small></sup>  Hoćeš li tada pred krvnikom reći: 'Ja sam bog'? Čovjek si, a ne bog, u ruci svojih ubojica. </p>
<p id="v10"><sup><small>10</small></sup>  Umrijet ćeš smrću neobrezanih od ruke tuđinske! Jer ja, Jahve, rekoh to' - riječ je Jahve Gospoda." </p>
<p id="v11"><sup><small>11</small></sup>  I dođe mi riječ Jahvina: </p>
<p id="v12"><sup><small>12</small></sup>  "Sine čovječji, zakukaj  tužaljku nad tirskim kraljem. Reci mu: 'Ovako govori Jahve Gospod: Gle, ti bješe uzor savršenstva, pun mudrosti i čudesno lijep! </p>
<p id="v13"><sup><small>13</small></sup>  U Edenu, vrtu Božjem, ti življaše, resio te dragulj svaki, sard, topaz i dijamant, krizolit, oniks i jaspis, safir, smaragd i zlato. Načinjeni bjehu bubnjevi i frule, na dan ti rođenja bjehu pripravljeni. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Postavih te kao raskriljena keruba zaštitnika: bio si na svetoj gori Božjoj, hodio si posred ognjena kamenja. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Savršen bješe na putima svojim od dana svojega rođenja dok ti se u srcu ne zače opačina. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Obilno trgujući, napuni se nasiljem i sagriješi. Zato te zbacih s gore Božje, istrgoh te, kerube zaštitniče, isred ognjenoga kamenja. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Srce ti se uzoholi zbog ljepote tvoje, mudrost svoju odnemari zbog svojega blaga! Na zemlju te bacih i predah te zemaljskim kraljevima da te prezirno gledaju. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Mnoštvom svog bezakonja, nepoštenim trgovanjem oskvrnu svoja svetišta! Pustih oganj posred tebe da te proždre. Pretvorih te na zemlji u pepeo na oči onih što te motre. </p>
<p id="v19"><sup><small>19</small></sup>  Svi koji te poznaju među narodima zgroziše se nad tobom! Jer ti strašilo posta, nestade zauvijek.'" <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  I dođe mi riječ Jahvina: </p>
<p id="v21"><sup><small>21</small></sup>  "Sine čovječji, okreni lice  k Sidonu, prorokuj protiv njega. </p>
<p id="v22"><sup><small>22</small></sup>  Reci: 'Ovako govori Jahve Gospod: Evo me protiv tebe, Sidone, proslavit ću se usred tebe! I znat će se da sam ja Jahve kada nad njim sud izvršim i svetost svoju pokažem u njemu. </p>
<p id="v23"><sup><small>23</small></sup>  I poslat ću na nj kugu i krv po ulicama njegovim; i mrtvi će posred njega padati od mača, koji ti odasvud prijeti, i znat će se tada da sam ja Jahve. </p>
<p id="v24"><sup><small>24</small></sup>  I više neće biti domu Izraelovu trna što ranjava nit' žaoke što razdire među svima uokolo koji ga preziru! I znat će se da sam ja Jahve!'" </p>
<p id="v25"><sup><small>25</small></sup>  Ovako govori Jahve Gospod: "A kad skupim sav dom Izraelov  između naroda po kojima su razasuti, očitovat ću u njima svoju  svetost pred očima narodÄa. I nastanit će se u svojoj zemlji  što je dadoh sluzi svome Jakovu. </p>
<p id="v26"><sup><small>26</small></sup>  I u njoj će živjeti u miru, gradit će domove i saditi vinograde. Živjet će u pouzdanju dok  budem izvršivao svoj sud nad svima koji ih naokolo prezirahu.  I znat će da sam ja Jahve, Bog njihov." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/27">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 27</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/29">
          <span class="pr-2">Ezekiel - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 28:13 <i>Božji vrtovi</i>: <a href="/hr/The_Urantia_Book/43#p6_1">KU 43:6.1</a>. </li>
  <li id="fn2"><a href="#cite2">↑</a> 28:14 <i>Svete Božje planine</i>: <a href="/hr/The_Urantia_Book/53#p1_1">KU 53:1.1</a>. </li>
  <li id="fn3"><a href="#cite3">↑</a> 28:15 <i>Bio/bila si savršen/savršena do</i>: <a href="/hr/The_Urantia_Book/53#p1_1">KU 53:1.1</a>. </li>
  <li id="fn4"><a href="#cite4">↑</a> 28:16-19 <i>Status pobunjenika</i>: <a href="/hr/The_Urantia_Book/53#p9_6">KU 53:9.6</a>. </li>
  <li id="fn5"><a href="#cite5">↑</a> 28:17 <i>Lucifer ponosan na ljepotu</i>: <a href="/hr/The_Urantia_Book/53#p1_3">KU 53:1.3</a>.  <i>Ponos i zabluda</i>: <a href="/hr/The_Urantia_Book/53#p2_5">KU 53:2.5</a>. </li>
  <li id="fn6"><a href="#cite6">↑</a> 28:19 <i>Poznanici zapanjeni</i>: <a href="/hr/The_Urantia_Book/53#p9_7">KU 53:9.7</a>. </li>
</ol>
</div>
