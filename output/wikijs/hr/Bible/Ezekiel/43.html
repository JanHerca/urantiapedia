<!--
title: "Ezekiel - Poglavlje 43"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/42">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 42</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/44">
          <span class="pr-2">Ezekiel - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zatim me povede k vratima što gledaju na istok. </p>
<p id="v2"><sup><small>2</small></sup>  I gle,  Slava Boga Izraelova dolazi od istoka; šum joj kao šum velikih  voda: i zemlja se sjala od slave njegove. </p>
<p id="v3"><sup><small>3</small></sup>  To viđenje koje  gledah bijaše kao viđenje što ga vidjeh kad dođoh da uništim  grad i kao viđenje koje vidjeh na rijeci Kebaru. Padoh ničice. </p>
<p id="v4"><sup><small>4</small></sup>  A Slava Jahvina uđe u Dom na vrata koja gledaju na istok. </p>
<p id="v5"><sup><small>5</small></sup>  Tada me duh podiže i odvede u unutrašnje predvorje. I gle:  Dom bijaše pun Slave Jahvine. </p>
<p id="v6"><sup><small>6</small></sup>  I čuh glas koji mi iz Doma govori, a kraj mene netko stajaše. </p>
<p id="v7"><sup><small>7</small></sup>  I reče mi: "Sine čovječji, ovo je mjesto mojega prijestolja, ovo je  mjesto stopa mojih nogu: ovdje ću, posred sinova Izraelovih,  prebivati zauvijek. Izraelov dom neće više oskvrnjivati moje  sveto ime - ni oni ni njihovi kraljevi - svojim bludništvom i  truplima svojih kraljeva: </p>
<p id="v8"><sup><small>8</small></sup>  stavili su svoj prag do moga, svoje  dovratnike do mojih, tako da je bio samo zid između mene i njih, i oskvrnjivali su moje sveto ime gnusobama koje počiniše. I  zato ih zatrijeh u svojem gnjevu. </p>
<p id="v9"><sup><small>9</small></sup>  Sada će oni ukloniti daleko  od mene svoje bludništvo i trupla svojih kraljeva, a ja ću zauvijek  prebivati posred njih. </p>
<p id="v10"><sup><small>10</small></sup>  Sine čovječji, pokaži domu Izraelovu ovaj Dom da se posrame  sa svojih bezakonja. Neka mu izmjere razmjere. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ako se posrame  zbog svega što učiniše, opiši im Dom i njegove razmjere, njegove  izlaze i ulaze, sve njegovo obličje, sve propise i sve zakone;  upoznaj ih i nacrtaj im da vide i da čuvaju i provedu sve njegovo  obličje i sve propise o njemu. </p>
<p id="v12"><sup><small>12</small></sup>  A ovo je zakon za Dom: navrh  gore, sav prostor uokolo, bit će najsvetija svetinja. </p>
<p id="v13"><sup><small>13</small></sup>  Ovo su mjere žrtvenika, na laktove - a lakat je ovdje  jedan lakat i pedalj: podnožje žrtvenika lakat dugo, lakat široko;  obrub kojim je obrubljen uokolo - jedan pedalj. Visina žrtvenika: </p>
<p id="v14"><sup><small>14</small></sup>  od podnožja na zemlji do donjega pojasa žrtvenika - dva lakta, a u širinu jedan lakat; od manjeg pojasa do većega četiri lakta, a u širinu jedan lakat. </p>
<p id="v15"><sup><small>15</small></sup>  A samo žrtvište: četiri lakta visoko.  A sa žrtvišta dižu se uvis četiri roga. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Žrtvište: dvanaest  lakata dugo, dvanaest lakata široko, četvorina, na sve četiri  strane. </p>
<p id="v17"><sup><small>17</small></sup>  A pojas: četrnaest lakata dug i četrnaest lakata  širok, na četiri strane; njegov rub uokolo pol lakta, a podnožje  oko njega uokolo jedan lakat; stepenice mu gledaju na istok." </p>
<p id="v18"><sup><small>18</small></sup>  I reče mi: "Sine čovječji, ovako govori Jahve Gospod:  'Ovo su propisi žrtveni po kojima se u svoje vrijeme mora podići  žrtvenik da se na njemu prinose paljenice i da se po njemu škropi  krvlju. </p>
<p id="v19"><sup><small>19</small></sup>  Svećenicima levitima, potomcima Sadokovim, koji pristupaju  k meni da mi služe - riječ je Jahve Gospoda - dat ćeš june za  žrtvu okajnicu. </p>
<p id="v20"><sup><small>20</small></sup>  Uzet ćeš njegove krvi i njome pomazati četiri  roga žrtvišta i četiri ugla pojasa i obrub sve uokolo da okajnicom  pomiriš žrtvenik. </p>
<p id="v21"><sup><small>21</small></sup>  Zatim uzmi june i spali ga na odijeljenom  mjestu Doma, izvan Svetišta. </p>
<p id="v22"><sup><small>22</small></sup>  Sutradan prinesi jarca bez mane  kao okajnicu, neka se njime okaje žrtvenik kao što je okajan  junetom. </p>
<p id="v23"><sup><small>23</small></sup>  A kad ga okaješ, prinesi junca bez mane i ovna bez  mane iz stada: </p>
<p id="v24"><sup><small>24</small></sup>  prikaži ih pred Jahvom, a svećenici neka ih  pospu solju i neka ih prinesu kao paljenicu Jahvi. </p>
<p id="v25"><sup><small>25</small></sup>  Sedam  dana svaki dan prinesi jednog jarca za grijeh; i neka se prinese  june i ovan iz stada, oba bez mane. </p>
<p id="v26"><sup><small>26</small></sup>  Sedam dana neka se pomiruje  žrtvenik i neka se čisti i posvećuje. </p>
<p id="v27"><sup><small>27</small></sup>  Pošto se navrše ti  dani, od osmoga dana unapredak neka svećenici žrtvuju na žrtveniku  vaše paljenice i pričesnice; i omiljet ćete mi' - riječ je Jahve  Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/42">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 42</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/44">
          <span class="pr-2">Ezekiel - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 43:10 <i>Izvorni uzorak</i>: <a href="/hr/The_Urantia_Book/27#p2_1">KU 27:2.1</a>. </li>
  <li id="fn2"><a href="#cite2">↑</a> 43:15-46:24 <i>Vrhunski pročišćeni ritual</i>: <a href="/hr/The_Urantia_Book/97#p10_7">KU 97:10.7</a>. </li>
</ol>
</div>
