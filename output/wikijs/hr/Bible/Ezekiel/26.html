<!--
title: "Ezekiel - Poglavlje 26"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/25">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 25</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/27">
          <span class="pr-2">Ezekiel - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine jedanaeste, prvoga dana u mjesecu, dođe mi riječ Jahvina: </p>
<p id="v2"><sup><small>2</small></sup>  "Sine čovječji, jer Tir nad Jeruzalemom klicaše: 'Ha, ha! Razbiše se ta vrata narÄodÄa, i k meni se okrenuše; obogatit ću se: on je opustošen' - </p>
<p id="v3"><sup><small>3</small></sup>  stoga ovako govori Jahve Gospod: 'Evo me protiv tebe, Tire, dići ću na te silne narode, kao što more valove diže! </p>
<p id="v4"><sup><small>4</small></sup>  Porušit će zidine tirske i razoriti sve kule njegove. A ja ću mu i prašinu pomesti, načinit' od njega pećinu golu! </p>
<p id="v5"><sup><small>5</small></sup>  Bit će sušilište mreža. Jer ja rekoh! - riječ je Jahve Gospoda. I narodima plijen će postati. </p>
<p id="v6"><sup><small>6</small></sup>  A sve kćeri njegove od mača će pasti u polju! Znat će da sam ja Jahve!' </p>
<p id="v7"><sup><small>7</small></sup>  Jer ovako govori Jahve Gospod: 'Gle, dovest ću na Tir sa sjevera Nabukodonozora, kralja babilonskoga, kralja nad kraljevima, s konjima i bojnim kolima, s konjanicima, četama i mnoštvom naroda! </p>
<p id="v8"><sup><small>8</small></sup>  Kćeri će tvoje u polju mačem posjeći! Protiv tebe dići će kule opsadne, nasuti protiv tebe nasipe i podić' protiv tebe štitove. </p>
<p id="v9"><sup><small>9</small></sup>  Na zidove će tvoje upraviti zidodere i tvoje će kule kukama oborit'! </p>
<p id="v10"><sup><small>10</small></sup>  Od nebrojenih konja njegovih svega će te prašina prekriti, a od štropota konjanika i točkova i bojnih kola njihovih zadrhtat će zidine tvoje, kad bude prolazio kroz vrata tvoja, k'o što se prolazi kroz grad osvojen. </p>
<p id="v11"><sup><small>11</small></sup>  Kopitima svojih konja zgazit će ti sve ulice; narod tvoj mačem će pobiti i srušiti stupovlje tvoje. </p>
<p id="v12"><sup><small>12</small></sup>  Poplijenit će bogatstvo tvoje, tvoje će razgrabiti blago! Razorit će tvoje zidine i kuće tvoje divne srušiti! Kamenje, drvo, prašinu tvoju u more će pobacati! </p>
<p id="v13"><sup><small>13</small></sup>  A ja ću prekinuti jeku tvojih pjesama, i zvuk se tvojih harfa više neće čuti! </p>
<p id="v14"><sup><small>14</small></sup>  Pretvorit ću te u pećinu golu, postat ćeš sušilište mrežÄa. Više se nikad nećeš podići, jer ja, Jahve, rekoh!' - to riječ je Jahve Gospoda." </p>
<p id="v15"><sup><small>15</small></sup>  Ovako Jahve Gospod govori Tiru: "A neće li od trijeska  pada tvojega i jecanja tvojih ranjenika, kad nastane u tebi pokolj  nemili, zadrhtati svi otoci? </p>
<p id="v16"><sup><small>16</small></sup>  I neće li tada svi morski knezovi  sići s prijestolja svojih, odbaciti svoje plašteve, i skinuti  vezene haljine, u strah se zaodjeti, na zemlju posjedati, dršćući  bez prestanka, užasnuti tvojim udesom? </p>
<p id="v17"><sup><small>17</small></sup>  A zatim će nad tobom  zakukati i reći ti: 'Kamo li propade? Kamo li s mora nestade, grade proslavljeni, što bijaše tako moćan na moru, ti i žitelji tvoji, koji strah zadavahu zemlji svoj? </p>
<p id="v18"><sup><small>18</small></sup>  Sada na dan pada tvojega otoci će zadrhtati, otoci u moru prestravit će se zbog propasti tvoje!' </p>
<p id="v19"><sup><small>19</small></sup>  Jer ovako govori Jahve Gospod: 'Kad te pretvorim u pusti  grad, kakvi su gradovi u kojima više nitko ne boravi, i kada  na tebe dovedem bezdane da te velike vode prekriju, </p>
<p id="v20"><sup><small>20</small></sup>  spustit  ću te s onima koji su sišli u grob, k narodu pradavnom, i smjestit  ću te u najdublje zemljine predjele, u vječnu samoću, s onima  što u grob siđoše, da se više ne vratiš u zemlju živih. </p>
<p id="v21"><sup><small>21</small></sup>  Pretvorit  ću te u užas i više te neće biti. Tražit će te, ali te više nikad  neće naći!' - riječ je Jahve Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/25">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 25</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/27">
          <span class="pr-2">Ezekiel - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
