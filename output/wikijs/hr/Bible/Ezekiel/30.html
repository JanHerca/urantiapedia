<!--
title: "Ezekiel - Poglavlje 30"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 29</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/31">
          <span class="pr-2">Ezekiel - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I dođe mi riječ Jahvina: </p>
<p id="v2"><sup><small>2</small></sup>  "Sine čovječji, prorokuj i reci:  'Ovako govori Jahve Gospod: Kukajte: 'Jao dana!' </p>
<p id="v3"><sup><small>3</small></sup>  Jer se bliži dan, bliži se dan Jahvin!  Dan oblačan, vrijeme narodima određeno. </p>
<p id="v4"><sup><small>4</small></sup>  I mač će ući u Egipat, a strah će ophrvati Etiopiju kad  mrtvi stanu padati po Egiptu i kad se razgrabi njegovo blago  te kad mu temelje sve sruše. </p>
<p id="v5"><sup><small>5</small></sup>  Kuš, Put i Lud, sva Arabija i  Libija, i sinovi zemlje Krete s njima od mača će izginuti'! </p>
<p id="v6"><sup><small>6</small></sup>  Ovako govori Jahve Gospod: 'Past će koji podupiru Egipat  i srozat će se ponos njegove moći. Od Migdola do Sevana sve će  u njemu od mača pasti - riječ je Jahve Gospoda. </p>
<p id="v7"><sup><small>7</small></sup>  On će biti pustoš među opustošenim zemljama, a njegovi  gradovi ruševine među razrušenim gradovima. </p>
<p id="v8"><sup><small>8</small></sup>  I znat će da sam  ja Jahve kad zapalim svoj oganj u Egiptu i zatrem sve pomagače  njegove. </p>
<p id="v9"><sup><small>9</small></sup>  U onaj će dan glasnici od mene na lađama isploviti da  zastraše bezbrižnu Etiopiju. I strah će je ophrvati u dan egipatski.  Jer, evo, bliži se!' </p>
<p id="v10"><sup><small>10</small></sup>  Ovako govori Jahve Gospod: 'Uništit  ću mnoštvo egipatsko rukom Nabukodonozora, kralja babilonskoga! </p>
<p id="v11"><sup><small>11</small></sup>  On i njegov narod s njime - najokrutniji među narodima -  bit će dovedeni da zemlju zatru. I oni će isukati mač na Egipat  i svu će mu zemlju truplima ispuniti. </p>
<p id="v12"><sup><small>12</small></sup>  A ja ću isušiti rijeke  i zemlju predati u ruke silnicima, opustošit ću zemlju i što  je u njoj - rukom tuđinaca. Ja, Jahve, rekoh!' </p>
<p id="v13"><sup><small>13</small></sup>  Ovako govori Jahve Gospod: 'Razorit ću kumire i ništavila  istrijebiti iz Memfisa, i neće više biti knezova u egipatskoj  zemlji, a strah ću posijati u zemlji egipatskoj. </p>
<p id="v14"><sup><small>14</small></sup>  Opustošit  ću Patros, zapaliti Soan, izvršiti sud na Tebi. </p>
<p id="v15"><sup><small>15</small></sup>  Iskalit ću  gnjev nad Sinom, tvrđom egipatskom, istrijebit ću mnoštvo u Tebi. </p>
<p id="v16"><sup><small>16</small></sup>  Zapalit ću oganj pod Egiptom: Sin će uzdrhtati od strave, Teba će biti osvojena, a Memfis u tjeskobi dan za danom. </p>
<p id="v17"><sup><small>17</small></sup>  Mladići  Heliopola i Pi-Beseta od mača će pasti. A oni će biti odvedeni  u ropstvo! </p>
<p id="v18"><sup><small>18</small></sup>  Nad Tafnisom pomrčat će dan kad ondje slomim jaram  egipatski i kad se dokonča ponos moći u njemu! Nad njim će se  nadviti oblak, i njegove će kćeri biti odvedene u ropstvo! </p>
<p id="v19"><sup><small>19</small></sup>  Tako  ću izvršiti sud nad Egiptom, i znat će da sam ja Jahve.'" </p>
<p id="v20"><sup><small>20</small></sup>  Godine jedanaeste, prvoga mjeseca, sedmoga dana dođe  mi riječ Jahvina: </p>
<p id="v21"><sup><small>21</small></sup>  "Sine čovječji, gle, slomih mišicu faraonu, kralju egipatskom! I evo, nisu je ni povili: nisu metnuli lijekove  niti su je povojima obavili da je okrijepe kako bi se opet mogla  prihvatiti mača. </p>
<p id="v22"><sup><small>22</small></sup>  Stoga ovako govori Jahve Gospod: 'Evo me  protiv faraona, kralja egipatskoga, da mu slomim obje ruke, i  zdravu i slomljenu, i da mu mač izbijem iz ruke! </p>
<p id="v23"><sup><small>23</small></sup>  Razagnat  ću Egipćane među narode i rasijati ih po zemljama! </p>
<p id="v24"><sup><small>24</small></sup>  Ojačat  ću ruke kralju babilonskom i mač ću svoj staviti u njegovu ruku;  a faraonu ću slomiti ruke te će stenjati pred neprijateljem kao  ranjenik. </p>
<p id="v25"><sup><small>25</small></sup>  Da, ojačat ću ruke kralju babilonskom, a ruke će  faraonove klonuti. I znat će se da sam ja Jahve kad metnem mač  svoj u ruke kralju babilonskom i on ga zavitla nad zemljom egipatskom. </p>
<p id="v26"><sup><small>26</small></sup>  Raspršit ću Egipćane među narode i rasijati ih po zemljama.  I znat će da sam ja Jahve.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 29</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/31">
          <span class="pr-2">Ezekiel - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
