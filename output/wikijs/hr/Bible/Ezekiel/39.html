<!--
title: "Ezekiel - Poglavlje 39"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/38">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 38</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/40">
          <span class="pr-2">Ezekiel - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sine čovječji, prorokuj protiv Goga i reci: 'Ovako govori  Jahve Gospod: Evo me na te, Gože, veliki kneže Mešeka i Tubala! </p>
<p id="v2"><sup><small>2</small></sup>  Namamit ću te i povesti, podići te s krajnjega sjevera i dovesti  na gore Izraelove. </p>
<p id="v3"><sup><small>3</small></sup>  Izbit ću ti luk iz lijeve ruke i prosuti  strijele iz tvoje desnice. </p>
<p id="v4"><sup><small>4</small></sup>  Na gorama ćeš Izraelovim pasti, ti i sve tvoje čete i narodi koji budu s tobom: pticama grabljivicama, svemu krilatom, i zvijerima dadoh te za hranu. </p>
<p id="v5"><sup><small>5</small></sup>  Na otvorenom  ćeš polju pasti, jer ja tako rekoh - riječ je Jahve Gospoda. </p>
<p id="v6"><sup><small>6</small></sup>  Poslat ću oganj na Magog i na sve koji spokojno žive na otocima  - i znat će da sam ja Jahve. </p>
<p id="v7"><sup><small>7</small></sup>  A svoje sveto ime objavit ću  posred naroda svoga izraelskoga i neću dati da se više oskvrnjuje  moje sveto ime! I znat će svi narodi da sam ja, Jahve, Svetac  Izraelov. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Evo dolazi i biva - riječ je Jahve Gospoda! To je dan  o kojem sam govorio! </p>
<p id="v9"><sup><small>9</small></sup>  Izići će stanovnici izraelskih gradova, naložiti vatru  i spaliti oružje, štitove, štitiće, lukove i strelice, koplja  i sulice - ložit će njima vatru sedam godina. </p>
<p id="v10"><sup><small>10</small></sup>  Neće nositi  drva iz polja ni sjeći u šumama, nego će vatru oružjem ložiti.  I oplijenit će one koji su njih plijenili, opljačkati one koji  su njih pljačkali - riječ je Jahve Gospoda. </p>
<p id="v11"><sup><small>11</small></sup>  U onaj ću dan dati Gogu za grob glasovito mjesto u Izraelu:  dolinu Abarim, istočno od Mora, koja zatvara put prolaznicima;  ondje će pokopati Goga i sve njegovo mnoštvo. I dolina će se  prozvati Hamon-Gog. </p>
<p id="v12"><sup><small>12</small></sup>  I ukopavat će ih dom Izraelov, sedam  mjeseci, da očisti svu zemlju; </p>
<p id="v13"><sup><small>13</small></sup>  pokapat će ih sav narod zemlje.  I bit će im slavan dan u koji se proslavim, riječ je Jahve Gospoda. </p>
<p id="v14"><sup><small>14</small></sup>  Izabrat će ljude da neprestano prolaze zemljom pa da s prolaznicima  pokapaju one koji preostaše po zemlji, da je tako očiste. </p>
<p id="v15"><sup><small>15</small></sup>  I  kad koji, prolazeći zemljom, vidi ljudske kosti, podignut će  kraj njih nadgrobnik dok ih grobari ne ukopaju u dolini Hamon-Gog. </p>
<p id="v16"><sup><small>16</small></sup>  Hamona je ime i gradu. I tako će očistiti zemlju. </p>
<p id="v17"><sup><small>17</small></sup>  Sine  čovječji, ovako govori Jahve Gospod: Reci pticama, svemu krilatom  i svemu zvijerju: skupite se i dođite! Saberite se odasvud na  žrtvu moju koju koljem za vas, na veliku gozbu po izraelskim  gorama, da se najedete mesa i napijete krvi. </p>
<p id="v18"><sup><small>18</small></sup>  Najedite se  mesa od junaka i napijte se krvi zemaljskih knezova, ovnova,  janjaca, jaraca, junaca, ugojene stoke bašanske! </p>
<p id="v19"><sup><small>19</small></sup>  Najedite  se do sita pretiline i napijte se krvi mojih klanica koje sam  vam naklao. </p>
<p id="v20"><sup><small>20</small></sup>  Nasitite se za mojim stolom konja i konjanika, junaka i ratnika!' - riječ je Jahve Gospoda. </p>
<p id="v21"><sup><small>21</small></sup>  'Tako ću se proslaviti među narodima, i svi će narodi  vidjeti sud koji ću izvršiti i ruku što ću je na njih podići. </p>
<p id="v22"><sup><small>22</small></sup>  Znat će dom Izraelov da sam ja, Jahve, Bog njihov - od toga  dana zauvijek. </p>
<p id="v23"><sup><small>23</small></sup>  I znat će narodi da dom Izraelov bijaše odveden  u ropstvo zbog svojih nedjela: iznevjerio mi se, pa sakrih lice  svoje od njih i predadoh ih njihovim neprijateljima u ruke da  od mača poginu. </p>
<p id="v24"><sup><small>24</small></sup>  Postupih s njima po nečistoći njihovoj i  nedjelima te sakrih lice svoje od njih.' </p>
<p id="v25"><sup><small>25</small></sup>  Stoga ovako govori Jahve Gospod: 'Sad ću vratiti roblje  Jakovljevo i pomilovati sav dom Izraelov - ljubomoran na ime  svoje sveto, <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  oprostit ću im svu sramotu i nevjeru kojom mi  se iznevjeriše dok još spokojno življahu u zemlji i nikoga ne  bijaše da ih straši. </p>
<p id="v27"><sup><small>27</small></sup>  A kad ih dovedem iz naroda i skupim  iz zemalja dušmanskih i na njima, naočigled mnogih naroda, svetost  svoju pokažem, </p>
<p id="v28"><sup><small>28</small></sup>  znat će da sam ja Jahve, Bog njihov, koji  ih u izgnanstvo među narode odvedoh i koji ih opet skupljam u  njihovu zemlju, ne ostavivši ondje nijednoga od njih. </p>
<p id="v29"><sup><small>29</small></sup>  I nikada  više neću kriti lica od njih, jer ću duh svoj izliti na dom Izraelov'  - riječ je Jahve Gospoda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/38">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 38</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/40">
          <span class="pr-2">Ezekiel - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 39:7 <i>Svetac Izraelov</i>: <a href="/hr/The_Urantia_Book/196#p0_2">KU 196:0.2</a>. </li>
  <li id="fn2"><a href="#cite2">↑</a> 39:25 <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>.  <i>Bog je rekao da bude ljubomoran na</i>: <a href="/hr/The_Urantia_Book/4#p3_1">KU 4:3.1</a>. </li>
</ol>
</div>
