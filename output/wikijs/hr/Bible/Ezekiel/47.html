<!--
title: "Ezekiel - Poglavlje 47"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 46</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/48">
          <span class="pr-2">Ezekiel - Poglavlje 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zatim me odvede natrag k vratima Doma. I gle: voda izvirala  ispod praga Doma, prema istoku - jer pročelje Doma bijaše prema  istoku - i voda otjecaše ispod desne strane Doma, južno od žrtvenika. </p>
<p id="v2"><sup><small>2</small></sup>  Zatim me izvede na sjeverna vrata i provede me uokolo vanjskim  putem k vanjskim vratima koja gledaju na istok. I gle, voda izvirala  s desne strane. </p>
<p id="v3"><sup><small>3</small></sup>  Čovjek pođe prema istoku s užetom u ruci,  izmjeri tisuću lakata i prevede me preko vode, a voda mi sezaše  do gležanja. </p>
<p id="v4"><sup><small>4</small></sup>  Ondje opet izmjeri tisuću lakata i provede me  preko vode, a voda bijaše do koljena. I opet izmjeri tisuću lakata  i prevede me preko vode što bijaše do bokova. </p>
<p id="v5"><sup><small>5</small></sup>  Opet izmjeri  tisuću lakata, ali ondje bijaše potok koji ne mogoh prijeći jer  je voda nabujala te je trebalo plivati: bijaše to potok koji  se ne može prijeći. </p>
<p id="v6"><sup><small>6</small></sup>  I upita me: "Vidiš li, sine čovječji?" I odvede me natrag, na obalu potoka. </p>
<p id="v7"><sup><small>7</small></sup>  I kad se vratih, gle, na obali s obje strane  mnoga stabla. </p>
<p id="v8"><sup><small>8</small></sup>  I reče mi: "Ova voda teče u istočni kraj, spušta se u  Arabu i teče u more; a kad se u more izlije, vode mu ozdrave. </p>
<p id="v9"><sup><small>9</small></sup>  I kuda god potok protječe, sve živo što se miče oživi; i bit  će vrlo mnogo riba, jer kamo god dođe ova voda, sve ozdravi i  oživi - kuda god protječe ovaj potok. </p>
<p id="v10"><sup><small>10</small></sup>  I ribari će ribariti  duž mora: od En Gedija do En Eglajima sušit će se mreže; i bit  će vrlo mnogo svakovrsnih riba kao u Velikom moru. </p>
<p id="v11"><sup><small>11</small></sup>  A močvare  onoga mora i njegove bare neće ozdraviti: bit će za sol. </p>
<p id="v12"><sup><small>12</small></sup>  Duž  potoka na obje strane rast će svakovrsne voćke: lišće im neće  otpadati i s njih neće nestajati ploda; svakog će mjeseca roditi  novim plodom jer im voda dotječe iz Svetišta. Plod će njihov  biti za jelo, a lišće za lijek'. </p>
<p id="v13"><sup><small>13</small></sup>  Ovako govori Jahve Gospod: 'Ovo su granice u kojima ćete  podijeliti zemlju u baštinu među dvanaest plemena Izraelovih  - Josipu dva dijela. </p>
<p id="v14"><sup><small>14</small></sup>  Svakom će od vas pripasti podjednako  od zemlje koju se zakleh dati vašim ocima, a vama će pripasti  u baštinu. </p>
<p id="v15"><sup><small>15</small></sup>  Ovo su, dakle, granice zemlje: na sjeveru, od Velikoga  mora put Hetlona do Ulaza u Hamat: Sedad, </p>
<p id="v16"><sup><small>16</small></sup>  Berota, Sibrajim, između kraja damaščanskog i hamatskoga, i Haser Enon, prema  granici hauranskoj. </p>
<p id="v17"><sup><small>17</small></sup>  Granica će se, dakle, protezati od mora  do Haser Enona, kojemu je na sjeveru kraj damaščanski i hamatski  - sjeverna strana. </p>
<p id="v18"><sup><small>18</small></sup>  Istočna strana: između Haurana i Damaska, između Gileada i zemlje izraelske, pa Jordanom kao granicom  prema istočnomu moru do Tamara - istočna strana. </p>
<p id="v19"><sup><small>19</small></sup>  Južna strana:  prema jugu od Tamara do Meripskih voda i Kadeša pa potokom prema  Velikomu moru - južna strana, prema jugu. </p>
<p id="v20"><sup><small>20</small></sup>  A zapadna strana:  granica je Veliko more pa do nadomak Ulaza u Hamat - zapadna  strana. </p>
<p id="v21"><sup><small>21</small></sup>  Tu zemlju razdijelite među sobom po plemenima Izraelovim. </p>
<p id="v22"><sup><small>22</small></sup>  Razdijelit ćete je ždrijebom u baštinu između sebe i između  došljaka koji žive među vama i koji među vama djecu narodiše:  i njih ćete smatrati domorocima među Izraelovim sinovima, da  i oni dobiju ždrijebom baštinu među Izraelovim sinovima. </p>
<p id="v23"><sup><small>23</small></sup>  Svakome  tom došljaku dodijelite baštinu u plemenu u kojem živi - riječ  je Jahve Gospoda. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 46</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/48">
          <span class="pr-2">Ezekiel - Poglavlje 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
