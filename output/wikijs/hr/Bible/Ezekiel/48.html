<!--
title: "Ezekiel - Poglavlje 48"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/47">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 47</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A ovo su imena plemenÄa: od krajnjega sjevera put Hetlona  prema Ulazu u Hamat i Haser Enon, od damaščanskoga kraja na sjeveru  duž Hamata, od istoka do zapada - dio Danov. </p>
<p id="v2"><sup><small>2</small></sup>  Uz područje Danovo, od istoka do zapada - dio Ašerov. </p>
<p id="v3"><sup><small>3</small></sup>  Uz područje Ašerovo, od  istoka do zapada - dio Naftalijev. </p>
<p id="v4"><sup><small>4</small></sup>  Uz područje Naftalijevo, od istoka do zapada - dio Manašeov. </p>
<p id="v5"><sup><small>5</small></sup>  Uz područje Manašeovo, od istoka do zapada - dio Efrajimov. </p>
<p id="v6"><sup><small>6</small></sup>  Uz područje Efrajimovo, od istoka do zapada - dio Rubenov. </p>
<p id="v7"><sup><small>7</small></sup>  Uz područje Rubenovo,  od istoka do zapada - dio Judin. </p>
<p id="v8"><sup><small>8</small></sup>  Uz područje Judino, od istoka  do zapada neka bude pridržano područje koje ćete Jahvi prinijeti:  dvadeset i pet tisuća lakata u širinu, a u dužinu kao svaki drugi  dio, od istoka do zapada. U sredini neka bude Svetište. </p>
<p id="v9"><sup><small>9</small></sup>  To pridržano područje koje ćete Jahvi prinijeti neka bude  dugačko dvadeset i pet tisuća lakata, široko deset tisuća. </p>
<p id="v10"><sup><small>10</small></sup>  To  sveto, prineseno područje za svećenike neka bude na sjeveru dvadeset  i pet tisuća lakata; prema zapadu široko deset tisuća, prema  istoku široko deset tisuća; prema jugu dugačko dvadeset i pet  tisuća. U sredini neka bude Jahvino Svetište. </p>
<p id="v11"><sup><small>11</small></sup>  A posvećenim  svećenicima, potomcima Sadokovim, koji su mi vjerno služili i  nisu, kao leviti, zastranili kad su ono zastranili sinovi Izraelovi: </p>
<p id="v12"><sup><small>12</small></sup>  njima će pripasti dio od toga najsvetijeg područja zemlje, uz područje levitsko. </p>
<p id="v13"><sup><small>13</small></sup>  A levitima, baš kao i području svećeničkom:  dvadeset i pet tisuća lakata u dužinu i deset tisuća lakata u  širinu - ukupno dvadeset i pet tisuća lakata u dužinu, deset  tisuća u širinu. </p>
<p id="v14"><sup><small>14</small></sup>  Od toga se ništa ne smije prodati ni zamijeniti;  ne smije se ni na koga prenijeti ta prvina zemlje, jer je Jahvi  posvećena. </p>
<p id="v15"><sup><small>15</small></sup>  Pet tisuća lakata u širinu, što ostane od onih dvadeset  i pet tisuća, neka bude opće područje: za grad, za naselje i  za čistinu. Grad neka bude u sredini. </p>
<p id="v16"><sup><small>16</small></sup>  Evo mjerÄa: sa sjevera  četiri tisuće i pet stotina lakata; s juga četiri tisuće i pet  stotina; s istoka četiri tisuće i pet stotina; sa zapada četiri  tisuće i pet stotina. </p>
<p id="v17"><sup><small>17</small></sup>  A čistina oko grada: dvije stotine  i pedeset lakata prema sjeveru, dvije stotine i pedeset prema  jugu, dvije stotine i pedeset prema istoku, dvije stotine i pedeset  prema zapadu. </p>
<p id="v18"><sup><small>18</small></sup>  Što ostane u dužinu, duž svetoga područja -  deset tisuća lakata prema istoku i deset tisuća prema zapadu, duž svetoga područja - to neka bude za uzdržavanje onih koji  služe gradu. </p>
<p id="v19"><sup><small>19</small></sup>  Ti koji služe gradu uzimat će se iz svih plemena  Izraelovih. </p>
<p id="v20"><sup><small>20</small></sup>  Sve, dakle, pridržano područje - dvadeset i pet  tisuća lakata sa dvadeset i pet tisuća, u četverokut - prinijet  ćete Jahvi: i sveto područje i posjed gradski. </p>
<p id="v21"><sup><small>21</small></sup>  Knezu pripada  što preostane: s obje strane svetoga područja i posjeda gradskoga  - prema istoku dvadeset i pet tisuća lakata, prema istočnoj strani, i prema zapadu dvadeset i pet tisuća lakata, prema zapadnoj  strani, usporedo s drugim područjima - sve je to kneževo. A u  sredini je sveto područje i Svetište Doma. </p>
<p id="v22"><sup><small>22</small></sup>  Od levitskoga  posjeda i od posjeda gradskoga - koje je usred kneževa - i između  Judina i Benjaminova područja: kneževo je. </p>
<p id="v23"><sup><small>23</small></sup>  Ostala plemena: od istoka do zapada - dio Benjaminov. </p>
<p id="v24"><sup><small>24</small></sup>  Uz područje Benjaminovo, od istoka do zapada - dio Šimunov. </p>
<p id="v25"><sup><small>25</small></sup>  uz područje Šimunovo, od istoka do zapada - dio Jisakarov. </p>
<p id="v26"><sup><small>26</small></sup>  Uz područje Jisakarovo, od istoka do zapada - dio Zebulunov. </p>
<p id="v27"><sup><small>27</small></sup>  Uz područje Zebulunovo, od istoka do zapada - dio Gadov. </p>
<p id="v28"><sup><small>28</small></sup>  Uz područje Gadovo, na južnoj strani, prema jugu, ide granica  od Tamara do Meripskih voda i Kadeša, pa potokom prema Velikome  moru. </p>
<p id="v29"><sup><small>29</small></sup>  To je zemlja koju ćete ždrijebom razdijeliti u baštinu  plemenima Izraelovim, to su njihovi dijelovi - riječ je Jahve  Gospoda. </p>
<p id="v30"><sup><small>30</small></sup>  [30a] A ovo su gradska vrata </p>
<p id="v31"><sup><small>31</small></sup>  [31a] koja će se zvati po Izraelovim  plemenima. [30b] Na sjevernoj strani - četiri tisuće i pet stotina  lakata u dužinu - [31b] troja vrata: Vrata Rubenova, Vrata Judina, Vrata Levijeva. </p>
<p id="v32"><sup><small>32</small></sup>  Na istočnoj strani - četiri tisuće i pet  stotina lakata u dužinu - troja vrata: Vrata Josipova, Vrata  Benjaminova, Vrata Danova. </p>
<p id="v33"><sup><small>33</small></sup>  Na južnoj strani - četiri tisuće  i pet stotina lakata u dužinu - troja vrata: Vrata Šimunova,  Vrata Jisakarova, Vrata Zebulunova. </p>
<p id="v34"><sup><small>34</small></sup>  Sa zapadne strane - četiri  tisuće i pet stotina lakata u dužinu - troja vrata: Vrata Gadova, Vrata Ašerova, Vrata Naftalijeva. </p>
<p id="v35"><sup><small>35</small></sup>  Sve uokolo: osamnaest  tisuća lakata. A ime će gradu unapredak biti: 'Jahve je ovdje.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ezekiel/47">
          <span class="mdi mdi-arrow-left-drop-circle"></span><span class="pl-2">Ezekiel - Poglavlje 47</span>
        </a>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
