<!--
title: "Ezekiel - Poglavlje 1"
description: 
published: true
date: 2025-11-18T12:59:53Z
tags: bible, bible—ezekiel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/2">
          <span class="pr-2">Ezekiel - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Godine tridesete, četvrtoga mjeseca, petoga dana, kad bijah  među izgnanicima na rijeci Kebaru, otvoriše se nebesa i ja ugledah  božanska viđenja. </p>
<p id="v2"><sup><small>2</small></sup>  Petoga dana istoga mjeseca - godine pete  otkako odvedoše u izgnanstvo kralja Jojakima - </p>
<p id="v3"><sup><small>3</small></sup>  riječ Jahvina  dođe Ezekielu, sinu Buzijevu, svećeniku u zemlji kaldejskoj,  na rijeci Kebaru. Spusti se na me ruka Jahvina. </p>
<p id="v4"><sup><small>4</small></sup>  Pogledah, kad ono sa sjevera udario silan vihor, velik  oblak, bukteći oganj obavijen sjajem; usred njega, usred ognja, nešto nalik na sjajnu kovinu. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Usred toga nešto kao četiri  bića, obličjem slična čovjeku; </p>
<p id="v6"><sup><small>6</small></sup>  svako od njih sa četiri obraza, u svakoga četiri krila. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Noge im ravne, a stopala kao u teleta;  sijevahu poput glatke mjedi. </p>
<p id="v8"><sup><small>8</small></sup>  Ispod krila imahu na sve četiri  strane ruke čovječje. I svako od njih četvero imaše svoj obraz  i svoja krila. </p>
<p id="v9"><sup><small>9</small></sup>  Krila im se spajahu jedno s drugim. Idući,  ne okretahu se: svako se naprijed kretaše. </p>
<p id="v10"><sup><small>10</small></sup>  I u sva četiri bijaše lice čovječje; u sva četiri zdesna  lice lavlje; u sva četiri slijeva lice volujsko; i lice orlovsko  u sva četiri. </p>
<p id="v11"><sup><small>11</small></sup>  Krila im bijahu gore raskriljena. Svako imaše  dva krila što se spajahu i dva krila kojim tijelo pokrivahu. </p>
<p id="v12"><sup><small>12</small></sup>  I svako iđaše samo naprijed. A iđahu onamo kamo ih je duh  gonio. I ne okretahu se idući. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  A posred tih bića vidjelo se kao neko užareno ugljevlje, kao goruće zublje koje se među njima kretahu; iz ognja sijevaše  i munje bljeskahu. </p>
<p id="v14"><sup><small>14</small></sup>  Bića trčahu i opet se vraćahu poput munje. </p>
<p id="v15"><sup><small>15</small></sup>  Dok ja promatrah, gle: na zemlji uza svako od četiri  bića po jedan točak. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Točkovi bijahu slični krizolitu, sva  četiri istoga oblika; oblikom i napravom bijahu kao da je jedan  točak u drugome. </p>
<p id="v17"><sup><small>17</small></sup>  U kretanju mogli su ići u sva četiri smjera  a nisu se morali okretati. </p>
<p id="v18"><sup><small>18</small></sup>  Naplatnice im bijahu visoke, a kad bolje promotrih, gle, na sve strane pune očiju. </p>
<p id="v19"><sup><small>19</small></sup>  Kad bi bića krenula, krenuli bi  s njima i točkovi; kad bi se bića sa tla podigla, i točkovi se  podizahu. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Kuda ih je duh gonio, onuda se kretahu, a zajedno  se s njima i točkovi podizali, jer duh bića bijaše u točkovima. </p>
<p id="v21"><sup><small>21</small></sup>  Pa kad su bića krenula, i točkovi bi krenuli, a kad bi se  ona zaustavila, ustavljali se i točkovi; kad se ona sa tla dizahu, i točkovi se s njima podizahu, jer duh bića bijaše u točkovima. </p>
<p id="v22"><sup><small>22</small></sup>  Nad glavama bića bijaše nešto kao svod nebeski, nalik  na sjajan prozirac, uzdignut nad njihovim glavama. </p>
<p id="v23"><sup><small>23</small></sup>  A pod  svodom raskriljena krila, jedno prema drugome: svakome po dva  krila pokrivahu tijelo. </p>
<p id="v24"><sup><small>24</small></sup>  Čuh lepet njihovih krila kao huk  velikih voda, kao glas Svesilnog, kao silan vihor, kao graju  u taboru. Kad bi se bića zaustavila, spustila bi krila. </p>
<p id="v25"><sup><small>25</small></sup>  Sa  svoda nad njihovim glavama čula se grmljavina. </p>
<p id="v26"><sup><small>26</small></sup>  Ispod svoda nad njihovim glavama bijaše nešto kao kamen  safir, poput prijestolja: na tom kao prijestolju, gore na njemu, kao neki čovjek. </p>
<p id="v27"><sup><small>27</small></sup>  I vidjeh kao sjajnu kovinu, iznutra i uokolo  kao oganj; od njegovih bokova naviše i od njegovih bokova naniže  nešto poput ognja i blijeska na sve strane. </p>
<p id="v28"><sup><small>28</small></sup>  Taj blijesak  na sve strane bijaše poput duge što se za kišnih dana javlja  u oblaku. To bijaše nešto kao slava Jahvina. Vidjeh, padoh ničice  i čuh glas koji mi govoraše. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ezekiel/2">
          <span class="pr-2">Ezekiel - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:4,13, <i>Svjetlost</i>: <a href="/hr/The_Urantia_Book/39#p5_14">KU 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>Obavijen svjetlošću</i>: <a href="/hr/The_Urantia_Book/39#p5_14">KU 39:5.14</a>. </li>
  <li id="fn3"><a href="#cite3">↑</a> 1:6,11,23 <i>Štitovi od trenja</i>: <a href="/hr/The_Urantia_Book/39#p5_12">KU 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>Odlazak</i>: <a href="/hr/The_Urantia_Book/39#p5_14">KU 39:5.14</a>. </li>
  <li id="fn5"><a href="#cite5">↑</a> 1:15-19 <i>Revolucije svemira</i>: <a href="/hr/The_Urantia_Book/15#p3_7">KU 15:3.7</a>. </li>
  <li id="fn6"><a href="#cite6">↑</a> 1:19-21 <i>Utovarni prijevozi</i>: <a href="/hr/The_Urantia_Book/39#p5_13">KU 39:5.13</a>. </li>
</ol>
</div>
