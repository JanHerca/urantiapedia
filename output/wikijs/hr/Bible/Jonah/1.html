<!--
title: "Jona - Poglavlje 1"
description: 
published: true
date: 2025-11-18T12:59:53Z
tags: bible, bible—jonah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Jonah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jonah/2">
          <span class="pr-2">Jona - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riječ Jahvina dođe Joni, sinu Amitajevu: </p>
<p id="v2"><sup><small>2</small></sup>  "Ustani," reče  mu, "idi u Ninivu, grad veliki, i propovijedaj u njemu, jer se  zloća njihova popela do mene." </p>
<p id="v3"><sup><small>3</small></sup>  A Jona ustade da pobjegne u Taršiš, daleko od Jahve. Siđe  u Jafu i nađe lađu što je plovila u Taršiš. Plati vozarinu i  ukrca se da otplovi s njima u Taršiš, daleko od Jahve. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ali  Jahve podiže na moru silan vjetar i nastade nevrijeme veliko  na moru te mišljahu da će se lađa razbiti. </p>
<p id="v5"><sup><small>5</small></sup>  Uplašiše se mornari;  svaki zazva svoga boga, i da bi je olakšali, stadoše iz lađe  bacati tovar što bijaše u njoj. Jona pak bijaše sišao na dno  lađe, legao i zaspao tvrdim snom. </p>
<p id="v6"><sup><small>6</small></sup>  Zapovjednik lađe pristupi  mu i reče: "Što spavaš kao zaklan? Ustaj i prizivlji Boga svojega!  Možda će nas se sjetiti Bog taj da ne poginemo." </p>
<p id="v7"><sup><small>7</small></sup>  Potom rekoše  jedni drugima: "Hajde da bacimo ždrijeb da vidimo od koga nam  dođe ovo zlo." Baciše ždrijeb i pade ždrijeb na Jonu. </p>
<p id="v8"><sup><small>8</small></sup>  Oni mu onda rekoše:  "Kaži nam: zbog koga nas ovo zlo snađe, kojim se poslom baviš, odakle dolaziš, iz koje si zemlje i od kojega naroda?" </p>
<p id="v9"><sup><small>9</small></sup>  On  im odgovori: "Ja sam Hebrej, i štujem Jahvu, Boga nebeskoga,  koji stvori more i zemlju." </p>
<p id="v10"><sup><small>10</small></sup>  Ljudi se uplašiše veoma i rekoše mu: "Što si to učinio!"  Jer bijahu doznali da on bježi od Jahve - sam im je to pripovjedio. </p>
<p id="v11"><sup><small>11</small></sup>  Oni ga zapitaše: "Što da učinimo s tobom da nam se more smiri?"  Jer se more sve bješnje dizalo. </p>
<p id="v12"><sup><small>12</small></sup>  On im odgovori: "Uzmite me i bacite u more, pa će vam  se more smiriti, jer znam da se zbog mene diglo na vas ovo veliko  nevrijeme." </p>
<p id="v13"><sup><small>13</small></sup>  Ljudi uzeše veslati ne bi li se primakli kopnu, jer se  more sve bješnje dizalo protiv njih. </p>
<p id="v14"><sup><small>14</small></sup>  Tad zazvaše Jahvu i  rekoše: "Ah, Jahve, ne daj da poginemo zbog života ovoga čovjeka  i ne svali na nas krv nevinu, jer ti si Jahve: činiš kako ti  je milo." </p>
<p id="v15"><sup><small>15</small></sup>  I uzevši Jonu, baciše ga u more - i more presta  bjesnjeti. </p>
<p id="v16"><sup><small>16</small></sup>  Tada velik strah Jahvin obuze ljude te prinesoše žrtvu  Jahvi i učiniše zavjete. </p>
<p id="v17"><sup><small>17</small></sup>  (2:1) Jahve zapovjedi velikoj ribi da proguta Jonu. Tri dana i tri  noći ostade Jona u ribljoj utrobi. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Jonah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Jonah/2">
          <span class="pr-2">Jona - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:3 <i>Jona se ukrcava</i>: <a href="/hr/The_Urantia_Book/130#p1_2">KU 130:1.2</a>. </li>
  <li id="fn2"><a href="#cite2">↑</a> 1:17 <i>Je li riba progutala Jonu?</i>: <a href="/hr/The_Urantia_Book/130#p1_2">KU 130:1.2</a>. </li>
</ol>
</div>
