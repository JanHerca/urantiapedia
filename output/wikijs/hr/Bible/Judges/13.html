<!--
title: "Suci - Poglavlje 13"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/12">
          <span class="mdi mdi-arrow-left-drop-circle"></span><span class="pl-2">Suci - Poglavlje 12</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/14">
          <span class="pr-2">Suci - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelci su opet okrenuli da čine ono što Jahvi nije po volji  i Jahve ih predade u ruke Filistejcima za čerdeset godina. </p>
<p id="v2"><sup><small>2</small></sup>  A bijaše neki čovjek iz Sore, od Danova plemena, po imenu  Manoah. Žena mu bila nerotkinja i nije imala djece. </p>
<p id="v3"><sup><small>3</small></sup>  Toj se  ženi ukaza Anđeo Jahvin i reče joj: "Ti si neplodna i nisi rađala. </p>
<p id="v4"><sup><small>4</small></sup>  Ali se odsad pazi: da ne piješ ni vina ni žestoka pića i da  ne jedeš ništa nečisto. </p>
<p id="v5"><sup><small>5</small></sup>  Jer, zatrudnjet ćeš, evo, i rodit  ćeš sina. I neka mu britva ne prijeđe po glavi, jer će od majčine  utrobe dijete biti Bogu posvećeno - bit će nazirej Božji i on  će početi izbavljati Izraela iz ruke Filistejaca." </p>
<p id="v6"><sup><small>6</small></sup>  Žena ode i kaza mužu: "Božji čovjek došao k meni, lice  mu kao u Božjeg anđela, puno dostojanstva. Nisam ga upitala odakle  je došao, niti mi on kaza svog imena. </p>
<p id="v7"><sup><small>7</small></sup>  Ali mi je rekao: 'Ti  ćeš začeti i roditi sina. Ne pij odsad ni vina ni žestoka pića  i ne jedi ništa nečisto jer će ti dijete biti nazirej Božji od  majčine utrobe do smrti.'" </p>
<p id="v8"><sup><small>8</small></sup>  Tada se Manoah pomoli Jahvi i reče: "Molim te, Gospode, neka Božji čovjek koga si jednom poslao dođe još jednom k nama  i pouči nas što ćemo činiti s djetetom kad se rodi!" </p>
<p id="v9"><sup><small>9</small></sup>  Jahve  usliši Manoaha i Anđeo Jahvin dođe opet k ženi dok je sjedila  u polju. Manoah, muž njezin, ne bijaše kraj nje. </p>
<p id="v10"><sup><small>10</small></sup>  Žena brzo  otrča da obavijesti muža i reče mu: "Gle, ukazao mi se čovjek  koji mi je došao onog dana." </p>
<p id="v11"><sup><small>11</small></sup>  Manoah ustade, pođe za ženom i kada dođe k čovjeku, upita  ga: "Jesi li ti onaj što je govorio s ovom ženom?" A on odgovori:  "Jesam." </p>
<p id="v12"><sup><small>12</small></sup>  "Kada se ispuni ono što si rekao", opet će Manoah, "po kojim propisima i kako treba postupati s djetetom?" </p>
<p id="v13"><sup><small>13</small></sup>  Anđeo  Jahvin odgovori Manoahu: "Neka se žena čuva svega što sam joj  zabranio. </p>
<p id="v14"><sup><small>14</small></sup>  Neka ne uživa ništa što dolazi od vinove loze,  neka ne pije ni vina ni žestoka pića, neka ne jede ništa nečisto  i neka se drži svega što sam joj zapovjedio." </p>
<p id="v15"><sup><small>15</small></sup>  Tada reče Manoah Anđelu Jahvinu: "Rado bismo te ustavili  i pogostili jaretom." </p>
<p id="v16"><sup><small>16</small></sup>  Anđeo Jahvin nato će Manoahu: "Sve  da me i ustaviš, ja ne bih jeo tvoga jela; nego ako želiš žrtvovati  paljenicu, prinesi je Jahvi." Manoah, ne znajući da je to Anđeo Jahvin, </p>
<p id="v17"><sup><small>17</small></sup>  reče tada Anđelu  Jahvinu: "Kako ti je ime, da te možemo častiti kada se ispuni  što si obećao." </p>
<p id="v18"><sup><small>18</small></sup>  Anđeo Jahvin odgovori mu: "Zašto pitaš za  moje ime? Ono je tajanstveno." </p>
<p id="v19"><sup><small>19</small></sup>  Manoah nato uze jare i prinos te ga na stijeni kao paljenicu  žrtvova Jahvi koji čini tajanstvene stvari. </p>
<p id="v20"><sup><small>20</small></sup>  Kada se poče  dizati plamen sa žrtvenika k nebu, podiže se Anđeo Jahvin u tome  plamenu. Kad to vidješe Manoah i njegova žena, padoše ničice. </p>
<p id="v21"><sup><small>21</small></sup>  Anđeo Jahvin nije se više ukazivao Manoahu i njegovoj ženi.  Manoah tada shvati da je to Anđeo Jahvin. </p>
<p id="v22"><sup><small>22</small></sup>  "Zacijelo ćemo umrijeti", reče ženi, "jer smo vidjeli  Boga." </p>
<p id="v23"><sup><small>23</small></sup>  "Da nas je htio usmrtiti", odgovori mu žena, "ne bi  iz naše ruke primio paljenice ni prinosa i ne bi nam dao da sve  to vidimo niti da takvo što čujemo." </p>
<p id="v24"><sup><small>24</small></sup>  Žena rodi sina i nadjenu mu ime Samson. Dijete odraste  i Jahve ga blagoslovi. </p>
<p id="v25"><sup><small>25</small></sup>  I Jahvin duh bijaše s njim u Danovu  taboru, između Sore i Eštaola. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/12">
          <span class="mdi mdi-arrow-left-drop-circle"></span><span class="pl-2">Suci - Poglavlje 12</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/14">
          <span class="pr-2">Suci - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
