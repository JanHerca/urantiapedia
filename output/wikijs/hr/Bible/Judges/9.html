<!--
title: "Suci - Poglavlje 9"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/8">
          <span class="mdi mdi-arrow-left-drop-circle"></span><span class="pl-2">Suci - Poglavlje 8</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/10">
          <span class="pr-2">Suci - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Abimelek, sin Jerubaalov, otiđe u Šekem k braći svoje matere  i reče njima i svemu rodu kuće svoje majke: </p>
<p id="v2"><sup><small>2</small></sup>  "Upitajte sve  šekemske građane: što vam je bolje - da nad vama vlada sedamdeset  ljudi, svi sinovi Jerubaalovi, ili jedan čovjek? Sjetite se da  sam ja od vašeg mesa i vaših kostiju!" </p>
<p id="v3"><sup><small>3</small></sup>  To braća njegove matere  prenesoše ostalim šekemskim građanima i njihovo se srce prikloni  Abimeleku jer govorahu: "Naš je brat!" </p>
<p id="v4"><sup><small>4</small></sup>  I dadoše mu sedamdeset  šekela srebra iz hrama Baal-Beritova; time Abimelek unajmi klatež  i pustolove koji pođoše za njim. </p>
<p id="v5"><sup><small>5</small></sup>  Onda dođe u kuću svoga oca  u Ofri i pobi svoju braću, sinove Jerubaalove, sedamdeset ljudi, na jednom kamenu. Izmakao mu je samo Jotam, najmlađi sin Jerubaalov  jer se bijaše sakrio. </p>
<p id="v6"><sup><small>6</small></sup>  Tada se skupiše svi šekemski građani  i sav Bet-Milo te postaviše Abimeleka za kralja kod hrasta koji  stoji u Šekemu. </p>
<p id="v7"><sup><small>7</small></sup>  Kada su to dojavili Jotamu, ode on, stade na vrh gore  Gerizima i povika im na sav glas: "Čujte me, uglednici šekemski, tako vas čuo Bog! </p>
<p id="v8"><sup><small>8</small></sup>  Jednom se zaputila stabla da pomažu kralja koji će vladati nad njima. Pa rekoše maslini: 'Budi nam kraljem!' </p>
<p id="v9"><sup><small>9</small></sup>  Odgovori im maslina: 'Zar da se svog ulja odreknem što je na čast bozima i ljudima da bih vladala nad drugim drvećem?' </p>
<p id="v10"><sup><small>10</small></sup>  Tad rekoše stabla smokvi: 'Dođi, budi nam kraljem!' </p>
<p id="v11"><sup><small>11</small></sup>  Odgovori im smokva: 'Zar da se odreknem slatkoće i krasnoga ploda svog da bih vladala nad drugim drvećem?' </p>
<p id="v12"><sup><small>12</small></sup>  Tad rekoše stabla lozi: 'Dođi, budi nam kraljem!' </p>
<p id="v13"><sup><small>13</small></sup>  Odgovori im loza: 'Zar da se odreknem vina što veseli bogove i ljude da bih vladala nad drugim drvećem?' </p>
<p id="v14"><sup><small>14</small></sup>  Sva stabla rekoše tad glogu: 'Dođi, budi nam kraljem!' </p>
<p id="v15"><sup><small>15</small></sup>  A glog odgovori stablima: 'Ako me doista hoćete pomazat' za kralja, u sjenu se moju sklonite. Ako nećete, iz gloga će oganj planuti i sažeći cedrove libanonske!' <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Sada, jeste li vjerno i čestito učinili kad ste izabrali  Abimeleka za kralja? Jeste li se dobro ponijeli prema Jerubaalu  i njegovoj kući? Jeste li mu uzvratili za djela što ih za vas  učini? </p>
<p id="v17"><sup><small>17</small></sup>  Moj se otac za vas borio izloživši svoj život te vas  izbavio iz ruku Midjanaca, </p>
<p id="v18"><sup><small>18</small></sup>  a vi danas ustaste protiv kuće  moga oca, pobiste njegove sinove, sedamdeset ljudi na istom kamenu, i nad građanima Šekema učiniste  kraljem Abimeleka, sina njegove  robinje, zato što je vaš brat! </p>
<p id="v19"><sup><small>19</small></sup>  Ako ste vjerno i pošteno danas  radili prema Jerubaalu i prema njegovoj kući, radujte se s Abimelekom, a on neka se raduje s vama! </p>
<p id="v20"><sup><small>20</small></sup>  Ako niste, neka oganj iziđe  iz Abimeleka i sažeže građane Šekema i Bet-Mila i neka iziđe  oganj iz građana Šekema i Bet-Mila i sažeže Abimeleka!" </p>
<p id="v21"><sup><small>21</small></sup>  Onda Jotam pobježe, skloni se i dođe u Beer, i ondje  ostade, jer se bojao svoga brata Abimeleka. </p>
<p id="v22"><sup><small>22</small></sup>  Abimelek je vladao nad Izraelom tri godine. </p>
<p id="v23"><sup><small>23</small></sup>  Tada  Bog posla duh razdora među Abimeleka i šekemske građane i šekemski  se građani pobuniše protiv Abimeleka. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Bijaše to zato da bi  se osvetio zločin počinjen nad sedamdeset Jerubaalovih sinova  i da bi njihova krv pala na njihova brata Abimeleka, koji ih  ubi, i na građane Šekema, koji mu pomogoše da ubije braću. </p>
<p id="v25"><sup><small>25</small></sup>  Hoteći  mu napakostiti, šekemski su građani postavili zasjede po vrhovima  planina i pljačkali svakoga tko bi prošao mimo njih onim putem.  Javiše to Abimeleku. </p>
<p id="v26"><sup><small>26</small></sup>  Gaal, sin Ebedov, dođe sa svojom braćom i nastani se  u Šekemu; a šekemski se građani pouzdaše u njega. </p>
<p id="v27"><sup><small>27</small></sup>  Otišavši  u polje, trgali su u svojim vinogradima grožđe i gazili ga, a  onda udarili u veselje; ušli su u hram svoga boga, jeli su, pili  i proklinjali Abimeleka. </p>
<p id="v28"><sup><small>28</small></sup>  A Gaal, Ebedov sin, povika: "Tko  je Abimelek da mu služimo? Zar ne bi trebalo da Jerubaalov sin  i Zebul, njegov namjesnik, služe ljude Hamora, Šekemova oca?  Zašto da mi njemu služimo? </p>
<p id="v29"><sup><small>29</small></sup>  O, kad bih imao ovaj narod u svojoj  ruci, protjerao bih Abimeleka i rekao mu: 'Pojačaj svoju vojsku  i iziđi u boj!'" </p>
<p id="v30"><sup><small>30</small></sup>  A kad Zebul, gradski načelnik, doznade što  je govorio Gaal, sin Ebedov, razgnjevi se. </p>
<p id="v31"><sup><small>31</small></sup>  Posla glasnike  Abimeleku u Arumu i poruči mu: "Evo, Gaal, sin Ebedov, došao  u Šekem sa svojom braćom i bune građane protiv tebe. </p>
<p id="v32"><sup><small>32</small></sup>  Zato  ustani noću, ti i narod što je s tobom, i stani u zasjedu u polju. </p>
<p id="v33"><sup><small>33</small></sup>  A ujutro, kad ograne sunce, digni se i udari na grad. Kada  Gaal i njegovi ljudi iziđu preda te, ti učini s njima što ti  prilike posavjetuju." </p>
<p id="v34"><sup><small>34</small></sup>  Abimelek usta noću sa svim svojim ljudima i stade u zasjedu  oko Šekema u četiri čete. </p>
<p id="v35"><sup><small>35</small></sup>  Kada je Gaal, sin Ebedov, izišao  pred gradska vrata i zaustavio se, Abimelek i njegovi ljudi ustaše  iz zasjede. </p>
<p id="v36"><sup><small>36</small></sup>  Gaal ugleda ljude i reče Zebulu: "Eno silaze ljudi s  gorskih vrhova." "Od sjena gorskih vrhova", odgovori mu Zebul, "čine ti se ljudi." </p>
<p id="v37"><sup><small>37</small></sup>  Opet progovori Gaal: "Eno silaze ljudi  s visa zvana Zemljin pupak, a četa jedna dolazi putem od Čarobnjačkog  hrasta." </p>
<p id="v38"><sup><small>38</small></sup>  Tad mu reče Zebul: "Gdje ti je sada jezik? Pa ti  si govorio: 'Tko je Abimelek da mu služimo?' Nisu li ondje ljudi  koje si prezirao? Iziđi sada i pobij se s Abimelekom." </p>
<p id="v39"><sup><small>39</small></sup>  I Gaal iziđe na čelu šekemskih građana i pobi se s Abimelekom. </p>
<p id="v40"><sup><small>40</small></sup>  Abimelek potjera Gaala i on pobježe pred njim; i mnogi njegovi  ljudi padoše mrtvi prije nego što su i došli do vrata. </p>
<p id="v41"><sup><small>41</small></sup>  Abimelek  se tada vrati u Arumu, a Zebul potjera Gaala i njegovu braću  i nije im više dao da ostanu u Šekemu. </p>
<p id="v42"><sup><small>42</small></sup>  Sutradan je narod izišao u polje i javiše to Abimeleku. </p>
<p id="v43"><sup><small>43</small></sup>  On uze svoju vojsku, podijeli je u tri čete i stade u zasjedu  u polju. Kad bi vidio gdje ljudi izlaze iz grada, nasrnuo bi  na njih i pobio ih. </p>
<p id="v44"><sup><small>44</small></sup>  Dok je Abimelek sa svojom četom udarao  kod gradskih vrata, druge se dvije čete baciše na one koji bijahu  u polju i tako ih pobiše. </p>
<p id="v45"><sup><small>45</small></sup>  Čitav je dan Abimelek opsjedao  grad. Zauzevši ga, poubija sve stanovništvo, razori grad i posu  sol po njemu. </p>
<p id="v46"><sup><small>46</small></sup>  Kad su to čuli gospodari Migdal Šekema, uđoše svi u tvrdi  prostor hrama El-Berita. </p>
<p id="v47"><sup><small>47</small></sup>  Kada je Abimelek doznao da su se  svi građani Migdal Šekema ondje sakupili, </p>
<p id="v48"><sup><small>48</small></sup>  popne se na Salmonsku  goru sa svom vojskom svojom. Uzevši u ruke sjekiru, odsječe granu  od drveta, podiže je i metnu sebi na rame. A ljudima zapovjedi:  "Što vidjeste da sam ja učinio, učinite brzo i vi." </p>
<p id="v49"><sup><small>49</small></sup>  I svi  ljudi odsjekoše sebi po granu, a onda krenuše za Abimelekom,  nabacaše granje na utvrdu i zapališe ga nad onima koji su se  ondje nalazili. Tako izgiboše svi žitelji Migdal Šekema, oko  tisuću ljudi i žena. </p>
<p id="v50"><sup><small>50</small></sup>  Potom Abimelek krenu na Tebes, opsjede ga i osvoji. </p>
<p id="v51"><sup><small>51</small></sup>  Bijaše  ondje usred grada kula kamo su se sklonili svi ljudi i žene i  svi uglednici gradski. Zatvorivši za sobom vrata, popeše se kuli  na krov. </p>
<p id="v52"><sup><small>52</small></sup>  Abimelek dođe do kule i napade je. Dok je prilazio  vratima kule da je zapali, </p>
<p id="v53"><sup><small>53</small></sup>  neka žena baci mu žrvanj na glavu  i razbi mu lubanju. </p>
<p id="v54"><sup><small>54</small></sup>  On brzo pozva svoga momka koji mu je  nosio oružje i reče mu: "Trgni mač i ubij me da se ne govori  o meni: 'Žena ga je ubila.'" Njegov ga momak probode te on umrije. </p>
<p id="v55"><sup><small>55</small></sup>  Kad su Izraelci vidjeli da je Abimelek mrtav, svi se vratiše  svojim kućama. </p>
<p id="v56"><sup><small>56</small></sup>  Tako je Bog svalio na Abimeleka zlo koje je on učinio  svome ocu pobivši sedamdesetero svoje braće. </p>
<p id="v57"><sup><small>57</small></sup>  I sve zlo Šekemaca  Bog svali na njihove glave i tako ih stiže kletva Jotama, sina  Jerubaalova. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/8">
          <span class="mdi mdi-arrow-left-drop-circle"></span><span class="pl-2">Suci - Poglavlje 8</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/10">
          <span class="pr-2">Suci - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:15 <i>Duhovi povjerenja</i>: <a href="/hr/The_Urantia_Book/39#p5_7">KU 39:5.7</a>. </li>
  <li id="fn2"><a href="#cite2">↑</a> 9:23 <i>Šalje zle duhove</i>: <a href="/hr/The_Urantia_Book/96#p7_6">KU 96:7.6</a>. </li>
</ol>
</div>
