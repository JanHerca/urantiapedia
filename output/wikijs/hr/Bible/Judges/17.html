<!--
title: "Suci - Poglavlje 17"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/16">
          <span class="mdi mdi-arrow-left-drop-circle"></span><span class="pl-2">Suci - Poglavlje 16</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/18">
          <span class="pr-2">Suci - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bijaše u Efrajimovoj gori čovjek po imenu Mikajehu. </p>
<p id="v2"><sup><small>2</small></sup>  On  reče majci: "Tisuću i sto srebrnih šekela što su ti ukradeni  i zbog kojih si izustila kletvu - uši su je moje čule - taj je  novac kod mene, ja sam ga uzeo." Mati mu odgovori: "Jahve te  blagoslovio, sine moj!" </p>
<p id="v3"><sup><small>3</small></sup>  I Mikajehu vrati joj tisuću i sto  srebrnih šekela. A mati mu njegova reče: "Te sam novce posvetila  Jahvi iz svoje ruke za tebe, sine moj, da se izdjela za to rezan  ili ljeven idol. I evo, za to ih dajem." </p>
<p id="v4"><sup><small>4</small></sup>  Majka uze dvije stotine srebrnih šekela i dade ih zlataru.  On načini od njih rezani i ljeveni idol koji postaviše u Mikajehuovoj  novoj kući. </p>
<p id="v5"><sup><small>5</small></sup>  On mu sagradi svetište, zatim načini efod i terafe  te posveti jednoga od svojih sinova da mu bude svećenik. </p>
<p id="v6"><sup><small>6</small></sup>  U  to vrijeme u Izraelu nije bilo kralja i svatko je radio po miloj  volji. </p>
<p id="v7"><sup><small>7</small></sup>  Bijaše neki mladić iz Betlehema u Judi, iz Judina plemena;  bio je levit i boravio je ondje kao došljak. </p>
<p id="v8"><sup><small>8</small></sup>  Taj čovjek ode  iz grada Betlehema u Judi da se nastani na kakvu prikladnu mjestu  kao došljak. Putujući, dođe u Efrajimovu goru do Mikine kuće. </p>
<p id="v9"><sup><small>9</small></sup>  Mika ga upita: "Odakle dolaziš?" "Ja sam levit iz Judina Betlehema", odgovori mu on, "i putujem da se negdje nastanim." </p>
<p id="v10"><sup><small>10</small></sup>  "Ostani  kod mene", reče mu Mika, "i budi mi ocem i svećenikom, a ja ću  ti davati deset srebrnih šekela na godinu, haljine i hranu."  I levit uđe. </p>
<p id="v11"><sup><small>11</small></sup>  Levit je pristao da ostane u njega, i mladić mu bijaše  kao jedan od sinova. </p>
<p id="v12"><sup><small>12</small></sup>  Mika posveti levita za svećenika; mladić  je postao njegovim svećenikom i živio je u Mikinoj kući. </p>
<p id="v13"><sup><small>13</small></sup>  "Sad  znam", reče Mika, "da će mi Jahve učiniti dobro kad imam levita  za svećenika." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/16">
          <span class="mdi mdi-arrow-left-drop-circle"></span><span class="pl-2">Suci - Poglavlje 16</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/18">
          <span class="pr-2">Suci - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
