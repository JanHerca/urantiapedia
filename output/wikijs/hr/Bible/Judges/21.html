<!--
title: "Suci - Poglavlje 21"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/20">
          <span class="mdi mdi-arrow-left-drop-circle"></span><span class="pl-2">Suci - Poglavlje 20</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelovi se ljudi bijahu ovako zakleli u Mispi: "Nitko od  nas neće dati svoju kćer za ženu Benjaminovu sinu." </p>
<p id="v2"><sup><small>2</small></sup>  I ode  narod u Betel i ostade ondje pred Bogom do večeri, naričući i  jecajući. </p>
<p id="v3"><sup><small>3</small></sup>  Govorili su: "Zašto se, o Jahve, Bože Izraelov,  ova nesreća morala dogoditi da Izraelu danas nestane jednog plemena?" </p>
<p id="v4"><sup><small>4</small></sup>  Sutradan uraniše ljudi i sagradiše ondje žrtvenik; prinesoše  paljenice i žrtve zahvalnice. </p>
<p id="v5"><sup><small>5</small></sup>  Tad zapitaše Izraelci: "Ima  li koga među svim plemenima Izraelovim da nije došao na zbor  Jahvi?" Jer su se svečano zakleli da će pogubiti onoga tko ne  dođe u Mispu k Jahvi. </p>
<p id="v6"><sup><small>6</small></sup>  Izraelcima se sada sažalilo na brata Benjamina te rekoše:  "Danas je otkinuto jedno pleme od Izraela. </p>
<p id="v7"><sup><small>7</small></sup>  Kako ćemo dati  žene onima koji su preostali kad se zaklesmo Jahvom da im nećemo  dati svojih kćeri za žene?" </p>
<p id="v8"><sup><small>8</small></sup>  Zato zapitaše: "Ima li koga među Izraelovim plemenima  da nije došao k Jahvi u Mispu?" I pronađe se da nije došao u  tabor, na zbor, nitko od žitelja Jabeša u Gileadu. </p>
<p id="v9"><sup><small>9</small></sup>  Jer kada  se narod prebrojio, ondje ne bijaše nikoga od žitelja Jabeša  u Gileadu. </p>
<p id="v10"><sup><small>10</small></sup>  Zato zajednica posla onamo dvanaest tisuća hrabrih  ljudi i zapovjedi im: "Idite i posijecite oštrim mačem stanovnike  Jabeša u Gileadu, zajedno sa ženama i djecom. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Evo što ćete  učiniti: izručit ćete prokletstvu sve muškarce i sve žene što  su dijelile postelju sa čovjekom, ali ćete sačuvati život djevicama."  Tako i učiniše. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  I našli su među stanovnicima Jabeša u Gileadu  četiri stotine mladih djevojaka koje nisu dijelile postelje s  čovjekom i doveli su ih u tabor u Šilu, koji je u Kanaanu. </p>
<p id="v13"><sup><small>13</small></sup>  Sva zajednica posla tada poslanike Benjaminovcima koji  bijahu na Rimonskoj stijeni: objaviše im mir. </p>
<p id="v14"><sup><small>14</small></sup>  Tako se oporavi  Benjamin. Dadoše im one među ženama iz Jabeša u Gileadu koje  su ostavili na životu, ali ih ne bijaše dovoljno za sve. </p>
<p id="v15"><sup><small>15</small></sup>  Narodu se sažalio Benjamin što je Jahve načinio prazninu  među Izraelovim plemenima. </p>
<p id="v16"><sup><small>16</small></sup>  "Kako ćemo naći žene onima što  su ostali", rekoše starješine zbora, "kad su Benjaminu istrijebljene  žene?" </p>
<p id="v17"><sup><small>17</small></sup>  Rekoše još: "Kako sačuvati ostatak Benjaminu da se  ne zatre jedno pleme iz Izraela? </p>
<p id="v18"><sup><small>18</small></sup>  A ne možemo im dati svoje  kćeri za žene." Jer se bijahu zakleli rekavši: "Proklet bio onaj  koji dade ženu Benjaminu!" </p>
<p id="v19"><sup><small>19</small></sup>  "Ali", rekoše, "svake se godine slavi u Šilu Jahvina  svetkovina." Grad se nalazi na sjeveru od Betela, istočno od  ceste koja vodi iz Betela u Šekem i južno od Lebone. </p>
<p id="v20"><sup><small>20</small></sup>  I zato  svjetovaše Benjaminovce: "Idite u zasjedu po vinogradima. </p>
<p id="v21"><sup><small>21</small></sup>  Pazite, pa kada djevojke iz Šila iziđu da plešu u kolu, vi iskočite  iz vinograda, otmite svaki sebi ženu između šilskih kćeri pa  otiđite u Benjaminovu zemlju. </p>
<p id="v22"><sup><small>22</small></sup>  A kad njihovi očevi ili njihova  braća dođu da se prituže na vas, mi ćemo im reći: 'Oprostite  im što je svaki uzeo po ženu kao u ratu; vi im ih niste dali, pa je tako krivnja na vama.'" </p>
<p id="v23"><sup><small>23</small></sup>  Benjaminovci učiniše tako i od djevojaka koje oteše uzeše  onoliki broj žena koliko bijaše njih. Onda odoše svaki na svoju  baštinu, sagradiše opet gradove i naseliše se u njima. </p>
<p id="v24"><sup><small>24</small></sup>  Izraelci se tada raziđoše, svaki u svoje pleme i u svoj  rod, i svaki se odande vrati na svoju baštinu. </p>
<p id="v25"><sup><small>25</small></sup>  U to vrijeme ne bijaše kralja u Izraelu i svatko je živio  kako mu se činilo da je pravo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/20">
          <span class="mdi mdi-arrow-left-drop-circle"></span><span class="pl-2">Suci - Poglavlje 20</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:10-12 <i>Štedeći djevice</i>: <a href="/hr/The_Urantia_Book/70#p1_15">KU 70:1.15</a>. </li>
  <li id="fn2"><a href="#cite2">↑</a> 21:11 <i>Hebrejima „potpuno uništiti“</i>: <a href="/hr/The_Urantia_Book/69#p8_3">KU 69:8.3</a>. </li>
</ol>
</div>
