<!--
title: "Suci - Poglavlje 2"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/1">
          <span class="mdi mdi-arrow-left-drop-circle"></span><span class="pl-2">Suci - Poglavlje 1</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/3">
          <span class="pr-2">Suci - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Anđeo Jahvin dođe iz Gilgala u Bokim i reče: "Izveo sam vas  iz Egipta i doveo vas u zemlju koju sam vam obećao zaklevši se  ocima vašim. Rekao sam: 'Neću raskinuti Saveza svog s vama dovijeka. </p>
<p id="v2"><sup><small>2</small></sup>  A vi ne sklapajte saveza sa stanovnicima ove zemlje; nego  rušite njihove žrtvenike!' Ali vi niste poslušali moga glasa.  Što ste učinili? </p>
<p id="v3"><sup><small>3</small></sup>  Zato vam kažem: neću ih odagnati pred vama.  Nego, oni će vas tlačiti i bogovi njihovi bit će vam zamkom." </p>
<p id="v4"><sup><small>4</small></sup>  Kad Anđeo Jahvin izreče te riječi svim Izraelcima, narod zakuka  i zaplaka. </p>
<p id="v5"><sup><small>5</small></sup>  I tako prozvaše ono mjesto Bokim i ondje prinesoše  žrtve Jahvi. </p>
<p id="v6"><sup><small>6</small></sup>  Tada Jošua otpusti narod i raziđoše se Izraelci svaki  na svoju baštinu da zaposjednu zemlju. </p>
<p id="v7"><sup><small>7</small></sup>  Narod je služio Jahvi  svega vijeka Jošuina i svega vijeka starješina koje su nadživjele  Jošuu i vidjele sva velika djela što ih je Jahve učinio Izraelu. </p>
<p id="v8"><sup><small>8</small></sup>  Jošua, sin Nunov, sluga Jahvin, umrije u dobi od sto deset  godina. </p>
<p id="v9"><sup><small>9</small></sup>  Sahraniše ga u kraju što ga je baštinio u Timnat Heresu, u Efrajimovoj gori, sjeverno od planine Gaaša. </p>
<p id="v10"><sup><small>10</small></sup>  A kada se  sav onaj naraštaj pridružio svojim ocima, naslijedi ga drugi  naraštaj koji nije mario za Jahvu ni za djela što ih je učinio  Izraelu. </p>
<p id="v11"><sup><small>11</small></sup>  Tada su sinovi Izraelovi počeli činiti ono što Jahvi  nije po volji i služili su baalima. </p>
<p id="v12"><sup><small>12</small></sup>  Ostaviše Jahvu, Boga  otaca svojih, koji ih je izveo iz zemlje egipatske, i pođoše  za drugim bogovima između bogova okolnih naroda. Klanjahu im  se, razgnjeviše Jahvu. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Otpali su od Jahve da bi služili Baalu  i Aštarti. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Zato Jahve izli gnjev svoj na Izraela: prepusti  ih pljačkašima da ih plijene, izruči ih neprijateljima uokolo, tako te se ne mogoše oduprijeti. </p>
<p id="v15"><sup><small>15</small></sup>  Što bi god počeli, ruka  se Jahvina okretala protiv njih na njihovu nesreću, kao što im  je Jahve rekao i kao što im se zakleo. I tako zapadoše u veliku  nevolju. </p>
<p id="v16"><sup><small>16</small></sup>  Tada im Jahve stade podizati suce da ih izbavljaju iz  ruku onih koji su ih pljačkali. </p>
<p id="v17"><sup><small>17</small></sup>  Ali oni ni svojih sudaca  nisu slušali, nego se iznevjeriše s drugim bogovima te im se  klanjahu. Brzo su zašli s puta kojim su išli oci njihovi slušajući  Jahvine zapovijedi; oni nisu činili tako. </p>
<p id="v18"><sup><small>18</small></sup>  Kada im je podizao  suce, Jahve bijaše sa svakim sucem te ih izbavljaše iz ruku njihovih  neprijatelja za svega vijeka sučeva, jer se sažalilo Jahvi koliko  su uzdisali pod jarmom onih koji su ih ugnjetavali. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  A kada  bi sudac umro, oni bi opet zapadali u veću pokvarenost nego njihovi  oci. Išli su za drugim bogovima, služili im i klanjali im se, ne odustajući od svojih opakih djela i postupaka. </p>
<p id="v20"><sup><small>20</small></sup>  Tada Jahve planu gnjevom na Izraela i reče: "Kad je taj  narod pogazio Savez kojim sam obvezao njihove očeve i nije poslušao  glasa moga, </p>
<p id="v21"><sup><small>21</small></sup>  ni ja odsad neću pred njim potjerati ni jednoga  između naroda što ih je Jošua po svojoj smrti ostavio", </p>
<p id="v22"><sup><small>22</small></sup>  da  bi njima stavio na kušnju Izraela: hoće li se ili neće držati  Jahvinih putova kao što ih se držahu oci njihovi. </p>
<p id="v23"><sup><small>23</small></sup>  Zato Jahve  bijaše ostavio te narode i nije ih odmah izagnao ni predao Jošui  u ruke. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/1">
          <span class="mdi mdi-arrow-left-drop-circle"></span><span class="pl-2">Suci - Poglavlje 1</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/3">
          <span class="pr-2">Suci - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:12 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
  <li id="fn2"><a href="#cite2">↑</a> 2:13 <i>Natječući se „bogovi“ Baal, Ashtaroth</i>: <a href="/hr/The_Urantia_Book/95#p1_3">KU 95:1.3</a>.  <i>Aštoreta</i>: <a href="/hr/The_Urantia_Book/95#p1_7">KU 95:1.7</a>. </li>
  <li id="fn3"><a href="#cite3">↑</a> 2:18 <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>.  <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>. </li>
</ol>
</div>
