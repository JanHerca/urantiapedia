<!--
title: "Suci - Poglavlje 18"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/17">
          <span class="mdi mdi-arrow-left-drop-circle"></span><span class="pl-2">Suci - Poglavlje 17</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/19">
          <span class="pr-2">Suci - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U ono vrijeme ne bijaše kralja u Izraelu. Tada je Danovo pleme  tražilo zemljište gdje da se naseli, jer mu do toga dana nije  dopalo zemljište među Izraelovim plemenima. </p>
<p id="v2"><sup><small>2</small></sup>  Zato poslaše Danovci  petoricu ljudi iz svoga plemena, ljude osobito hrabre iz Sore  i Eštaola, da izvide i upoznaju zemlju. I rekoše im: "Idite,  istražite zemlju." I oni dođoše u Efrajimovu goru, do Mikine  kuće, i ondje zanoćiše. </p>
<p id="v3"><sup><small>3</small></sup>  Kako bijahu blizu Mikine kuće, poznaše  glas mladog levita; svratiše se onamo te ga upitaše: "Tko te  doveo ovamo? Što tu radiš? I što ćeš tu?" </p>
<p id="v4"><sup><small>4</small></sup>  A on im odgovori: "Mika je učinio sa mnom tako i tako.  On me najmio, a ja mu služim kao svećenik." </p>
<p id="v5"><sup><small>5</small></sup>  "Upitaj Boga", kazaše mu, "da znamo hoće li nam uspjeti put koji smo poduzeli." </p>
<p id="v6"><sup><small>6</small></sup>  "Idite u miru", odgovori im svećenik, "put na koji ste pošli  po volji je Jahvi." </p>
<p id="v7"><sup><small>7</small></sup>  Tada odoše ona petorica i stigoše u Lajiš.  I vidješe da narod koji prebiva u njemu živi bez straha - po  običaju Sidonaca - bezbrižno i mirno; imaju svega što rodi zemlja, daleko su od Sidonaca i nemaju nikakvih odnosa s Aramejcima. </p>
<p id="v8"><sup><small>8</small></sup>  Kad se vratiše svojoj braći u Sori i Eštaolu, braća ih  upitaše: "Što ste doznali?" </p>
<p id="v9"><sup><small>9</small></sup>  Oni odgovoriše: "Na noge! Navalimo  na njih! Zemlja koju smo vidjeli vrlo je dobra. O vi, lijenčine!  Ne oklijevajte navaliti da osvojite tu zemlju. </p>
<p id="v10"><sup><small>10</small></sup>  Kada dođete, naći ćete ondje bezbrižan narod. Zemlja je prostrana. Bog je  predao u vaše ruke mjesto koje ne oskudijeva ni u čemu što rodi  zemlja!" </p>
<p id="v11"><sup><small>11</small></sup>  Tako je odande krenulo šest stotina naoružanih ljudi  iz Danova plemena iz Sore i Eštaola. </p>
<p id="v12"><sup><small>12</small></sup>  Krenuli su i utaborili  se u Kirjat Jearimu u Judi. Zato se to mjesto naziva do današnjeg  dana Danovim taborom, a nalazi se na zapadu od Kirjat Jearima. </p>
<p id="v13"><sup><small>13</small></sup>  Odatle se zaputiše u Efrajimovu goru i dođoše do Mikine kuće. </p>
<p id="v14"><sup><small>14</small></sup>  A ona petorica što bijahu išla izviđati zemlju rekoše svojoj  braći: "Znate li da u ovim kućama imaju efod, terafe i ljeveni  idol? Sada pazite što ćete raditi." </p>
<p id="v15"><sup><small>15</small></sup>  Skrenuvši, oni uđoše  u kuću mladog levita, u Mikinu kuću, i pozdraviše ga. </p>
<p id="v16"><sup><small>16</small></sup>  I dok  je šest stotina naoružanih ljudi od Danovih sinova stajalo pred  vratima, </p>
<p id="v17"><sup><small>17</small></sup>  ona petorica što su išla izviđati zemlju uđoše,  uzeše efod, terafe i ljeveni idol, a svećenik stajaše na pragu  pokraj šest stotina naoružanih ljudi. </p>
<p id="v18"><sup><small>18</small></sup>  Kad su ušli u Mikinu kuću i uzeli efod, terafe, rezani  i ljeveni idol, svećenik im reče: "Što to radite?" </p>
<p id="v19"><sup><small>19</small></sup>  "Šuti", odgovoriše mu. "Stavi ruku na usta i hajde s nama. Bit ćeš nam  otac i svećenik. Zar ti je bolje biti svećenikom u kući jednog  čovjeka nego da budeš svećenikom jednog plemena i roda u Izraelu?" </p>
<p id="v20"><sup><small>20</small></sup>  Svećenik se obradova; uze on efod, terafe i rezani i  ljeveni idol te ode s ljudima. </p>
<p id="v21"><sup><small>21</small></sup>  Vrativši se na put kojim su krenuli, odoše pustivši naprijed  žene i djecu, stoku i dragocjenosti. </p>
<p id="v22"><sup><small>22</small></sup>  Bijahu već daleko od  Mikine kuće, kad gle - ljudi što življahu u susjednim kućama, blizu Mikine, uzbunili se i krenuli u potjeru za Danovcima. </p>
<p id="v23"><sup><small>23</small></sup>  Kada počeše vikati za Danovim sinovima, oni se obazreše i  rekoše Miki: "Što ti je? Što ste se skupili?" </p>
<p id="v24"><sup><small>24</small></sup>  On odgovori:  "Uzeli ste moga boga koga sam sebi načinio i svećenika te odlazite.  A što ostaje meni? I još mi kažete: 'Što ti je?'" </p>
<p id="v25"><sup><small>25</small></sup>  Danovci  mu odgovore: "Da te više nismo čuli! Jer bi gnjevni ljudi mogli  udariti na vas te bi upropastio sebe i svoju kuću!" </p>
<p id="v26"><sup><small>26</small></sup>  Danovci  odoše dalje, a Mika, videći da su jači od njega, okrenu se i  vrati kući. </p>
<p id="v27"><sup><small>27</small></sup>  I tako, uzevši boga što ga je načinio Mika i svećenika  koga je najmio da mu služi, Danovci navališe na Lajiš, na mirne  i spokojne ljude, te ih posjekoše oštrim mačem i spališe grad. </p>
<p id="v28"><sup><small>28</small></sup>  Nikoga ne bijaše da pomogne Lajišanima, jer bijahu daleko  od Sidona i ne imahu nikakvih odnosa s Aramejcima, a osim toga  grad bijaše u dolini koja se pruža prema Bet-Rehobu. Potom su  opet sagradili grad i nastanili se u njemu. </p>
<p id="v29"><sup><small>29</small></sup>  I nazvaše ga  Dan, po imenu svoga pretka Dana, koji se rodio Izraelu. A prije  se grad zvao Lajiš. </p>
<p id="v30"><sup><small>30</small></sup>  I Danovci namjestiše sebi rezani i ljeveni idol. A Jonatan, sin Geršona, sina Mojsijeva, a zatim njegovi sinovi, bijahu  svećenici Danova plemena do dana kada je narod bio odveden u  izgnanstvo. </p>
<p id="v31"><sup><small>31</small></sup>  I stajaše im onaj rezani i ljeveni idol što ga  je Mika načinio, i ostade ondje za sve vrijeme dokle Dom Božji  bijaše u Šilu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/17">
          <span class="mdi mdi-arrow-left-drop-circle"></span><span class="pl-2">Suci - Poglavlje 17</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/19">
          <span class="pr-2">Suci - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
