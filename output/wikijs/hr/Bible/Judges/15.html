<!--
title: "Suci - Poglavlje 15"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/14">
          <span class="mdi mdi-arrow-left-drop-circle"></span><span class="pl-2">Suci - Poglavlje 14</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/16">
          <span class="pr-2">Suci - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije nekog vremena, o žetvi pšenice, Samson dođe da pohodi  svoju ženu, donijevši joj kozle i reče: "Želim ući k svojoj ženi  u ložnicu." Ali mu tast ne dopusti. </p>
<p id="v2"><sup><small>2</small></sup>  "Mislio sam," reče mu  on, "da si je zamrzio, pa sam je dao tvome drugu. Ali zar njezina  mlađa sestra nije ljepša od nje? Uzmi je namjesto one!" </p>
<p id="v3"><sup><small>3</small></sup>  Samson  mu odgovori: "Ovaj put neću biti krivac Filistejcima kad im učinim  zlo." </p>
<p id="v4"><sup><small>4</small></sup>  I ode Samson, ulovi tri stotine lisica, uze luči i,  okrenuvši rep prema repu, stavi jednu luč među dva repa. </p>
<p id="v5"><sup><small>5</small></sup>  Tad  zapali luči, pusti lisice u filistejska polja i popali im snopove, i nepokošeno žito, i vinograde, i maslinike. </p>
<p id="v6"><sup><small>6</small></sup>  Filistejci zapitaše: "Tko je to učinio?" Odgovoriše im:  "Samson, Timnjaninov zet, zato što mu tast oduze ženu i dade  je njegovu drugu." Tad Filistejci odoše i spališe onu ženu i  njenu obitelj. </p>
<p id="v7"><sup><small>7</small></sup>  "Kad ste to učinili", reče im Samson, "neću mirovati dok  vam se ne osvetim." </p>
<p id="v8"><sup><small>8</small></sup>  I sve ih izudara uzduž i poprijeko i žestoko  ih porazi. Poslije toga ode u spilju Etamske stijene i ondje  se nastani. </p>
<p id="v9"><sup><small>9</small></sup>  Tad Filistejci krenuše, utaboriše se u Judi i raširiše  do Lehija. </p>
<p id="v10"><sup><small>10</small></sup>  "Zašto ste pošli na nas?" - upitaše ih Judejci.  A oni im odgovoriše: "Pošli smo da svežemo Samsona i da mu učinimo  kako je on učinio nama." </p>
<p id="v11"><sup><small>11</small></sup>  Tri tisuće Judejaca odoše tada k  spilji Etamske stijene i rekoše Samsonu: "Zar ne znaš da Filistejci  nama gospodare? Zašto si nam onda to učinio?" On im odgovori:  "Kako oni meni, tako ja njima!" A oni mu rekoše: </p>
<p id="v12"><sup><small>12</small></sup>  "Dođosmo  da te svežemo i predamo u ruke Filistejaca." "Zakunite mi se", reče im, "da me nećete ubiti." </p>
<p id="v13"><sup><small>13</small></sup>  "Ne", odgovoriše mu, "mi  ćemo te samo svezati i predati u njihove ruke, ali te zacijelo  ne želimo pogubiti." Onda ga svezaše sa dva nova užeta i odvedoše  iz spilje. </p>
<p id="v14"><sup><small>14</small></sup>  Kad ga dovedoše u Lehi i kad Filistejci, vičući od radosti, pojuriše na nj, duh Jahvin zahvati ga i užeta na njegovim rukama  postadoše kao laneni konci, spaljeni ognjem, i spadoše mu s ruku. </p>
<p id="v15"><sup><small>15</small></sup>  Spazivši još sirovu magareću čeljust, pruži on ruku, uze  onu čeljust i pobi njome tisuću ljudi. </p>
<p id="v16"><sup><small>16</small></sup>  Tad reče Samson: "Magarećom čeljusti gomile prebih, Magarećom čeljusti tisuću pobih." </p>
<p id="v17"><sup><small>17</small></sup>  Rekavši to, baci čeljust iz ruke. Zato odonda ono mjesto  zovu Ramat Lehi. </p>
<p id="v18"><sup><small>18</small></sup>  Kako bijaše jako ožednio, zavapi Jahvi govoreći:  "Ti si izvojštio ovu veliku pobjedu rukama svoga sluge, a zar  sada moram umrijeti od žeđi i pasti u ruke neobrezanima?" </p>
<p id="v19"><sup><small>19</small></sup>  Tad  Jahve rasiječe udubinu što je kod Lehija i voda poteče iz nje.  Samson se napi i vrati mu se snaga, oživje mu duh. Zato su onom  izvoru dali ime En Hakore, a postoji još i danas u Lehiju. </p>
<p id="v20"><sup><small>20</small></sup>  Samson  bijaše sudac u Izraelu za vrijeme filistejske vladavine dvadeset  godina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/14">
          <span class="mdi mdi-arrow-left-drop-circle"></span><span class="pl-2">Suci - Poglavlje 14</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/16">
          <span class="pr-2">Suci - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
