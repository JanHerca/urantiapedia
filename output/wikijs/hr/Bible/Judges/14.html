<!--
title: "Suci - Poglavlje 14"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/13">
          <span class="mdi mdi-arrow-left-drop-circle"></span><span class="pl-2">Suci - Poglavlje 13</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/15">
          <span class="pr-2">Suci - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I siđe Samson u Timnu i ugleda ondje djevojku među filistejskim  kćerima. </p>
<p id="v2"><sup><small>2</small></sup>  Vrativši se, povjeri to ocu i majci: "Opazio sam  u Timni", reče on, "djevojku među filistejskim kćerima: oženite  me njome." </p>
<p id="v3"><sup><small>3</small></sup>  Otac i mati rekoše: "Zar nema djevojaka među kćerima  tvoga plemena i u svemu našem narodu da moraš uzeti ženu između  neobrezanih Filistejaca?" Ali Samson odgovori ocu: "Oženi me  njome jer mi ona omilje." </p>
<p id="v4"><sup><small>4</small></sup>  Otac mu i majka nisu znali da je  to od Jahve, koji je tražio zadjevicu s Filistejcima jer Filistejci  u ono doba vladahu Izraelom. </p>
<p id="v5"><sup><small>5</small></sup>  Samson siđe tako u Timnu i kad dođe do timnjanskih vinograda, gle - odjednom preda nj iskoči mladi lav ričući. </p>
<p id="v6"><sup><small>6</small></sup>  Duh Jahvin  zahvati Samsona, i on goloruk raskida lava kao što se raskida  jare; ali ne reče ni ocu ni majci što je učinio. </p>
<p id="v7"><sup><small>7</small></sup>  Došavši,  razgovori se s djevojkom i ona mu omilje. </p>
<p id="v8"><sup><small>8</small></sup>  Poslije nekog vremena, kada se vratio da je odvede, Samson skrenu da vidi mrtvog lava, a to u mrtvom lavu roj pčela i med. </p>
<p id="v9"><sup><small>9</small></sup>  On uze meda u ruke i  jeo ga je idući putem. Kada se vratio k ocu i majci, dade ga  i njima te i oni jedoše; ali im ne reče da ga je uzeo iz mrtvog  lava. </p>
<p id="v10"><sup><small>10</small></sup>  Zatim ode ženi i ondje prirediše gozbu Samsonu; trajala  je sedam dana, jer tako običavahu mladi ljudi. </p>
<p id="v11"><sup><small>11</small></sup>  Ali kako ga  se bojahu, izabraše trideset svadbenih drugova da budu uza nj. </p>
<p id="v12"><sup><small>12</small></sup>  Tad im reče Samson: "Hajde da vam zadam zagonetku. Ako  je odgonetnete za sedam svadbenih dana, dat ću vam trideset truba  finog platna i trideset svečanih haljina. </p>
<p id="v13"><sup><small>13</small></sup>  Ali ako je ne mognete  odgonetnuti, vi ćete meni dati trideset truba platna i trideset  svečanih haljina." "Zadaj nam zagonetku", odgovore mu oni, "mi te slušamo." </p>
<p id="v14"><sup><small>14</small></sup>  A on im reče: "Od onog koji jede izišlo je jelo, od jakoga izišlo je slatko." Ali za tri dana nisu mogli odgonetnuti zagonetke. </p>
<p id="v15"><sup><small>15</small></sup>  Četvrtoga  dana rekoše Samsonovoj ženi: "Izvuci od muža na prijevaru rješenje  zagonetke, ili ćemo spaliti i tebe i očev ti dom! Zar ste nas  ovamo pozvali da nas oplijenite?" </p>
<p id="v16"><sup><small>16</small></sup>  Tada žena, uplakana, obisnu  Samsonu oko vrata govoreći: "Ti mene samo mrziš i ne ljubiš me.  Zadao si zagonetku sinovima moga naroda, a meni je nisi objasnio."  On joj odgovori: "Nisam je objasnio ni ocu ni majci, a tebi da  je kažem?" </p>
<p id="v17"><sup><small>17</small></sup>  Ona mu plakaše oko vrata sedam dana, koliko je  trajala gozba. Sedmoga dana on joj kaza odgonetku: toliko je  na nj navaljivala. I ona je odade sinovima svoga naroda. </p>
<p id="v18"><sup><small>18</small></sup>  Sedmoga dana, prije nego je zašlo sunce, ljudi iz toga  grada rekoše Samsonu: "Što ima slađe od meda i što ima jače od lava?" A on im odgovori: "Da niste s mojom junicom orali, ne biste zagonetke pogodili." </p>
<p id="v19"><sup><small>19</small></sup>  Tada duh Jahvin dođe na njega, te on siđe u Aškelon i  ondje pobi trideset ljudi, uze im odjeću i dade svečane haljine  onima koji su odgonetnuli zagonetku, a onda se sav gnjevan vrati  očevoj kući. </p>
<p id="v20"><sup><small>20</small></sup>  A Samsonovu ženu dadoše drugu koji mu bijaše  svadbeni pratilac. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/13">
          <span class="mdi mdi-arrow-left-drop-circle"></span><span class="pl-2">Suci - Poglavlje 13</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/15">
          <span class="pr-2">Suci - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
