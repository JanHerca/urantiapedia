<!--
title: "Suci - Poglavlje 7"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/6">
          <span class="mdi mdi-arrow-left-drop-circle"></span><span class="pl-2">Suci - Poglavlje 6</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/8">
          <span class="pr-2">Suci - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Urani Jerubaal, to jest Gideon, i sav narod bijaše s njim i  utabori se kod En-Haroda; a tabor Midjanaca nalazio se na sjeveru  od njegova, podno brijega More, u dolini. </p>
<p id="v2"><sup><small>2</small></sup>  Tada Jahve reče  Gideonu: "Previše je naroda s tobom a da bih  predao Midjance  u njegove ruke. Izrael bi se mogao pohvaliti i reći: 'Vlastita  me ruka izbavila.' </p>
<p id="v3"><sup><small>3</small></sup>  Zato oglasi da narod čuje: 'Tko se boji  i strahuje, neka se vrati.'" Gideon ih iskuša. Dvadeset i dvije  tisuće ljudi iz naroda vrati se, a ostade ih deset tisuća. </p>
<p id="v4"><sup><small>4</small></sup>  Jahve reče Gideonu: "Još je previše naroda. Povedi ih  na vodu i ondje ću ih iskušati. Za koga ti kažem: 'Neka ide s  tobom', taj će s tobom ići. A za koga ti kažem: 'Neka ne ide  s tobom', taj neće ići." </p>
<p id="v5"><sup><small>5</small></sup>  Gideon povede narod na vodu i Jahve  mu reče: "Koji bude laptao vodu jezikom kao što lapće pas, stavi  ga na stranu. Koji klekne da pije, odvoji ga na drugu stranu." </p>
<p id="v6"><sup><small>6</small></sup>  Onih koji su laptali vodu jezikom - prinoseći vodu rukom k  ustima - bijaše tri stotine, a sav je ostali narod kleknuo da  pije. </p>
<p id="v7"><sup><small>7</small></sup>  Tad Jahve reče Gideonu: "Sa one tri stotine ljudi koji  su laptali vodu ja ću vas izbaviti i predat ću Midjance u vaše  ruke. Svi drugi neka se vrate svaki svojoj kući." </p>
<p id="v8"><sup><small>8</small></sup>  Gideon tad  naloži narodu da mu preda opskrbu i rogove, a onda otpusti Izraelce  da ide svaki svome šatoru; zadrža samo one tri stotine. A midjanski se tabor prostirao niže njega u dolini. </p>
<p id="v9"><sup><small>9</small></sup>  One noći reče mu Jahve: "Ustani, navali na tabor, jer  ti ga predajem u ruke. </p>
<p id="v10"><sup><small>10</small></sup>  Ako se bojiš napasti, siđi najprije  u tabor s Purom, momkom svojim; </p>
<p id="v11"><sup><small>11</small></sup>  slušaj što govore; ohrabrit  ćeš se i napast ćeš na tabor." On siđe sa svojim momkom Purom  do prvih taborskih straža. </p>
<p id="v12"><sup><small>12</small></sup>  Midjanci, Amalečani i svi sinovi Istoka pali po dolini, brojni kao skakavci; njihovim devama ne bijaše broja, kao pijesku  na obali mora. </p>
<p id="v13"><sup><small>13</small></sup>  Kad je Gideon došao, a to jedan baš pripovijedaše  svome drugu što je sanjao: "Usnuo sam kako se pogača ječmenog  kruha kotrlja u midjanski tabor: dokotrlja se do jednog šatora  i pogodi, a šator pade, prevrnu se." </p>
<p id="v14"><sup><small>14</small></sup>  A drug mu odgovori:  "Nije to drugo nego mač Gideona, Joaševa sina, Izraelca. Bog  mu je predao u ruke Midjance i sav tabor." </p>
<p id="v15"><sup><small>15</small></sup>  Kada je Gideon čuo kako je onaj pripovjedio san i kako  ga je drugi protumačio, baci se ničice, vrati se onda u tabor  Izraelov i povika: "Ustajte, jer vam je Jahve predao u ruke tabor  midjanski!" </p>
<p id="v16"><sup><small>16</small></sup>  Gideon tad podijeli svoje tri stotine ljudi u tri čete.  Svakome čovjeku dade u ruke rog, prazan vrč i luč u vrču: </p>
<p id="v17"><sup><small>17</small></sup>  "Gledajte  mene", reče im, "i činite što i ja! Kada dođem na rub tabora, činite što budem i ja činio! </p>
<p id="v18"><sup><small>18</small></sup>  Kad zatrubim u rog ja i svi  koji su sa mnom, tada i vi zasvirajte u rog oko sveg tabora i  vičite: 'Za Jahvu i Gideona!'" </p>
<p id="v19"><sup><small>19</small></sup>  Gideon i stotina ljudi što ga je pratila dođoše na rub  tabora pri početku ponoćne straže; tek što su postavili straže, oni zatrubiše u rogove i razbiše vrčeve koje su imali u ruci. </p>
<p id="v20"><sup><small>20</small></sup>  Tako tri čete zasviraše u rogove i razbiše vrčeve; lijevom  rukom držahu luči, a desnom rogove da trube i udariše vikati:  "Za Jahvu i Gideona!" </p>
<p id="v21"><sup><small>21</small></sup>  I svaki stajaše nepomično na svome  mjestu uokrug tabora. Tada se probudi sav tabor i Midjanci vičući  nagoše u bijeg. </p>
<p id="v22"><sup><small>22</small></sup>  Dok su one tri stotine trubile u rogove, učini Jahve  te oni u taboru okrenuše mač jedan na drugoga. I sva se vojska  razbježa do Bet-Hašita, prema Sartanu, do Abel-Meholske obale  kod Tabata. </p>
<p id="v23"><sup><small>23</small></sup>  A Izraelci iz plemena Naftalijeva, Ašerova i iz svega  plemena Manašeova sabraše se i pognaše Midjance. </p>
<p id="v24"><sup><small>24</small></sup>  Gideon posla  glasnike po svoj Efrajimovoj gori da govore: "Siđite pred Midjance  i zauzmite prije njih sve gazove do Bet-Bara i Jordana." Svi  se ljudi od plemena Efrajimova odazvaše i zauzeše gazove voda  do Bet-Bara i Jordana. </p>
<p id="v25"><sup><small>25</small></sup>  I uhvatiše dva midjanska kneza, Oreba  i Zeeba; Oreba ubiše na Orebovoj stijeni, a Zeeba kod Zeebova  tijeska. Progonili su Midjance i donijeli Gideonu preko Jordana  glavu Orebovu i Zeebovu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/6">
          <span class="mdi mdi-arrow-left-drop-circle"></span><span class="pl-2">Suci - Poglavlje 6</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/8">
          <span class="pr-2">Suci - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
