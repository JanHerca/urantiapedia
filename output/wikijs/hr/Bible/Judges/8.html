<!--
title: "Suci - Poglavlje 8"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/7">
          <span class="mdi mdi-arrow-left-drop-circle"></span><span class="pl-2">Suci - Poglavlje 7</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/9">
          <span class="pr-2">Suci - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Efrajimovi ljudi rekoše Gideonu: "Kako si postupio prema  nama: nisi nas pozvao kada si pošao u boj protiv Midjanaca?"  I žestoko mu prigovoriše. </p>
<p id="v2"><sup><small>2</small></sup>  On im odgovori: "Pa što sam ja učinio  kad se usporedim s vama? Nije li Efrajimovo pabirčenje bolje  od Abiezerove berbe? </p>
<p id="v3"><sup><small>3</small></sup>  U vaše je ruke Jahve predao knezove midjanske, Oreba i Zeeba. Može li se usporediti moje djelo s onim što ste  vi učinili?" Na te riječi utiša se njihova srdžba prema njemu. </p>
<p id="v4"><sup><small>4</small></sup>  Kad je Gideon došao do Jordana, prijeđe ga, ali i on i  tri stotine ljudi s njim bijahu iznemogli i gladni. </p>
<p id="v5"><sup><small>5</small></sup>  Stoga  reče ljudima iz Sukota: "Dajte kruha ljudima koji idu za mnom, iznemogli su. Ja gonim Zebaha i Salmunu, kraljeve midjanske." </p>
<p id="v6"><sup><small>6</small></sup>  Ali mu sukotski glavari odgovoriše: "Zar je Zebahova i Salmunina  šaka već u tvojoj ruci da dademo kruha tvojoj vojsci?" </p>
<p id="v7"><sup><small>7</small></sup>  Gideon  im reče: "Dobro! Kad mi Jahve preda u ruke Zebaha i Salmunu,  iskidat ću vam meso trnjem i dračem pustinjskim." </p>
<p id="v8"><sup><small>8</small></sup>  Odatle ode u Penuel i zatraži isto od Penuelaca, a oni  mu odgovore kao što su mu odgovorili i Sukoćani. </p>
<p id="v9"><sup><small>9</small></sup>  On zaprijeti  i Penuelcima: "Kad se vratim kao pobjednik, porušit ću ovu kulu." </p>
<p id="v10"><sup><small>10</small></sup>  Zebah i Salmuna bijahu u Karkoru i vojska njihova s njima, oko petnaest tisuća ljudi, što ih god osta od vojske sinova  Istoka; sto dvadeset tisuća ratnika bijaše palo. </p>
<p id="v11"><sup><small>11</small></sup>  Gideon pođe  putem kojim prolaze oni što žive pod šatorima, istočno od Nobaha  i Jogbohe, te potuče vojsku kad stajaše bezbrižna. </p>
<p id="v12"><sup><small>12</small></sup>  Zebah  i Salmuna pobjegoše. On ih pogna i uhvati dva kralja midjanska, Zebaha i Salmunu. A vojsku im svu uništi. </p>
<p id="v13"><sup><small>13</small></sup>  Poslije bitke Gideon, sin Joašev, vrati se preko Hareške  uzvisine. </p>
<p id="v14"><sup><small>14</small></sup>  I uhvati nekog momka iz Sukota te ga uze ispitivati;  a on mu popisa imena sukotskih knezova i starješina, sedamdeset  i sedam ljudi. </p>
<p id="v15"><sup><small>15</small></sup>  Potom Gideon ode Sukoćanima i reče: "Evo Zebaha  i Salmune zbog kojih ste mi se rugali govoreći: 'Je li Zebahova  i Salmunina šaka već u tvojoj ruci pa da dademo kruha tvojim  iznemoglim ljudima?'" </p>
<p id="v16"><sup><small>16</small></sup>  I uhvati starješine gradske, nabra  pustinjskog trnja i drača da ih oćute leđa Sukoćana. </p>
<p id="v17"><sup><small>17</small></sup>  Poruši  Penuelsku kulu i pobi građane. </p>
<p id="v18"><sup><small>18</small></sup>  Onda reče Zebahu i Salmuni: "Kakvi bijahu ljudi koje  pobiste na Taboru?" "Bili su nalik na te", odgovoriše. "Svaki  bijaše kao kraljev sin." </p>
<p id="v19"><sup><small>19</small></sup>  "To su bila moja braća, sinovi moje  matere", reče Gideon. "Tako mi Jahve, da ste ih ostavili na životu, ne bih vas ubio." </p>
<p id="v20"><sup><small>20</small></sup>  Potom zapovjedi svom prvencu Jeteru: "Ustani, pogubi ih!" Ali dječak ne izvuče mača: bojao se, bijaše još  mlad. </p>
<p id="v21"><sup><small>21</small></sup>  Tada rekoše Zebah i Salmuna: "Ustani ti i navali na  nas, jer kakav je čovjek, onakva mu i snaga." I ustavši, Gideon  pogubi Zebaha i Salmunu i uze mjesečiće što su visjeli o vratu  njihovih deva. </p>
<p id="v22"><sup><small>22</small></sup>  Izraelci rekoše Gideonu: "Vladaj nad nama, ti, sin tvoj  i unuk tvoj, jer si nas ti izbavio iz ruku Midjanaca." </p>
<p id="v23"><sup><small>23</small></sup>  Ali  im Gideon odgovori: "Ne, neću ja vladati nad vama, a ni moj sin;  Jahve će biti vaš vladar." </p>
<p id="v24"><sup><small>24</small></sup>  Još im reče Gideon: "Jedno samo  od vas tražim: da mi svaki dade prsten od svog plijena." Pobijeđeni  su nosili zlatne prstenove jer bijahu Jišmaelci. </p>
<p id="v25"><sup><small>25</small></sup>  "Vrlo rado", odgovore oni. On nato razastrije svoj plašt, a svaki od njih  baci od svog plijena po prsten. </p>
<p id="v26"><sup><small>26</small></sup>  Težina zlatnih prestenova  što ih je zaiskao iznosila je tisuću i sedam stotina zlatnih  šekela, osim mjesečića, naušnica i skrletnih haljina koje su  nosili midjanski kraljevi i osim lančića što bijahu oko vrata  njihovih deva. </p>
<p id="v27"><sup><small>27</small></sup>  Gideon načini od toga efod i postavi ga u  svome gradu Ofri. I sav Izrael udari za njim u nevjeru i bijaše  to zamka Gideonu i njegovu domu. </p>
<p id="v28"><sup><small>28</small></sup>  Tako su Midjanci bili poniženi pred Izraelcima. Više  ne dizahu glave i zemlja bi mirna četrdeset godina, koliko još  potraja vijek Gideonov. </p>
<p id="v29"><sup><small>29</small></sup>  Jerubaal, sin Joašev, otišao je i  živio u svojoj kući. </p>
<p id="v30"><sup><small>30</small></sup>  Gideon je imao sedamdeset sinova koji  su potekli od njega jer je imao mnogo žena. </p>
<p id="v31"><sup><small>31</small></sup>  Njegova inoča  koja je živjela u Šekemu rodi mu sina komu nadjenu ime Abimelek. </p>
<p id="v32"><sup><small>32</small></sup>  Gideon, sin Joašev, umrije u dubokoj starosti; sahraniše  ga u grobu njegova oca Joaša u Abiezerovoj Ofri. </p>
<p id="v33"><sup><small>33</small></sup>  Po Gideonovoj smrti Izraelci okrenuše u preljub s baalima  te postaviše sebi za boga Baal-Berita. </p>
<p id="v34"><sup><small>34</small></sup>  Izraelci se nisu više  sjećali Jahve, svoga Boga, koji ih je izbavio iz ruku svih njihovih  neprijatelja unaokolo. </p>
<p id="v35"><sup><small>35</small></sup>  I nisu iskazivali zahvalnost domu  Jerubaala Gideona za dobro što ga je učinio Izraelu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/7">
          <span class="mdi mdi-arrow-left-drop-circle"></span><span class="pl-2">Suci - Poglavlje 7</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/9">
          <span class="pr-2">Suci - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
