<!--
title: "Suci - Poglavlje 5"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/4">
          <span class="mdi mdi-arrow-left-drop-circle"></span><span class="pl-2">Suci - Poglavlje 4</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/6">
          <span class="pr-2">Suci - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Toga dana Debora i Barak, sin Abinoamov, zapjevaše ovu pjesmu: </p>
<p id="v2"><sup><small>2</small></sup>  Ratoborno rasuše kose borci izraelski i dragovoljno krenu narod: blagoslivljajte Jahvu! </p>
<p id="v3"><sup><small>3</small></sup>  Čujte, o kraljevi! Poslušajte, knezovi! Jahvi ja pjesmu pjevam, Jahvu, Boga Izraelova, ja slavim. </p>
<p id="v4"><sup><small>4</small></sup>  Sa Seira kad si silazio, Jahve, pobjednički kad si kročio iz polja edomskih, sva se zemlja tresla, lila se nebesa, oblaci curkom daždjeli. </p>
<p id="v5"><sup><small>5</small></sup>  Brda se tresla pred tobom, o Jahve, Jahve, Bože Izraelov! </p>
<p id="v6"><sup><small>6</small></sup>  U dane Šamgara, sina Anatova, u dane Jaele opustješe putovi; i oni koji su putovali, obilažahu naokolo. </p>
<p id="v7"><sup><small>7</small></sup>  Pusta bijahu sela izraelska dok ne ustadoh ja, Debora, dok ne ustadoh kao majka Izraelu. </p>
<p id="v8"><sup><small>8</small></sup>  Tuđe bogove sebi izabraše, i zato im rat stade pred vrata. Za pet gradova ne bi nijednog štita! Nijednog kralja za četrdeset tisuća u Izraelu! </p>
<p id="v9"><sup><small>9</small></sup>  Srce moje kuca za vođe izraelske, za narod što dragovoljno u boj kreće! Blagoslivljajte Jahvu! </p>
<p id="v10"><sup><small>10</small></sup>  Vi koji na bijelim jašete magaricama, na sagovima sjedeći, i vi koji hodite putovima, pjevajte, </p>
<p id="v11"><sup><small>11</small></sup>  uz povike razdraganih pastira kod pojila. Neka se slave dobročinstva Jahvina i vladavina njegova Izraelom! I narod Jahvin siđe na vrata. </p>
<p id="v12"><sup><small>12</small></sup>  Probudi se, Deboro, ustani! Ustani, pjesmu zapjevaj! Hrabro! Ustani, Barače, vodi u roblje porobljivače svoje, sine Abinoamov! </p>
<p id="v13"><sup><small>13</small></sup>  Tad siđe na vrata Izrael, narod Jahvin pohrli junački. </p>
<p id="v14"><sup><small>14</small></sup>  Iz Efrajima potekoše u dolinu, za njima stiže među čete tvoje Benjamin. Iz Makira stupaju glavari, iz Zebuluna oni što nose štap zapovjednički. </p>
<p id="v15"><sup><small>15</small></sup>  Knezovi Jisakarovi s Deborom bjehu, a Naftali pođe s Barakom, pohrli da ga stigne u dolini. Kod Rubenovih potoka dugo se savjetuju. </p>
<p id="v16"><sup><small>16</small></sup>  Zašto si ostao u torovima da slušaš sred stada svirku frule? Kod Rubenovih potoka dugo se savjetuju. </p>
<p id="v17"><sup><small>17</small></sup>  Gilead osta s onu stranu Jordana. A zašto je Dan na stranim lađama? Zašto na obali mora Ašer sjedi, mirno prebiva u svojim zaljevima? </p>
<p id="v18"><sup><small>18</small></sup>  Zebulun je narod što prkosi smrti s Naftalijem, na visoravnima. </p>
<p id="v19"><sup><small>19</small></sup>  Došli su kraljevi, boj zametnuli, boj bili kraljevi kanaanski, u Tanaku, na vodi megidskoj, al' ni mrve srebra ne dobiše. </p>
<p id="v20"><sup><small>20</small></sup>  Sa nebeskih staza vojevahu, vojevahu zvijezde prot' Siseri. </p>
<p id="v21"><sup><small>21</small></sup>  Sve otplavi potok Kišon, potok Kišon pradavni. Gazi čvrsto, moja dušo! </p>
<p id="v22"><sup><small>22</small></sup>  Topot silan odjekuje: jure borci na konjima! </p>
<p id="v23"><sup><small>23</small></sup>  "Proklinjite Meroz," Anđeo će Jahvin, "proklinjite žitelje njegove što Jahvi nisu u pomoć pritekli, u pomoć Jahvi s junacima." </p>
<p id="v24"><sup><small>24</small></sup>  Blagoslovljena među ženama bila Jaela, žena Hebera Kenijca, među ženama šatora nek' je slavljena! </p>
<p id="v25"><sup><small>25</small></sup>  On vode zaiska, mlijeka mu ona dade, u zdjelu dragocjenu nali mu povlake. </p>
<p id="v26"><sup><small>26</small></sup>  Rukom lijevom za klinom segnu, a desnom za čekićem kovačkim. Udari Siseru, glavu mu razmrska, probode mu, razbi sljepoočicu. </p>
<p id="v27"><sup><small>27</small></sup>  Do nogu pade joj, sruši se, leže, do nogu pade joj, sruši se; i gdje pade, mrtav osta. </p>
<p id="v28"><sup><small>28</small></sup>  Kroz prozor motri Siserina mati, kroz prozor motri, na rešetku jÓada: "Dugo mu se kola ne vraćaju: što im je zapreg tako spor?" </p>
<p id="v29"><sup><small>29</small></sup>  Najmudrija zbori joj dvorkinja, sebi samoj ona odgovara: </p>
<p id="v30"><sup><small>30</small></sup>  "Plijen su našli pa ga dijele: po djevojku na ratnika, po djevojku i po dvije, halju-dvije za Siseru, vezen rubac za moj vrat!" </p>
<p id="v31"><sup><small>31</small></sup>  Tako neka ginu, Jahve, svi neprijatelji tvoji! A oni koji te ljube nek budu kao sunce kada se diže u svojemu sjaju! I zemlja bijaše mirna četrdeset godina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/4">
          <span class="mdi mdi-arrow-left-drop-circle"></span><span class="pl-2">Suci - Poglavlje 4</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/6">
          <span class="pr-2">Suci - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
