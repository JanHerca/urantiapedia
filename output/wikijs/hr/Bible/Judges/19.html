<!--
title: "Suci - Poglavlje 19"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/18">
          <span class="mdi mdi-arrow-left-drop-circle"></span><span class="pl-2">Suci - Poglavlje 18</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/20">
          <span class="pr-2">Suci - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U ono vrijeme kad u Izraelu još ne bijaše kralja, živio neki  čovjek, levit, kao došljak na kraju Efrajimove gore. Uzeo on  za inoču ženu iz Judina Betlehema. </p>
<p id="v2"><sup><small>2</small></sup>  Rasrdivši se jednom, njegova  ga inoča ostavi i vrati se u očevu kuću u Judin Betlehem i bila  je ondje neko vrijeme, kakva četiri mjeseca. </p>
<p id="v3"><sup><small>3</small></sup>  Njen muž ode  k njoj da je urazumi i dovede natrag; imao je sa sobom slugu  i dva magarca. Dok je prilazio kući oca mlade žene, opazi ga  tast i veselo mu iziđe u susret. </p>
<p id="v4"><sup><small>4</small></sup>  Tast, otac mlade žene, zadrži  ga tri dana kod sebe te su jeli, pili i noćivali. </p>
<p id="v5"><sup><small>5</small></sup>  Četvrtoga  dana uraniše; levit se spremao da ide, kad otac mlade žene reče  zetu: "Okrijepi se zalogajem kruha, pa onda idite." </p>
<p id="v6"><sup><small>6</small></sup>  I tako  sjedoše te su obojica jela i pila, a onda otac mlade žene reče  čovjeku: "Hajde, ostani još noćas i proveseli se!" </p>
<p id="v7"><sup><small>7</small></sup>  A kad čovjek  ustade da pođe, tast uze navaljivati na njega te on još jednom  ondje prenoći. </p>
<p id="v8"><sup><small>8</small></sup>  Petoga dana levit urani da krene, ali mu otac  mlade žene reče: "Okrijepi se najprije!" Tako su proveli vrijeme  jedući zajedno dok se nije nagnuo dan. </p>
<p id="v9"><sup><small>9</small></sup>  Muž ustade da ide,  s inočom i slugom, kad mu tast, otac mlade žene, reče: "Evo se  dan nagnuo k večeru. Prenoći još ovdje i proveseli se, pa sutra  uranite na put i vratite se svom šatoru." </p>
<p id="v10"><sup><small>10</small></sup>  Ali čovjek ne htjede  prenoćiti nego ustade i krenu. Tako je došao do pred Jebus, to  jest Jeruzalem. S njim su bila dva osamarena magarca, inoča i  sluga. </p>
<p id="v11"><sup><small>11</small></sup>  Kad su bili blizu Jeruzalema, dan se već jako nagnuo, pa sluga reče svome gospodaru: "Hajde da se svratimo u taj jebusejski  grad da tu prenoćimo." </p>
<p id="v12"><sup><small>12</small></sup>  Ali mu gospodar odgovori: "Nećemo  se svraćati u grad tuđinaca koji nisu Izraelci, nego ćemo ići  do Gibee." </p>
<p id="v13"><sup><small>13</small></sup>  Još reče sluzi: "Hajde, požurimo se da stignemo  u koje od tih mjesta gdje ćemo prenoćiti, u Gibeu ili Ramu." </p>
<p id="v14"><sup><small>14</small></sup>  I prođoše, nastavljajući put. Kad su stigli pred Benjaminovu  Gibeu, sunce je zapadalo. </p>
<p id="v15"><sup><small>15</small></sup>  Oni skrenuše onamo da prenoće u  Gibei. Ušavši, levit sjede na gradskom trgu, ali ne bijaše nikoga  da ih primi u kuću da prenoće. </p>
<p id="v16"><sup><small>16</small></sup>  I dođe neki starac koji se predvečer vraćao s posla u  polju. Bijaše to čovjek iz Efrajimove gore; življaše u Gibei  kao došljak, a svi žitelji toga mjesta bijahu Benjaminovci. </p>
<p id="v17"><sup><small>17</small></sup>  Podigavši  oči, ugleda putnika na gradskom trgu: "Odakle dolaziš i kamo  ćeš?" - upita ga starac. </p>
<p id="v18"><sup><small>18</small></sup>  A on mu odgovori: "Idemo od Judina  Betlehema, na kraj Efrajimove gore. Ja sam odande. Išao sam u  Judin Betlehem i vraćam se kući, ali nema nikoga da me primi  k sebi u kuću. </p>
<p id="v19"><sup><small>19</small></sup>  Imam i slame i krme za svoje magarce, a i  kruha i vina za sebe, za svoju ženu i za momka koji prati mene, tvoga slugu. Imamo svega dosta." </p>
<p id="v20"><sup><small>20</small></sup>  "Mir s tobom i dobro mi  došao", odgovori starac. "Moja je briga što ti je potrebno, samo  nemoj noćiti na trgu." </p>
<p id="v21"><sup><small>21</small></sup>  I uvede ga u svoju kuću i baci krme  magarcima. Putnici su oprali noge, a onda jeli i pili. </p>
<p id="v22"><sup><small>22</small></sup>  Dok su se oni krijepili, gle, neki građani, opaki ljudi, okružiše kuću i, lupajući svom snagom o vrata, rekoše starcu, gospodaru kuće: "Izvedi toga čovjeka što je ušao u tvoju kuću  da ga se namilujemo." </p>
<p id="v23"><sup><small>23</small></sup>  Tad iziđe domaćin iz kuće i reče im:  "Ne, braćo moja, ne činite zla. Taj je čovjek ušao u moju kuću, zato ne činite bezakonja. </p>
<p id="v24"><sup><small>24</small></sup>  Evo, moja je kći djevica, prepustit  ću vam je. Činite od nje što vam drago, ali ovom čovjeku ne činite  bezakonja." </p>
<p id="v25"><sup><small>25</small></sup>  Ljudi ga ne htjedoše poslušati. Tad onaj čovjek  uze inoču te im je izvede. Oni su je silovali i zlostavljali  svu noć do jutra, a kad je zora zabijeljela, pustiše je. </p>
<p id="v26"><sup><small>26</small></sup>  Pred zoru žena dođe i pade na ulaz kuće onog čovjeka  gdje je bio njen gospodar i ležala je ondje dok se nije razdanilo. </p>
<p id="v27"><sup><small>27</small></sup>  Njen je gospodar ujutro ustao, otvorio kućna vrata te izišao  da nastavi put, kad spazi ženu, svoju inoču, kako leži na kućnim  vratima s rukama na pragu. </p>
<p id="v28"><sup><small>28</small></sup>  "Ustani, idemo!" - reče joj. Ali  ne bijaše odgovora. Onda je uze, natovari na magarca i krenu  na put da se vrati kući. </p>
<p id="v29"><sup><small>29</small></sup>  Kada je došao kući, trže nož i uze  mrtvo tijelo inočino, rasiječe ga, ud po ud, na dvanaest dijelova  te ih razasla u sve krajeve Izraela. </p>
<p id="v30"><sup><small>30</small></sup>  I tko god vidje reče:  "Ovakvo što se nije dogodilo od dana kada su Izraelci izašli  iz Egipta do današnjeg dana. Valja o tome promisliti, vijećati  i govoriti." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/18">
          <span class="mdi mdi-arrow-left-drop-circle"></span><span class="pl-2">Suci - Poglavlje 18</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/20">
          <span class="pr-2">Suci - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
