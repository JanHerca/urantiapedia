<!--
title: "Suci - Poglavlje 4"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/3">
          <span class="mdi mdi-arrow-left-drop-circle"></span><span class="pl-2">Suci - Poglavlje 3</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/5">
          <span class="pr-2">Suci - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije smrti Ehudove Izraelci su opet stali činiti što Jahvi  nije po volji </p>
<p id="v2"><sup><small>2</small></sup>  i Jahve ih predade u ruke Jabinu, kanaanskom  kralju koji je vladao u Hasoru. Vojskovođa vojsci njegovoj bijaše  Sisera, koji je živio u Harošetu Poganskom. </p>
<p id="v3"><sup><small>3</small></sup>  Tad Izraelci zavapiše  Jahvi. Jer Jabin imaše devet stotina željeznih bojnih kola i  teško je tlačio Izraelce dvadeset godina. </p>
<p id="v4"><sup><small>4</small></sup>  U to vrijeme Izraelu je sudila proročica Debora, žena  Lapidotova. </p>
<p id="v5"><sup><small>5</small></sup>  Živjela je pod Deborinom palmom između Rame i  Betela u Efrajimovoj gori i k njoj su dolazili Izraelci da presuđuje  u njihovim sporovima. </p>
<p id="v6"><sup><small>6</small></sup>  Ona dozva Baraka, sina Abinoamova, iz  Naftalijeva Kedeša i reče mu: "Evo što ti Jahve, Bog Izraelov, zapovijeda: 'Idi, kreni na goru Tabor i uzmi sa sobom deset  tisuća ljudi između Naftalijevih i Zebulunovih sinova. </p>
<p id="v7"><sup><small>7</small></sup>  Ja  ću k tebi na Kišonski potok privući Siseru, vojskovođu Jabinove  vojske, s njegovim bojnim kolima i svim ratnicima te ću ga predati  u tvoje ruke.'" </p>
<p id="v8"><sup><small>8</small></sup>  Barak joj odgovori: "Ako ti pođeš sa mnom, ići ću; ako  li ne pođeš sa mnom, ne idem." </p>
<p id="v9"><sup><small>9</small></sup>  "Idem s tobom", reče mu ona, "ali na putu kojim ćeš poći slava neće tebi pripasti jer će  Jahve ženi predati u ruke Siseru." Tada Debora ustane i pođe  s Barakom u Kedeš. </p>
<p id="v10"><sup><small>10</small></sup>  Onamo je Barak pozvao Zebuluna i Naftalija.  Deset tisuća ljudi pođe za njim, a išla je s njim i Debora. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Heber Kenijac bijaše se odvojio od Kajina, jednoga od  sinova Hababa, tasta Mojsijeva; razapeo je svoj šator kod Hrasta  u Saananimu, nedaleko od Kedeša. </p>
<p id="v12"><sup><small>12</small></sup>  Javiše Siseri da je Barak, sin Abinoamov, izašao na goru  Tabor. </p>
<p id="v13"><sup><small>13</small></sup>  Nato Sisera sabra sva svoja kola, devet stotina željeznih  kola, i sve ljude koje je doveo od Harošeta Poganskog do Kišonskog  potoka. </p>
<p id="v14"><sup><small>14</small></sup>  Debora reče Baraku: "Ustani, evo dana kada će Jahve  predati Siseru u tvoje ruke! Sam Jahve ide pred tobom!" I Barak  siđe s gore Tabora sa deset tisuća ljudi za sobom. </p>
<p id="v15"><sup><small>15</small></sup>  Jahve  zastraši Siseru, sva njegova kola i čitavu njegovu vojsku, koja  naže u bijeg pred mačem Barakovim. Sisera siđe sa svojih kola  i pobježe pješice. </p>
<p id="v16"><sup><small>16</small></sup>  Barak je gonio kola i vojsku sve do Harošeta  Poganskog. Sva je Siserina vojska pala od oštrog mača i nijedan  čovjek nije umakao. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Sisera je dotle bježao pješice prema šatoru Jaele, žene  Hebera Kenijca, jer između Jabina, kralja hasorskog, i kuće Hebera  Kenijca bijaše mir. </p>
<p id="v18"><sup><small>18</small></sup>  Jaela iziđe Siseri u susret i reče mu:  "Zaustavi se, gospodaru, svrati se k meni. Ne boj se ničega!"  On svrati k njoj pod šator, a ona ga pokri pokrivačem. </p>
<p id="v19"><sup><small>19</small></sup>  On  joj reče: "Daj mi malo vode jer sam žedan." Ona otvori mijeh  s mlijekom, napoji ga i opet ga pokri. </p>
<p id="v20"><sup><small>20</small></sup>  "Stani na ulazu u  šator", reče joj on, "pa ako tko naiđe i zapita te: 'Ima li tu  koga?' ti odgovori: 'Nema!'" </p>
<p id="v21"><sup><small>21</small></sup>  A Jaela, žena Heberova, uze  šatorski klin i čekić u ruke, tiho mu se približi i zabi mu klin  kroza sljepoočice tako da se zario u zemlju. On od iscrpljenosti  bijaše tvrdo zaspao i tako umrije. </p>
<p id="v22"><sup><small>22</small></sup>  I gle, dođe Barak progoneći  Siseru. Jaela iziđe preda nj i reče mu: "Dođi da ti pokažem čovjeka  koga tražiš." On uđe k njoj, i gle - Sisera ležaše mrtav, s klinom  u sljepoočici. </p>
<p id="v23"><sup><small>23</small></sup>  Tako je Bog u onaj dan ponizio Jabina, kralja kanaanskog, pred Izraelcima. </p>
<p id="v24"><sup><small>24</small></sup>  Ruka Izraelaca postajaše sve teža Jabinu, kralju kanaanskom, dok ga nije napokon zatrla. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/3">
          <span class="mdi mdi-arrow-left-drop-circle"></span><span class="pl-2">Suci - Poglavlje 3</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/5">
          <span class="pr-2">Suci - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:10-16 <i>Sisera poražen</i>: <a href="/hr/The_Urantia_Book/126#p1_2">KU 126:1.2</a>. </li>
  <li id="fn2"><a href="#cite2">↑</a> 4:16 <i>Klanje</i>: <a href="/hr/The_Urantia_Book/70#p1_17">KU 70:1.17</a>. </li>
</ol>
</div>
