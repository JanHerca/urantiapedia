<!--
title: "Suci - Poglavlje 10"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/9">
          <span class="mdi mdi-arrow-left-drop-circle"></span><span class="pl-2">Suci - Poglavlje 9</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/11">
          <span class="pr-2">Suci - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije Abimeleka ustao je Tola, sin Pue, sina Dodova, da  izbavi Izraela. On bijaše iz Jisakarova plemena, a živio je u  Šamiru, u Efrajimovoj gori. </p>
<p id="v2"><sup><small>2</small></sup>  Bio je sudac Izraelu dvadeset  i tri godine, a kad je umro, pokopali su ga u Šamiru. </p>
<p id="v3"><sup><small>3</small></sup>  Poslije njega ustao je Jair Gileađanin, koji je bio sudac  Izraelu dvadeset i dvije godine. </p>
<p id="v4"><sup><small>4</small></sup>  Imao je trideset sinova koji  su jahali na tridesetero magaradi i imali trideset gradova što  se do dana današnjega zovu Sela Jairova, a nalaze se u gileadskoj  zemlji. </p>
<p id="v5"><sup><small>5</small></sup>  Kad umrije Jair, pokopaše ga u Kamonu. </p>
<p id="v6"><sup><small>6</small></sup>  Izraelci su opet stali činiti ono što Jahvi nije po volji.  Služili su baalima i aštartama, aramejskim bogovima i sidonskim  bogovima, bogovima Moabaca, bogovima Amonaca i bogovima Filistejaca.  A Jahvu su napustili i nisu mu više služili. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Tad planu Jahve  gnjevom i predade ih u ruke Filistejcima i Amoncima. </p>
<p id="v8"><sup><small>8</small></sup>  Oni su  od tada osamnaest godina satirali i tlačili Izraelce - sve Izraelce  koji življahu s onu stranu Jordana, u zemlji amorejskoj, koja  je u Gileadu. </p>
<p id="v9"><sup><small>9</small></sup>  Potom su Amonci prešli Jordan da zavojšte i  na Judu, Benjamina i na Efrajima te se Izrael nađe u velikoj  nevolji. </p>
<p id="v10"><sup><small>10</small></sup>  Tada zavapiše Izraelci Jahvi govoreći: "Griješili smo  prema tebi jer smo ostavili Jahvu, svoga Boga, da bismo služili  baalima." </p>
<p id="v11"><sup><small>11</small></sup>  A Jahve odgovori Izraelcima: "Nisu li vas tlačili  Egipćani i Amorejci, Amonci i Filistejci, </p>
<p id="v12"><sup><small>12</small></sup>  Sidonci, Amalečani  i Midjanci? Ali kad ste zavapili prema meni, nisam li vas izbavio  iz njihovih ruku? </p>
<p id="v13"><sup><small>13</small></sup>  Ali vi ostaviste mene i uzeste služiti  drugim bogovima. Zbog toga vas neću više izbavljati. </p>
<p id="v14"><sup><small>14</small></sup>  Idite  i vapite za pomoć onim bogovima koje ste izabrali! Neka vas oni  izbave iz vaše nevolje!" </p>
<p id="v15"><sup><small>15</small></sup>  Izraelci odgovoriše Jahvi: "Sagriješili  smo! Čini s nama što ti drago, samo nas danas izbavi!" </p>
<p id="v16"><sup><small>16</small></sup>  I  odstraniše tuđe bogove i počeše opet služiti Jahvi. A Jahve više  ne mogaše trpjeti da Izraelci pate. </p>
<p id="v17"><sup><small>17</small></sup>  Kada su se Amonci sabrali i utaborili u Gileadu, skupiše  se i Izraelci i utaboriše se u Mispi. </p>
<p id="v18"><sup><small>18</small></sup>  Tada narod i knezovi  gileadski rekoše jedni drugima: "Koji čovjek povede boj protiv  Amonaca, neka bude poglavar svima koji žive u Gileadu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/9">
          <span class="mdi mdi-arrow-left-drop-circle"></span><span class="pl-2">Suci - Poglavlje 9</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/11">
          <span class="pr-2">Suci - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:6 <i>Natječući se „bogovi“ Baal, Ashtaroth</i>: <a href="/hr/The_Urantia_Book/95#p1_3">KU 95:1.3</a>.  <i>Aštoreta</i>: <a href="/hr/The_Urantia_Book/95#p1_7">KU 95:1.7</a>. </li>
</ol>
</div>
