<!--
title: "Suci - Poglavlje 6"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/5">
          <span class="mdi mdi-arrow-left-drop-circle"></span><span class="pl-2">Suci - Poglavlje 5</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/7">
          <span class="pr-2">Suci - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Opet su Izraelci činili što je zlo u Jahvinim očima; i Jahve  ih predade u ruke Midjancima za sedam godina. </p>
<p id="v2"><sup><small>2</small></sup>  Teška bijaše  ruka Midjanaca nad Izraelom. Da bi izmakli Midjancima, Izraelci  se sklanjahu u gorske pukotine, spilje i skrovišta. </p>
<p id="v3"><sup><small>3</small></sup>  I kada  bi Izraelci posijali, dolazili bi na njih Midjanci i Amalečani  i sinovi Istoka. </p>
<p id="v4"><sup><small>4</small></sup>  Utaborivši se na njihovoj zemlji, uništavali  bi rod zemlje sve do Gaze. Ne ostavljahu Izraelu ništa da se  prehrani, ni ovce ni koze, ni vola ni magarca, </p>
<p id="v5"><sup><small>5</small></sup>  jer dolažahu  sa svojim stadima i svojim šatorima u takvu mnoštvu kao skakavci;  ne bijaše broja njima ni njihovim devama; preplavili bi zemlju, opustošili je. </p>
<p id="v6"><sup><small>6</small></sup>  Tako su Midjanci bacili Izraela u veliku bijedu  te Izraelci zavapiše Jahvi. </p>
<p id="v7"><sup><small>7</small></sup>  Kad su Izraelci zavapili Jahvi zbog Midjanaca, </p>
<p id="v8"><sup><small>8</small></sup>  Jahve  posla Izraelcima proroka koji im reče: "Ovako kaže Jahve, Bog  Izraelov: 'Ja sam vas izveo iz Egipta, izbavio vas iz kuće ropstva. </p>
<p id="v9"><sup><small>9</small></sup>  Ja sam vas oslobodio od ruke Egipćana i od ruke svih vaših  tlačitelja. Protjerao sam ih pred vama, dao vam njihovu zemlju </p>
<p id="v10"><sup><small>10</small></sup>  i rekao vam: Ja sam Jahve, Bog vaš. Ne štujte bogova Amorejaca  u kojih zemlji živite. Ali vi ne poslušaste moga glasa.'" </p>
<p id="v11"><sup><small>11</small></sup>  Anđeo Jahvin dođe i sjede pod hrast kod Ofre koji pripadaše  Joašu Abiezerovu. Njegov sin Gideon vrhao je pšenicu na tijesku  da bi je sačuvao od Midjanaca. </p>
<p id="v12"><sup><small>12</small></sup>  I ukaza mu se Anđeo Jahvin  i reče mu: "Jahve s tobom, hrabri junače!" </p>
<p id="v13"><sup><small>13</small></sup>  Gideon mu odgovori:  "Oh, gospodaru, ako je Jahve s nama, zašto nas sve ovo snađe?  Gdje su sva ona čudesa njegova o kojima nam pripovijedahu oci  naši govoreći: 'Nije li nas Jahve iz Egipta izveo?' A sada nas  je Jahve ostavio, predao nas u ruke Midjancima." </p>
<p id="v14"><sup><small>14</small></sup>  Jahve se tad okrenu prema njemu i reče mu: "Idi s tom  snagom u sebi i izbavit ćeš Izraela iz ruke Midjanaca. Ne šaljem  li te ja?" </p>
<p id="v15"><sup><small>15</small></sup>  "Ali, gospodaru", odgovori mu Gideon, "kako ću  izbaviti Izraela? Moj je rod najmanji u Manašeovu plemenu, a  ja sam posljednji u kući svoga oca." </p>
<p id="v16"><sup><small>16</small></sup>  Jahve mu reče: "Ja ću  biti s tobom te ćeš pobijediti Midjance kao jednoga." </p>
<p id="v17"><sup><small>17</small></sup>  Gideon  mu reče: "Ako sam našao milost u tvojim očima, daj mi znak da  ti govoriš sa mnom. </p>
<p id="v18"><sup><small>18</small></sup>  Nemoj otići odavde dok se ne vratim s  darom i stavim ga preda te." A on odgovori: "Ostat ću dok se  ne vratiš." </p>
<p id="v19"><sup><small>19</small></sup>  Gideon ode, zgotovi jare i od efe brašna načini beskvasne  hljebove, stavi meso u košaricu i juhu u lonac pa donese sve  to pod hrast. </p>
<p id="v20"><sup><small>20</small></sup>  Anđeo Jahvin reče mu: "Uzmi meso i beskvasne  hljebove, stavi ih na tu stijenu, a juhu prolij." On učini tako. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Anđeo Jahvin tad uze štap što ga je držao i vrhom dotaknu  meso i beskvasne hljebove. Oganj planu iz stijene, spali meso  i beskvasne hljebove. Anđeo Jahvin nato iščeze pred njegovim  očima. </p>
<p id="v22"><sup><small>22</small></sup>  Tad Gideon vidje da je to bio Anđeo Jahvin i reče:  "Jao, Jahve, Gospode! Anđela Jahvina vidjeh licem u lice!" </p>
<p id="v23"><sup><small>23</small></sup>  Jahve  mu odgovori: "Mir s tobom! Ne boj se, nećeš umrijeti!" </p>
<p id="v24"><sup><small>24</small></sup>  Gideon podiže na tome mjestu žrtvenik Jahvi i nazva ga  "Jahve-Mir". Žrtvenik još i danas stoji u Ofri Abiezerovoj. </p>
<p id="v25"><sup><small>25</small></sup>  Iste noći Jahve reče Gideonu: "U svojega oca uzmi utovljena  junca, junca od sedam godina, i razori Baalov žrtvenik i posijeci  gaj pokraj njega. </p>
<p id="v26"><sup><small>26</small></sup>  Potom podigni žrtvenik Jahvi, Bogu svome, na vrhu te gorske stijene i dobro ga uredi. Uzmi junca i prinesi  paljenicu na drvima Ašere što ih u gaju nasiječeš." </p>
<p id="v27"><sup><small>27</small></sup>  Tada  Gideon uze deset ljudi između svojih slugu i učini kako mu je  zapovjedio Jahve. Ali kako se bojao svoje obitelji i građana, učini to noću. </p>
<p id="v28"><sup><small>28</small></sup>  Kad su građani sutradan poranili, a to razoren  Baalov žrtvenik i gaj posječen pored njega, a junac žrtvovan  kao paljenica na novom oltaru. </p>
<p id="v29"><sup><small>29</small></sup>  I pitahu jedni druge: "Tko  je to učinio?" Ispitaše, istražiše pa rekoše: "Gideon, Joašev  sin, učini to." </p>
<p id="v30"><sup><small>30</small></sup>  Tada građani rekoše Joašu: "Izvedi sina da  umre jer je razorio Baalov žrtvenik i posjekao gaj pored njega." </p>
<p id="v31"><sup><small>31</small></sup>  Joaš odgovori svima koji stajahu oko njega: "Zar ćete vi  braniti Baala? Zar ćete ga vi spasavati? Tko brani Baala, bit  će pogubljen prije sutrašnjeg dana. Ako je on bog, neka se sam  brani od Gideona što mu je razorio žrtvenik." </p>
<p id="v32"><sup><small>32</small></sup>  Toga dana prozvali  su Gideona Jerubaal jer se govorilo: "Neka sam Baal s njim obračuna  što mu je srušio žrtvenik." </p>
<p id="v33"><sup><small>33</small></sup>  Svi Midjanci, Amalečani i sinovi Istoka bijahu se sakupili  i, prešavši Jordan, utaborili se u Jizreelskoj ravnici. </p>
<p id="v34"><sup><small>34</small></sup>  Duh  Jahvin obuze Gideona i on zasvira u rog, a Abiezerov rod stade  iza njega. </p>
<p id="v35"><sup><small>35</small></sup>  Posla on glasnike po svem plemenu Manašeovu te  i oni stadoše iza njega. Posla glasnike i u pleme Ašerovo, Zebulunovo  i Naftalijevo te im i oni krenuše u susret. </p>
<p id="v36"><sup><small>36</small></sup>  Gideon reče Bogu: "Ako zaista hoćeš osloboditi Izraela  mojom rukom, kao što si obećao, </p>
<p id="v37"><sup><small>37</small></sup>  evo ću metnuti ovčje runo  na gumno: ako bude rose samo na runu, a zemlja ostane suha, tada  ću znati da ćeš mojom rukom izbaviti Izraela, kao što si obećao." </p>
<p id="v38"><sup><small>38</small></sup>  I bi tako. Gideon urani sutradan te iscijedi rosu iz  runa - punu zdjelu vode. </p>
<p id="v39"><sup><small>39</small></sup>  Opet Gideon reče Bogu: "Ne razgnjevi se na me što ti  progovaram još jednom. Dopusti mi da još ovaj put pokušam s runom:  neka samo runo bude suho, a neka po svoj zemlji bude rosa!" </p>
<p id="v40"><sup><small>40</small></sup>  I Bog one noći učini tako: samo je runo ostalo suho,  a po svoj zemlji pala rosa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/5">
          <span class="mdi mdi-arrow-left-drop-circle"></span><span class="pl-2">Suci - Poglavlje 5</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/7">
          <span class="pr-2">Suci - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:20-21 <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
</ol>
</div>
