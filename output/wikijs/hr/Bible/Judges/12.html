<!--
title: "Suci - Poglavlje 12"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/11">
          <span class="mdi mdi-arrow-left-drop-circle"></span><span class="pl-2">Suci - Poglavlje 11</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/13">
          <span class="pr-2">Suci - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Uto se skupiše ljudi od Efrajimova plemena, prijeđoše Jordan  put Safona i rekoše Jiftahu. "Zašto si išao u boj protiv Amonaca  a nas nisi pozvao da idemo s tobom? Spalit ćemo ti kuću i tebe!" </p>
<p id="v2"><sup><small>2</small></sup>  Jiftah im odgovori: "Imali smo veliku parbu, ja i moj  narod, i Amonci su nas teško tlačili. Pozvao sam vas u pomoć, ali me niste izbavili iz njihovih ruku. </p>
<p id="v3"><sup><small>3</small></sup>  Videći da mi nitko  ne pritječe u pomoć, stavih svoj život na kocku, odoh sam na  Amonce, i Jahve mi ih predade u ruke. Zašto ste, dakle, pošli  danas da ratujete protiv mene?" </p>
<p id="v4"><sup><small>4</small></sup>  Tada skupi Jiftah sve Gileađane i udari na Efrajima. Gileađani  potukoše Efrajima, jer su ovi govorili: "Vi ste, Gileađani, Efrajimovi  bjegunci koji ste živjeli usred Efrajima i Manašea." </p>
<p id="v5"><sup><small>5</small></sup>  Zatim  Gileađani presjekoše Efrajimu jordanske gazove, i kada bi koji  bjegunac Efrajimov rekao: "Pustite me da prijeđem", Gileađani  bi ga pitali: "Jesi li Efrajimovac?" A kada bi on odgovorio:  "Nisam", </p>
<p id="v6"><sup><small>6</small></sup>  oni bi mu kazali: "Hajde reci: Šibolet!" On bi rekao:  "Sibolet" jer nije mogao dobro izgovoriti. Oni bi ga tada uhvatili  i pogubili na jordanskim plićacima. Tako je poginulo četrdeset  i dvije tisuće ljudi iz Efrajimova plemena. </p>
<p id="v7"><sup><small>7</small></sup>  Jiftah je sudio Izraelu šest godina. A kada je Gileađanin  Jiftah umro, pokopaše ga u njegovu gradu, u Gileadu. </p>
<p id="v8"><sup><small>8</small></sup>  Poslije njega sudac u Izraelu bijaše Ibsan iz Betlehema. </p>
<p id="v9"><sup><small>9</small></sup>  On je imao trideset sinova i trideset kćeri, koje je poudao  iz kuće, a trideset je snaha doveo izvana svojim sinovima. On  je sudio Izraelu sedam godina. </p>
<p id="v10"><sup><small>10</small></sup>  Zatim umrije Ibsan i pokopaše  ga u Betlehemu. </p>
<p id="v11"><sup><small>11</small></sup>  Poslije njega sudac u Izraelu bijaše Elon Zebulunac.  On je sudio Izraelu deset godina. </p>
<p id="v12"><sup><small>12</small></sup>  Zatim umrije Zebulunac  Elon i pokopaše ga u Ajalonu u zemlji Zebulunovoj. </p>
<p id="v13"><sup><small>13</small></sup>  Poslije njega sudac u Izraelu bijaše Abdon, sin Hilela  iz Pireatona. </p>
<p id="v14"><sup><small>14</small></sup>  On je imao četrdeset sinova i trideset unuka  koji su jahali na sedamdesetero magaradi. On je sudio Izraelu  osam godina. </p>
<p id="v15"><sup><small>15</small></sup>  Zatim umrije Abdon, sin Hilela iz Pireatona, i pokopaše ga u Pireatonu u Efrajimovoj gori, u zemlji Šaalimu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/11">
          <span class="mdi mdi-arrow-left-drop-circle"></span><span class="pl-2">Suci - Poglavlje 11</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/13">
          <span class="pr-2">Suci - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
