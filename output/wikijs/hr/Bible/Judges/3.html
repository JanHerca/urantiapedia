<!--
title: "Suci - Poglavlje 3"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/2">
          <span class="mdi mdi-arrow-left-drop-circle"></span><span class="pl-2">Suci - Poglavlje 2</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/4">
          <span class="pr-2">Suci - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su narodi koje je Jahve pustio da ostanu kako bi njima  iskušavao sinove Izraelove, sve one koji ne iskusiše ratova kanaanskih. </p>
<p id="v2"><sup><small>2</small></sup>  Bijaše to samo na korist pokoljenjima sinova Izraelovih da  nauče vještinu  ratovanja - barem oni koji nisu iskusili prijašnjih  ratova: </p>
<p id="v3"><sup><small>3</small></sup>  ostade pet knezova filistejskih i svi Kanaanci, Sidonci  i Hivijci koji su živjeli na gori Libanonu od gore Baal-Hermona  do ulaza u Hamat. </p>
<p id="v4"><sup><small>4</small></sup>  Oni su poslužili da se iskuša Izrael: da  bi se vidjelo hoće li se držati zapovijedi što ih je Jahve preko  Mojsija dao njihovim ocima. </p>
<p id="v5"><sup><small>5</small></sup>  Tako su Izraelci prebivali usred  Kanaanaca, Hetita, Amorejaca, Perižana, Hivijaca i Jebusejaca; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  ženili se njihovim kćerima i davali svoje kćeri njihovim sinovima  i služili njihovim bogovima. </p>
<p id="v7"><sup><small>7</small></sup>  I činili su Izraelci ono što Jahvi nije bilo po volji.  Zaboravili su Jahvu, svoga Boga, da bi služili baalima i aštartama. </p>
<p id="v8"><sup><small>8</small></sup>  Tada Jahve planu gnjevom na Izraela i dade ih u ruke Kušanu  Rišatajimu, kralju edomskom; i služiše Kušanu Rišatajimu osam  godina. </p>
<p id="v9"><sup><small>9</small></sup>  Tad Izraelci zavapiše Jahvi i Jahve im podiže izbavitelja, Otniela, sina Kenaza, mlađega brata Kalebova, da ih oslobodi. </p>
<p id="v10"><sup><small>10</small></sup>  Duh Jahvin siđe na nj i on posta sucem Izraelu. I povede  Izraela u boj. Jahve mu preda u ruke Kušana Rišatajima, kralja  edomskog, i on pobijedi Kušana Rišatajima. </p>
<p id="v11"><sup><small>11</small></sup>  Zemlja je otad  bila u miru četrdeset godina. Poslije smrti Otniela, sina Kenazova, </p>
<p id="v12"><sup><small>12</small></sup>  Izraelci su počeli  opet činiti što je zlo u očima Jahvinim. Zato Jahve dade Eglonu, kralju moapskom, moć nad Izraelom, jer su činili što je zlo  pred Jahvom. </p>
<p id="v13"><sup><small>13</small></sup>  Eglon se ujedini sa sinovima Amonovim i Amalekovim, pođe na Izraela, potuče ga i osvoji Palmov grad. </p>
<p id="v14"><sup><small>14</small></sup>  Izraelci  su služili moapskom kralju Eglonu osamnaest godina. </p>
<p id="v15"><sup><small>15</small></sup>  Tada  Izraelci zavapiše Jahvi i Jahve im podiže izbavitelja - Ehuda, sina Gere iz Benjaminova plemena, čovjeka koji bijaše ljevak.  I poslaše ga Izraelci da im odnese danak Eglonu, kralju moapskom. </p>
<p id="v16"><sup><small>16</small></sup>  A Ehud načini sebi bodež sa dvije oštrice, lakat dug, i pripasa  ga pod haljine uz desno bedro. </p>
<p id="v17"><sup><small>17</small></sup>  I odnese danak Eglonu, kralju  moapskom. Eglon bijaše vrlo debeo. </p>
<p id="v18"><sup><small>18</small></sup>  Predavši danak, Ehud ode s ljudima koji bijahu donijeli  danak. </p>
<p id="v19"><sup><small>19</small></sup>  Ali kada je došao do idola u blizini Gilgala, vrati  se i reče: "Imam ti, kralju, reći jednu tajnu!" Kralj mu odvrati:  "Tiho!" I svi koji su uza nj bili izađu. </p>
<p id="v20"><sup><small>20</small></sup>  Ehud uđe. Kralj je sjedio u hladovitoj gornjoj sobi;  bio je sam. Ehud mu reče: "Imam, kralju, za tebe riječ od Boga!"  On odmah usta s prijestolja. </p>
<p id="v21"><sup><small>21</small></sup>  Tad Ehud lijevom rukom trgnu  bodež s desnog bedra i satjera mu ga u trbuh. </p>
<p id="v22"><sup><small>22</small></sup>  Za oštricom  uđe sav držak i salo se sklopi za oštricom, jer Ehud nije mogao  izvući oštricu iz trbuha. Nečist je izlazila odande. </p>
<p id="v23"><sup><small>23</small></sup>  Ehud  je otišao kroz trijem; za sobom je zatvorio vrata gornje sobe  i zaključao ih. </p>
<p id="v24"><sup><small>24</small></sup>  Kada je on otišao, vrate se sluge da pogledaju. Kako  vrata gornje sobe bijahu zaključana, rekoše: "Bit će da je otišao  na stranu, u klijet do hladovite sobe." </p>
<p id="v25"><sup><small>25</small></sup>  Čekali su ga dugo, u nedoumici, jer on nije otvarao vrata gornje sobe. Naposljetku  uzeše ključ i otvoriše: gospodar im ležao na tlu, mrtav. </p>
<p id="v26"><sup><small>26</small></sup>  Dok su oni čekali, Ehud je pobjegao, prošao već idole  i sklonio se u Seiru. </p>
<p id="v27"><sup><small>27</small></sup>  Čim dođe u zemlju Izraelovu, zasvira  u rog na Efrajimovoj gori; i siđoše Izraelci s njim s gore, a  on im stajaše na čelu. </p>
<p id="v28"><sup><small>28</small></sup>  I reče im: "Pođite za mnom! Jahve  vam je u ruke predao Moapce, vaše neprijatelje." Oni krenuše  za njim, zatvoriše Moapcima put preko gazova Jordana i ne dadoše  nikome prijeko. </p>
<p id="v29"><sup><small>29</small></sup>  Pobili su u to vrijeme oko deset tisuća Moabaca, sve kršnih i hrabrih ljudi, i nijedan im nije umakao. </p>
<p id="v30"><sup><small>30</small></sup>  Toga  su dana Moapci potpali pod ruku Izraelovu i zemlja bijaše mirna  osamdeset godina. </p>
<p id="v31"><sup><small>31</small></sup>  Poslije njega bijaše Šamgar, sin Anatov. On je pobio  šest stotina Filistejaca ostanom volujskim. Tako je i on spasio  Izraela. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/2">
          <span class="mdi mdi-arrow-left-drop-circle"></span><span class="pl-2">Suci - Poglavlje 2</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/4">
          <span class="pr-2">Suci - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:5-6 <i>Izraelci i Kanaanci</i>: <a href="/hr/The_Urantia_Book/97#p9_1">KU 97:9.1</a>. </li>
</ol>
</div>
