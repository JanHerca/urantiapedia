<!--
title: "Suci - Poglavlje 20"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/19">
          <span class="mdi mdi-arrow-left-drop-circle"></span><span class="pl-2">Suci - Poglavlje 19</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/21">
          <span class="pr-2">Suci - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada iziđe sav Izrael i sabra se sva zajednica kao jedan čovjek, od Dana do Beer Šebe i do gileadske zemlje, kod Jahve u Mispi. </p>
<p id="v2"><sup><small>2</small></sup>  Glavari svega naroda, svih Izraelovih plemena, dođoše na zbor  Božjeg naroda, četiri stotine tisuća pješaka vičnih maču. </p>
<p id="v3"><sup><small>3</small></sup>  A  Benjaminovci doznaše da su Izraelovi sinovi uzišli u Mispu. Sinovi  Izraelovi zapitaše tada: "Kažite nam kako se dogodio zločin!" </p>
<p id="v4"><sup><small>4</small></sup>  Levit, muž ubijene žene, uze riječ: "Došao sam s inočom u  Benjaminovu Gibeu da prenoćim. </p>
<p id="v5"><sup><small>5</small></sup>  A građani Gibee ustadoše na  mene i noću opkoliše kuću u kojoj sam bio; mene su htjeli ubiti, a moju su inoču silovali tako da je umrla. </p>
<p id="v6"><sup><small>6</small></sup>  Zato sam uzeo  mrtvu inoču, rasjekao je u komade i razaslao je u sve krajeve  Izraelove baštine, jer su počinili sramotno djelo u Izraelu. </p>
<p id="v7"><sup><small>7</small></sup>  Izraelci, evo vas svih ovdje. Posavjetujte se i ovdje stvorite  odluku." </p>
<p id="v8"><sup><small>8</small></sup>  Sav narod ustade kao jedan čovjek govoreći: "Neka se nitko  od nas ne vraća svome šatoru, neka nitko ne ide svojoj kući! </p>
<p id="v9"><sup><small>9</small></sup>  Nego da sada ovo učinimo Gibei: bacit ćemo ždrijeb; </p>
<p id="v10"><sup><small>10</small></sup>  i  uzet ćemo iz svih Izraelovih plemena po deset ljudi od stotine, po stotinu od tisuće i po tisuću od deset tisuća: oni će nositi  hranu vojsci, onima koji će krenuti da kazne Benjaminovu Gibeu  za sramotu što ju je počinila u Izraelu." </p>
<p id="v11"><sup><small>11</small></sup>  I sabraše se svi  Izraelci protiv onoga grada, udruženi kao jedan čovjek. </p>
<p id="v12"><sup><small>12</small></sup>  Tada Izraelova plemena razaslaše poslanike po svemu Benjaminovu  plemenu s porukom: "Kakav se to zločin dogodio među vama? </p>
<p id="v13"><sup><small>13</small></sup>  Sada  izručite one opake ljude što su u Gibei da ih smaknemo te iskorijenimo  zlo iz Izraela!" Ali Benjaminovci ne htjedoše poslušati svoje  braće Izraelaca. </p>
<p id="v14"><sup><small>14</small></sup>  Benjaminovci se skupiše u Gibeu iz svojih gradova da  se pobiju s Izraelcima. </p>
<p id="v15"><sup><small>15</small></sup>  A Benjaminovaca koji su došli iz  raznih gradova nabrojiše toga dana dvadeset i šest tisuća ljudi  vičnih maču, bez stanovnika Gibee. </p>
<p id="v16"><sup><small>16</small></sup>  Od svega toga naroda bijaše  sedam stotina vrsnih ljudi, koji su bili ljevaci, i svaki je  taj gađao kamenom iz praćke navlas točno, ne promašujući cilja. </p>
<p id="v17"><sup><small>17</small></sup>  A bijaše Izraelaca, osim sinova Benjaminovih, četiri stotine  tisuća, sve ljudi vičnih maču i sve samih ratnika. </p>
<p id="v18"><sup><small>18</small></sup>  I sinovi  Izraelovi, ustavši, pođoše u Betel da se posavjetuju s Bogom:  "Tko će od nas prvi u boj protiv Benjaminovaca?" - zapitaše Izraelci.  A Jahve odgovori: "Neka Juda pođe prvi." </p>
<p id="v19"><sup><small>19</small></sup>  Izjutra krenuše Izraelci te se utaboriše pred Gibeom. </p>
<p id="v20"><sup><small>20</small></sup>  Krenuvši u boj protiv Benjaminovaca, svrstaše se u bojni  red pred Gibeom. </p>
<p id="v21"><sup><small>21</small></sup>  A Benjaminovci iziđoše iz Gibee i pobiše  toga dana Izraelu dvadeset i dvije tisuće ljudi, koji ostadoše  na onome polju. </p>
<p id="v22"><sup><small>22</small></sup>  (20:23) Tada se vojska Izraelovih sinova ohrabri  i nanovo svrsta u bojni red na istome mjestu gdje se svrstala  prvog dana. </p>
<p id="v23"><sup><small>23</small></sup>  (20:22) Izraelci odoše i plakahu pred Jahvom sve  do večeri, a onda upitaše Jahvu govoreći: "Moramo li opet izići  u boj protiv sinova svoga brata Benjamina?" A Jahve im odgovori:  "Pođite na njega!" </p>
<p id="v24"><sup><small>24</small></sup>  Drugoga se dana Izraelci približiše Benjaminovcima, </p>
<p id="v25"><sup><small>25</small></sup>  ali toga drugog dana Benjamin iziđe iz Gibee pred njih i  pobi Izraelcima još osamnaest tisuće ljudi, koji ostadoše na  onome polju - sve sami poizbor ratnici, vični maču. </p>
<p id="v26"><sup><small>26</small></sup>  Tada  svi Izraelci i sav narod odoše u Betel te plakahu i stajahu ondje  pred Jahvom; cio su dan postili do večeri, prinosili paljenice  i žrtve pomirnice pred Jahvom. </p>
<p id="v27"><sup><small>27</small></sup>  I tad opet Izraelci upitaše  Jahvu, jer se u ono vrijeme Kovčeg saveza Božjega nalazio na  tome mjestu, </p>
<p id="v28"><sup><small>28</small></sup>  i Pinhas, sin Aronova sina Eleazara, posluživaše  ga. Oni upitaše: "Moramo li opet izići u boj protiv sinova našega  brata Benjamina?" A Jahve im odgovori: "Pođite, jer ću ih sutra  predati u vaše ruke." </p>
<p id="v29"><sup><small>29</small></sup>  Tad Izrael postavi čete u zasjedu oko Gibee. </p>
<p id="v30"><sup><small>30</small></sup>  Trećega  dana pođoše Izraelci protiv Benjaminovaca i svrstaše se u bojne  redove pred Gibeom, kao i prije. </p>
<p id="v31"><sup><small>31</small></sup>  Benjaminovci iziđoše na  njih, a oni ih odmamiše daleko od grada. Kao i prije, ubijahu  Benjaminovci neke po putovima, od kojih jedan ide u Betel, a  drugi u Gibeu; ubiše tako oko trideset Izraelaca. </p>
<p id="v32"><sup><small>32</small></sup>  I govorahu  Benjaminovci: "Evo ih tučemo kao i prvi put." A Izraelci rekoše:  "Bježimo dok ih ne odmamimo na otvorene putove, daleko od grada!" </p>
<p id="v33"><sup><small>33</small></sup>  Tada se glavnina Izraelove vojske pomakne sa svoga položaja  i svrsta se u bojni red kod Baal Tamara, a zasjeda Izraelova  iziđe iz svog skrovišta zapadno od Gibee. </p>
<p id="v34"><sup><small>34</small></sup>  Deset tisuća vrsnih  ljudi izabranih iz sveg Izraela sleže se prema Gibei. Boj bijaše  žestok. Benjaminovci nisu ni slutili da će ih zadesiti zlo. </p>
<p id="v35"><sup><small>35</small></sup>  I  Jahve potuče Benjamina pred Izraelom toga dana te Izraelci pobiše  Benjaminu dvadeset i pet tisuća i sto ljudi vičnih maču. </p>
<p id="v36"><sup><small>36</small></sup>  Benjaminovci  vidješe da su pobijeđeni. Ljudi Izraelci bijahu se povukli sa svojih bojnih položaja  pred Benjaminom uzdajući se u zasjedu što su je postavili oko  Gibee. </p>
<p id="v37"><sup><small>37</small></sup>  A oni koji bijahu u zasjedi navališe brže na Gibeu  i, ušavši u nju, posjekoše oštrim mačem sve stanovništvo. </p>
<p id="v38"><sup><small>38</small></sup>  Izraelovi  se ljudi bijahu dogovorili s onima u zasjedi da ovi podignu iz  grada stup dima kao znak: </p>
<p id="v39"><sup><small>39</small></sup>  tada bi se Izraelovi ljudi povukli  iz boja. Benjamin poče ubijati Izraelce i posiječe im tridesetak  ljudi. "Doista, padaju pred nama kao u prijašnjem boju." </p>
<p id="v40"><sup><small>40</small></sup>  A  kada se znak, stup dima, počeo dizati iz grada, obazre se Benjamin  i vidje kako se plamen iz svega grada diže prema nebu. </p>
<p id="v41"><sup><small>41</small></sup>  Tada  se Izraelovi ljudi okrenuše, a Benjaminovce obuze užas jer vidješe  da ih je zadesilo zlo. </p>
<p id="v42"><sup><small>42</small></sup>  I pobjegoše ispred Izraelaca prema pustinji, ali im ratnici  bijahu za petama, a oni što su dolazili iz grada ubijahu ih s  leđa. </p>
<p id="v43"><sup><small>43</small></sup>  Tako su opkolili Benjamina i, goneći ga bez predaha, uništiše ga pred Gibeom na istočnoj strani. </p>
<p id="v44"><sup><small>44</small></sup>  I palo je Benjaminu  osmnaest tisuća ljudi, sve samih vrsnih junaka. </p>
<p id="v45"><sup><small>45</small></sup>  Preživjeli  se okrenuše i pobjegoše u pustinju prema Rimonskoj stijeni. Sijekući  po cestama, Izraelci pobiše još pet tisuća ljudi; a onda pognaše  Benjamina do Gideoma i pobiše još dvije tisuće ljudi. </p>
<p id="v46"><sup><small>46</small></sup>  Toga  dana palo je Benjaminovaca dvadeset tisuća ljudi vičnih maču, sve samih vrsnih junaka. </p>
<p id="v47"><sup><small>47</small></sup>  Šest stotina ljudi pobjeglo je  u pustinju prema Rimonskoj stijeni. </p>
<p id="v48"><sup><small>48</small></sup>  Izraelovi se ljudi vratiše  potom Benjaminovcima, posjekoše oštrim mačem muškarce u gradovima, stoku i što se god našlo; i sve gradove na koje su naišli u  Benjaminu popališe ognjem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/19">
          <span class="mdi mdi-arrow-left-drop-circle"></span><span class="pl-2">Suci - Poglavlje 19</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/21">
          <span class="pr-2">Suci - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
