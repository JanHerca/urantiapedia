<!--
title: "Suci - Poglavlje 1"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/2">
          <span class="pr-2">Suci - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije smrti Jošuine upitaše Izraelci Jahvu: "Tko će od nas  prvi poći na Kanaance da se protiv njih bori?" </p>
<p id="v2"><sup><small>2</small></sup>  A Jahve odgovori:  "Neka Juda prvi pođe; u njegove ruke stavljam zemlju." </p>
<p id="v3"><sup><small>3</small></sup>  Tada  Juda reče svome bratu Šimunu: "Pođi sa mnom u zemlju koja mi  je dosuđena u baštinu; borit ćemo se protiv Kanaanaca, a potom  ću se ja uza te boriti na tvojoj zemlji." I Šimun ode s njim. </p>
<p id="v4"><sup><small>4</small></sup>  Ode Juda i Jahve im predade u ruke Kanaance i Perižane te  pobiše u Bezeku deset tisuća ljudi. </p>
<p id="v5"><sup><small>5</small></sup>  U Bezeku zatekoše Adoni-Sedeka, udariše na nj i poraziše Kanaance i Perižane. </p>
<p id="v6"><sup><small>6</small></sup>  Kad je Adoni-Sedek  nagnuo u bijeg, gonili su ga, uhvatili ga i odsjekli mu palce  na rukama i nogama. </p>
<p id="v7"><sup><small>7</small></sup>  Tada reče Adoni-Sedek: "Sedamdeset kraljeva  odsječenih palaca na rukama i na nogama kupilo je mrvice pod  mojim stolom. Kako sam činio, tako mi Bog vraća." Odveli su ga  u Jeruzalem i ondje je umro. </p>
<p id="v8"><sup><small>8</small></sup>  Zatim Judini sinovi udariše na  Jeruzalem, osvojiše ga, posjekoše mačem žitelje i spališe grad. </p>
<p id="v9"><sup><small>9</small></sup>  Poslije toga krenuše Judini sinovi da se bore protiv Kanaanaca  koji su živjeli u Gorju, Negebu i u Šefeli. </p>
<p id="v10"><sup><small>10</small></sup>  Onda Juda ode  na Kanaance koji su živjeli u Hebronu - Hebronu bijaše nekoć  ime Kirjat Arba - i ondje potuče Šešaja, Ahimana i Talmaja. </p>
<p id="v11"><sup><small>11</small></sup>  Odatle  krenu na stanovnike Debira, koji se nekoć zvao Kirjat Sefer. </p>
<p id="v12"><sup><small>12</small></sup>  Tada reče Kaleb: "Tko pokori i zauzme Kirjat Sefer, dat ću  mu svoju kćer Aksu za ženu." </p>
<p id="v13"><sup><small>13</small></sup>  Zauze ga Otniel, sin Kenaza, mlađeg brata Kalebova, i Kaleb mu dade svoju kćer Aksu za ženu. </p>
<p id="v14"><sup><small>14</small></sup>  Kad je prišla mužu, on je nagovori da u svoga oca ište polje.  Siđe ona s magarca, a Kaleb je upita: "Što hoćeš?" </p>
<p id="v15"><sup><small>15</small></sup>  Ona mu  odgovori: "Daj mi blagoslov! Kad si mi dao kraj u Negebu, daj  mi onda i koji izvor vode." I Kaleb joj dade Gornje i Donje izvore. </p>
<p id="v16"><sup><small>16</small></sup>  Sinovi Hobaba Kenijca, tasta Mojsijeva, odoše iz Palmova  grada s Judinim sinovima u Judinu pustinju, koja je u Negebu, na jugu od Arada. Tu se nastaniše među Amalečanima. </p>
<p id="v17"><sup><small>17</small></sup>  Potom  ode Juda s bratom Šimunom i pobiše Kanaance koji su živjeli u  Sefatu i grad izručiše "heremu", prokletstvu. Zbog toga se grad  prozva Horma. </p>
<p id="v18"><sup><small>18</small></sup>  Ali Juda nije uspio zauzeti Gaze s njenim područjem, ni Aškelona s njegovim područjem, ni Ekrona s njegovim područjem. </p>
<p id="v19"><sup><small>19</small></sup>  Jahve bijaše s njim te on osvoji gorje, ali ne mogaše potjerati  onih u nizini jer imahu željezna kola. </p>
<p id="v20"><sup><small>20</small></sup>  Kao što bijaše odredio  Mojsije, dadoše Hebron Kalebu, koji iz njega otjera tri sina  Anakova. </p>
<p id="v21"><sup><small>21</small></sup>  A Benjaminovi sinovi ne uspješe otjerati Jebusejaca  koji su živjeli u Jeruzalemu i tako Jebusejci ostadoše u Jeruzalemu  s Benjaminovim sinovima do dana današnjega. </p>
<p id="v22"><sup><small>22</small></sup>  Krenu i pleme Josipovo na Betel i Jahve bijaše s njima. </p>
<p id="v23"><sup><small>23</small></sup>  I pleme Josipovo uze izviđati Betel. Grad se nekoć zvao Luz. </p>
<p id="v24"><sup><small>24</small></sup>  Uhode opaziše čovjeka gdje izlazi iz grada i rekoše mu: "Pokaži  nam kuda se može u grad, pa ćemo ti biti milostivi." </p>
<p id="v25"><sup><small>25</small></sup>  On im  pokaza kuda mogu u grad. I sve u gradu isjekoše mačem, a onoga  čovjeka sa svom njegovom obitelji pustiše da ode. </p>
<p id="v26"><sup><small>26</small></sup>  Čovjek  je otišao u zemlju Hetita i ondje sagradio grad i prozvao ga  Luz. Tako se zove još i danas. </p>
<p id="v27"><sup><small>27</small></sup>  Manaše nije osvojio Bet-Šeana i njegovih sela ni Tanaka  i njegovih sela. Nije potjerao ni stanovnika iz Dora i njegovih  sela, ni stanovnika Jibleama i njegovih sela, ni stanovnika Megida  i njegovih sela. Tako su Kanaanci ostali i živjeli u toj zemlji. </p>
<p id="v28"><sup><small>28</small></sup>  Kad je Izrael ojačao, nametnuo je Kanaancima tlaku, ali ih  nije mogao otjerati. </p>
<p id="v29"><sup><small>29</small></sup>  Ni Efrajim nije otjerao Kanaanaca koji  su živjeli u Gezeru, tako te su Kanaanci tu živjeli među njima. </p>
<p id="v30"><sup><small>30</small></sup>  Zebulun nije otjerao stanovnika Kitrona ni stanovnika Nahalola.  Tako su Kanaanci ostali usred Zebulunovih sinova, ali im bijaše  nametnuta tlaka. </p>
<p id="v31"><sup><small>31</small></sup>  Ni Ašer nije otjerao stanovnika Akona, ni  stanovnika Sidona, ni onih iz Mahalaba, Akziba, Helbe, Afika  i Rehoba. </p>
<p id="v32"><sup><small>32</small></sup>  Ašerovci su ostali tako među Kanaancima, stanovnicima  te zemlje, jer ih nisu otjerali. </p>
<p id="v33"><sup><small>33</small></sup>  Naftali nije otjerao stanovnika  Bet-Šemeša i Bet-Anata, nego je živio među Kanaancima koji su  nastavali tu zemlju, ali je stanovnicima Bet-Šemeša i Bet-Anata  nametnuta tlaka. </p>
<p id="v34"><sup><small>34</small></sup>  Amorejci su potisnuli Danove sinove u goru  i nisu ih puštali da siđu u ravnicu. </p>
<p id="v35"><sup><small>35</small></sup>  Amorejci su se zadržali  u Har-Heresu, Ajalonu i Šaalbimu, ali kad je ruka Josipova doma  ojačala, bila im je nametnuta tlaka. </p>
<p id="v36"><sup><small>36</small></sup>  Područje Edomaca pruža se od Akrabimskog uspona do Stijene  pa naviše. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/2">
          <span class="pr-2">Suci - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
