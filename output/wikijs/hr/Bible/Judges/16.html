<!--
title: "Suci - Poglavlje 16"
description: 
published: true
date: 2025-11-18T12:59:53Z
tags: bible, bible—judges
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/15">
          <span class="mdi mdi-arrow-left-drop-circle"></span><span class="pl-2">Suci - Poglavlje 15</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/17">
          <span class="pr-2">Suci - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Odatle ode Samson u Gazu; ondje vidje neku bludnicu i uđe  k njoj. </p>
<p id="v2"><sup><small>2</small></sup>  Žiteljima Gaze javiše: "Samson je došao ovamo!" Opkoliše  ga i vrebahu ga svu noć na gradskim vratima. Svu noć bijahu mirni.  "Pričekajmo do zore", mišljahu, "pa ćemo ga ubiti." </p>
<p id="v3"><sup><small>3</small></sup>  Ali je  Samson ležao samo do ponoći, a o ponoći ustade, dohvati gradska  vrata s oba dovratnika, iščupa ih zajedno s prijevornicom, metnu  ih na ramena i odnese na vrh gore koja je nasuprot Hebronu i  položi ih ondje. </p>
<p id="v4"><sup><small>4</small></sup>  Poslije toga zamilova on neku ženu iz doline Soreka po  imenu Delilu. </p>
<p id="v5"><sup><small>5</small></sup>  Filistejski knezovi dođoše k njoj i rekoše joj:  "Zavedi ga i doznaj gdje stoji njegova velika snaga, kako bismo  ga mogli svladati pa da ga svežemo i učinimo nemoćnim. A dat  će ti svaki od nas po tisuću i sto srebrnih šekela." </p>
<p id="v6"><sup><small>6</small></sup>  Delila upita Samsona: "Kaži mi gdje stoji tvoja velika  snaga i čime bi se mogao svezati i svladati." </p>
<p id="v7"><sup><small>7</small></sup>  Samson joj odgovori:  "Da me svežu sa sedam svježih još neosušenih žila od luka, onemoćao  bih i postao kao običan čovjek." </p>
<p id="v8"><sup><small>8</small></sup>  Filistejski knezovi donesu Delili sedam svježih još neosušenih  žila i ona ga veza njima. </p>
<p id="v9"><sup><small>9</small></sup>  Kod nje u sobi bijaše zasjeda i  ona viknu: "Samsone, eto Filistejaca na te!" On pokida žile kao  što se prekine kučina kad se primakne ognju. I tako ne doznadoše  za tajnu njegove snage. </p>
<p id="v10"><sup><small>10</small></sup>  Tad reče Delila Samsonu: "Prevario si me i slagao mi.  Ali mi sada kaži čime bi te trebalo vezati." </p>
<p id="v11"><sup><small>11</small></sup>  On joj odgovori:  "Da me dobro svežu novim još neupotrijebljenim užetima, onemoćao  bih i postao kao običan čovjek." </p>
<p id="v12"><sup><small>12</small></sup>  Tada Delila uze nova užeta, sveza ga njima i viknu mu: "Samsone, eto Filistejaca na te!"  Kod nje u sobi bijaše zasjeda, ali on prekide užeta na rukama  kao da su konci. </p>
<p id="v13"><sup><small>13</small></sup>  Tada Delila reče Samsonu: "Varaš me svejednako i lažeš  mi. Kaži mi napokon čime bi te trebalo vezati." On joj odgovori:  "Da otkaš sedam pramenova moje kose na tkalačkom stanu i da ih  zaglaviš klinom, onemoćao bih i postao kao običan čovjek." </p>
<p id="v14"><sup><small>14</small></sup>  Ona  ga uspava i otka sedam pramenova njegove kose na tkalačkom stanu, zabi klin i viknu mu: "Eto Filistejaca na te, Samsone!" On se  probudi i istrgne i klin i tkalački stan. I nije otkrila tajnu  njegove snage. </p>
<p id="v15"><sup><small>15</small></sup>  Delila mu reče: "Kako možeš reći da me ljubiš kad tvoje  srce nije sa mnom? Triput si me već prevario i nisi mi kazao  gdje je tvoja velika snaga." </p>
<p id="v16"><sup><small>16</small></sup>  Kako mu je svakog dana dodijavala  molbama i mučila ga, njemu već dozlogrdje. </p>
<p id="v17"><sup><small>17</small></sup>  I otvori joj cijelo  svoje srce: "Nikada britva nije prešla po mojoj glavi jer sam  od majčine utrobe nazirej Božji. Da me obriju, sva bi me snaga  ostavila, onemoćao bih i postao bih kao običan čovjek." </p>
<p id="v18"><sup><small>18</small></sup>  Delila tad shvati da joj je otvorio cijelo svoje srce;  pozva filistejske knezove i reče im: "Dođite sada jer mi je otvorio  cijelo svoje srce." I filistejski knezovi dođoše k njoj i donesoše  sa sobom novac. </p>
<p id="v19"><sup><small>19</small></sup>  Uspavavši Samsona na svojim koljenima, ona  dozva čovjeka te mu obrija s glave sedam pramenova kose. Tako  on poče slabiti i ostavi ga snaga. </p>
<p id="v20"><sup><small>20</small></sup>  Kad ona povika: "Samsone, eto Filistejaca na te!" on se probudi i pomisli: "Izvući ću  se kao i uvijek i oslobodit ću se." Ali nije znao da se Jahve  od njega okrenuo. </p>
<p id="v21"><sup><small>21</small></sup>  Filistejci ga uhvatiše, iskopaše mu oči  i odvedoše ga u Gazu. Okovaše ga dvostrukim mjedenim lancem te  je okretao mlin u tamnici. </p>
<p id="v22"><sup><small>22</small></sup>  Ali kosa gdje mu je obrijaše počne opet rasti. </p>
<p id="v23"><sup><small>23</small></sup>  A  knezovi se filistejski skupiše da prinesu veliku žrtvu svome  bogu Dagonu i da se provesele. Govorahu oni: "Bog naš predade nam u ruke Samsona, našeg neprijatelja." </p>
<p id="v24"><sup><small>24</small></sup>  A narod, vidjevši ga, uze hvaliti svoga boga i klicati  u njegovu čast govoreći: "Bog naš predade nam u ruke Samsona, našeg neprijatelja, koji nam je zemlju pustošio i tolike naše usmrtio." </p>
<p id="v25"><sup><small>25</small></sup>  Kad im se srce razigralo, povikaše: "Dovedite Samsona  da nas zabavlja!" I dovedoše iz tamnice Samsona i on igraše pred  njima; a onda ga postaviše među stupove. </p>
<p id="v26"><sup><small>26</small></sup>  Samson tada reče  dječaku koji ga je vodio za ruku: "Vodi me i pomozi mi da opipam  stupove na kojima počiva zdanje da se naslonim na njih." </p>
<p id="v27"><sup><small>27</small></sup>  A  kuća bijaše puna ljudi i žena. Bijahu tu i svi filistejski knezovi, a na krovu tri tisuće ljudi koji su gledali kako Samson igra. </p>
<p id="v28"><sup><small>28</small></sup>  Samson zavapi Jahvi: "Gospodine Jahve, spomeni me se  i samo mi još sada podaj snagu da se Filistejcima odjednom osvetim  za oba oka." </p>
<p id="v29"><sup><small>29</small></sup>  I Samson napipa dva srednja stupa na kojima  počivaše zdanje, oprije se o njih, desnom o jedan, a lijevom  o drugi, </p>
<p id="v30"><sup><small>30</small></sup>  i viknu: "Neka poginem s Filistejcima!" Nato uprije  iz sve snage i sruši zdanje na knezove i na sav narod koji se  ondje nalazio. Više ih ubi umirući nego što ih pobi za života. </p>
<p id="v31"><sup><small>31</small></sup>  Poslije dođoše njegova braća i sva kuća njegova oca, uzeše  ga i odnesoše i pokopaše ga između Sore i Eštaola, u grobu Manoaha, oca njegova. On je sudio Izraelu dvadeset godina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Judges/15">
          <span class="mdi mdi-arrow-left-drop-circle"></span><span class="pl-2">Suci - Poglavlje 15</span>
        </a>
        </td>
        <td>
        <a href="/hr/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Judges/17">
          <span class="pr-2">Suci - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
