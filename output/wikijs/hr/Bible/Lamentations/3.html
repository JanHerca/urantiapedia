<!--
title: "Tužaljke - Poglavlje 3"
description: 
published: true
date: 2025-11-18T12:59:53Z
tags: bible, bible—lamentations
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Lamentations/2">
          <span class="mdi mdi-arrow-left-drop-circle"></span><span class="pl-2">Tužaljke - Poglavlje 2</span>
        </a>
        </td>
        <td>
        <a href="/hr/Bible/Lamentations/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Lamentations/4">
          <span class="pr-2">Tužaljke - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja sam čovjek što upozna bijedu pod šibom gnjeva njegova. </p>
<p id="v2"><sup><small>2</small></sup>  Mene je odveo i natjerao da hodam u tmini i bez svjetlosti. </p>
<p id="v3"><sup><small>3</small></sup>  I upravo mene bije i udara bez prestanka njegova ruka. </p>
<p id="v4"><sup><small>4</small></sup>  Iscijedio je moje meso, kožu moju, polomio kosti moje. </p>
<p id="v5"><sup><small>5</small></sup>  Načinio mi jaram, glavu obrubio tegobama. </p>
<p id="v6"><sup><small>6</small></sup>  Pustio me da živim u tminama kao mrtvaci vječiti. </p>
<p id="v7"><sup><small>7</small></sup>  Zazidao me, i ja ne mogu izaći, otežao je moje okove. </p>
<p id="v8"><sup><small>8</small></sup>  Kada sam vikao i zapomagao, molitvu je moju odbijao. </p>
<p id="v9"><sup><small>9</small></sup>  Zazidao mi ceste tesanim kamenom, zakrčio je putove moje. </p>
<p id="v10"><sup><small>10</small></sup>  Meni on bijaše medvjed koji vreba, lav u zasjedi. </p>
<p id="v11"><sup><small>11</small></sup>  U bespuća me vodio, razdirao, ostavljao me da umirem. </p>
<p id="v12"><sup><small>12</small></sup>  Napinjao je luk svoj i gađao me kao metu za svoje strelice. </p>
<p id="v13"><sup><small>13</small></sup>  U slabine mi sasuo strelice, sinove svoga tobolca. </p>
<p id="v14"><sup><small>14</small></sup>  Postao sam smiješan svome narodu, rugalica svakidašnja. </p>
<p id="v15"><sup><small>15</small></sup>  Gorčinom me hranio, pelinom me napajao. </p>
<p id="v16"><sup><small>16</small></sup>  Puštao me da zube kršim kamen grizući, zakapao me u pepeo. </p>
<p id="v17"><sup><small>17</small></sup>  Duši je mojoj oduzet mir i više ne znam što je sreća! </p>
<p id="v18"><sup><small>18</small></sup>  Rekoh: Dotrajao je život moj i nada koja mi od Jahve dolazi. </p>
<p id="v19"><sup><small>19</small></sup>  Spomeni se bijede moje i stradanja, pelina i otrova! </p>
<p id="v20"><sup><small>20</small></sup>  Bez prestanka na to misli i sahne duša u meni. </p>
<p id="v21"><sup><small>21</small></sup>  To nosim u srcu i gojim nadu u sebi. </p>
<p id="v22"><sup><small>22</small></sup>  Dobrota Jahvina nije nestala, milosrđe njegovo nije presušilo. </p>
<p id="v23"><sup><small>23</small></sup>  Oni se obnavljaju svako jutro: tvoja je vjernost velika! </p>
<p id="v24"><sup><small>24</small></sup>  "Jahve je dio moj", veli mi duša, "i zato se u nj pouzdajem." </p>
<p id="v25"><sup><small>25</small></sup>  Dobar je Jahve onom koji se u nj pouzdaje, duši koja ga traži. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Dobro je u miru čekati spasenje Jahvino! </p>
<p id="v27"><sup><small>27</small></sup>  Dobro je čovjeku da nosi jaram za svoje mladosti. </p>
<p id="v28"><sup><small>28</small></sup>  Neka sjedi u samoći i šuti, jer mu On to nametnu; </p>
<p id="v29"><sup><small>29</small></sup>  neka usne priljubi uz prašinu, možda još ima nade! </p>
<p id="v30"><sup><small>30</small></sup>  Neka pruži obraz onome koji ga bije, neka se zasiti porugom. </p>
<p id="v31"><sup><small>31</small></sup>  Jer Gospod ne odbacuje nikoga zauvijek: </p>
<p id="v32"><sup><small>32</small></sup>  jer ako i rastuži, on se smiluje po svojoj velikoj ljubavi. </p>
<p id="v33"><sup><small>33</small></sup>  Jer samo nerado on ponižava i rascvili sinove čovjeka. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Kad se gaze nogama svi zemaljski sužnjevi, </p>
<p id="v35"><sup><small>35</small></sup>  kad se izvrće pravica čovjeku pred licem Svevišnjeg, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  kad se krivica nanosi čovjeku u parnici, zar Gospod ne vidi? </p>
<p id="v37"><sup><small>37</small></sup>  Tko je rekao nešto i zbilo se? Nije li Gospod to zapovjedio? </p>
<p id="v38"><sup><small>38</small></sup>  Ne dolazi li iz usta Svevišnjega i dobro i zlo? </p>
<p id="v39"><sup><small>39</small></sup>  Na što se tuže živi ljudi? Svatko na svoj grijeh. </p>
<p id="v40"><sup><small>40</small></sup>  Ispitajmo, pretražimo pute svoje i vratimo se Jahvi. </p>
<p id="v41"><sup><small>41</small></sup>  Dignimo svoje srce i ruke svoje k Bogu koji je na nebesima. </p>
<p id="v42"><sup><small>42</small></sup>  Da, mi smo se odmetali, bili nepokorni, a ti, ti nisi praštao! </p>
<p id="v43"><sup><small>43</small></sup>  Obastrt gnjevom svojim, gonio si nas, ubijao i nisi štedio. </p>
<p id="v44"><sup><small>44</small></sup>  Oblakom si se obastro da molitva ne prodre do tebe. </p>
<p id="v45"><sup><small>45</small></sup>  Načinio si od nas smeće i odmet među narodima. </p>
<p id="v46"><sup><small>46</small></sup>  Razjapili usta na nas svi neprijatelji naši. </p>
<p id="v47"><sup><small>47</small></sup>  Užas i jama bila nam sudbina, propast i zator! </p>
<p id="v48"><sup><small>48</small></sup>  Potoci suza teku iz očiju mojih zbog propasti Kćeri naroda mojega. </p>
<p id="v49"><sup><small>49</small></sup>  Moje oči liju suze bez prestanka, jer prestanka nema </p>
<p id="v50"><sup><small>50</small></sup>  dok ne pogleda i ne vidi Jahve s nebesa. </p>
<p id="v51"><sup><small>51</small></sup>  Moje mi oko bol zadaje zbog kćeri svih mojega grada. </p>
<p id="v52"><sup><small>52</small></sup>  Uporno me k'o pticu progone svi što me mrze, a bez razloga. </p>
<p id="v53"><sup><small>53</small></sup>  U jamu baciše moj život i zatrpaše je kamenjem. </p>
<p id="v54"><sup><small>54</small></sup>  Voda mi dođe preko glave, rekoh sam sebi: "Pogiboh!" </p>
<p id="v55"><sup><small>55</small></sup>  I tada zazvah ime tvoje, Jahve, iz najdublje jame. </p>
<p id="v56"><sup><small>56</small></sup>  Ti oču moj glas: "Ne začepljuj uši svoje na vapaje moje." </p>
<p id="v57"><sup><small>57</small></sup>  Bliz meni bijaše u dan vapaja mog, govoraše: "Ne boj se!" </p>
<p id="v58"><sup><small>58</small></sup>  Ti si, Gospode, izborio pravdu za dušu moju, ti si život moj izbavio. </p>
<p id="v59"><sup><small>59</small></sup>  Ti, Jahve, vidje kako me tlače, dosudi mi pravdu. </p>
<p id="v60"><sup><small>60</small></sup>  Ti vidje svu osvetu njinu, sve podvale protiv mene. </p>
<p id="v61"><sup><small>61</small></sup>  Čuo si, Jahve, podrugivanje njihovo, sve podvale protiv mene. </p>
<p id="v62"><sup><small>62</small></sup>  Usne protivnika mojih i misli njine protiv mene su cio dan. </p>
<p id="v63"><sup><small>63</small></sup>  Kad sjede, kad ustaju, pogledaj samo: ja sam im pjesma-rugalica. </p>
<p id="v64"><sup><small>64</small></sup>  Vrati im, Jahve, milo za drago, po djelu ruku njihovih. </p>
<p id="v65"><sup><small>65</small></sup>  Učini da srca im otvrdnu, udari ih prokletstvom svojim. </p>
<p id="v66"><sup><small>66</small></sup>  Goni ih gnjevno i sve ih istrijebi pod nebesima svojim, Jahve! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Lamentations/2">
          <span class="mdi mdi-arrow-left-drop-circle"></span><span class="pl-2">Tužaljke - Poglavlje 2</span>
        </a>
        </td>
        <td>
        <a href="/hr/Bible/Lamentations/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Lamentations/4">
          <span class="pr-2">Tužaljke - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:25 <i>1. dio: Bog je dobar</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn2"><a href="#cite2">↑</a> 3:33 <i>Ne muči se dragovoljno</i>: <a href="/hr/The_Urantia_Book/2#p4_1">KU 2:4.1</a>.  <i>Gospodin ne muči dragovoljno</i>: <a href="/hr/The_Urantia_Book/148#p5_5">KU 148:5.5</a>.  <i>On ne muči dragovoljno</i>: <a href="/hr/The_Urantia_Book/97#p6_3">KU 97:6.3</a>.  <i>Otac ne muči dragovoljno</i>: <a href="/hr/The_Urantia_Book/148#p6_11">KU 148:6.11</a>. </li>
  <li id="fn3"><a href="#cite3">↑</a> 3:35,38 <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>.  <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>. </li>
</ol>
</div>
