<!--
title: "Tužaljke - Poglavlje 4"
description: 
published: true
date: 2025-11-18T12:59:53Z
tags: bible, bible—lamentations
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Lamentations/3">
          <span class="mdi mdi-arrow-left-drop-circle"></span><span class="pl-2">Tužaljke - Poglavlje 3</span>
        </a>
        </td>
        <td>
        <a href="/hr/Bible/Lamentations/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Lamentations/5">
          <span class="pr-2">Tužaljke - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jao, potamnje zlato, to suho zlato! Sveto se kamenje prosu na uglovima svih ulica. </p>
<p id="v2"><sup><small>2</small></sup>  Sinovi sionski, nekoć cijenjeni kao najčišće zlato, ah, sada ih cijene kao sudove glinske, kao djelo ruku lončarevih! </p>
<p id="v3"><sup><small>3</small></sup>  Čak i šakali pružaju dojke i doje mladunčad, ali kćeri naroda moga postaše okrutne kao nojevi u pustinji. </p>
<p id="v4"><sup><small>4</small></sup>  Jezik dojenčeta za nepce se lijepi od žeđi. Djeca vape za kruhom, a nikog da im ga pruži. </p>
<p id="v5"><sup><small>5</small></sup>  Oni što se nekoć sladiše biranim jelima ginu po ulicama; nekoć nošeni u grimizu, sada se valjaju po buništu. </p>
<p id="v6"><sup><small>6</small></sup>  Veći bijaše zločin Kćeri naroda moga od grijeha Sodome, što u tren oka bi razorena, a ničija se ruka ne diže na nju. </p>
<p id="v7"><sup><small>7</small></sup>  Njeni mladići bijahu nekoć čišći od snijega, bjelji od mlijeka, od koralja rumenija bijahu im tijela, lice glatko k'o safir. </p>
<p id="v8"><sup><small>8</small></sup>  Sad im je obraz crnji od čađe, ne prepoznaju se više na ulici. Koža im se lijepi za kosti, suha kao drvo. </p>
<p id="v9"><sup><small>9</small></sup>  Kako su sretni oni što ih mač probode, sretniji od onih koje pomori glad; koji padaju, iscrpljeni, jer im nedostaju plodovi zemljini. </p>
<p id="v10"><sup><small>10</small></sup>  Žene, tako nježne, kuhaše djecu svoju, njima se hraniše za propasti Kćeri naroda moga. </p>
<p id="v11"><sup><small>11</small></sup>  Jahve je utolio svoj bijes, izlio jarosnu srdžbu svoju, na Sionu raspirio požar što sažiže i same temelje njegove. </p>
<p id="v12"><sup><small>12</small></sup>  Nisu vjerovali kraljevi zemaljski ni svekoliko stanovništvo zemlje da će ugnjetač i neprijatelj ući na vrata jeruzalemska - </p>
<p id="v13"><sup><small>13</small></sup>  zbog grijeha svojih prorokÄa, zbog bezakonja svećenikÄa koji usred grada prolijevahu krv pravednikÄa! </p>
<p id="v14"><sup><small>14</small></sup>  K'o slijepi teturahu ulicama, omašteni krvlju, te nitko nije smio da se takne odjeće njihove. </p>
<p id="v15"><sup><small>15</small></sup>  "Natrag, nečisti!" - viču im. "Natrag! Ne dirajte!" I tada pobjegoše poganima, al' ne smjedoše ondje ostati. </p>
<p id="v16"><sup><small>16</small></sup>  Raspršilo ih lice Jahvino, on ih više nije gledao. Ne poštuju više svećenikÄa, ne sažaljuju staraca. </p>
<p id="v17"><sup><small>17</small></sup>  Već nam oči iščilješe iščekujući pomoć, ali uzalud; s kula naših zureć' u daljinu očekivasmo narod koji nas ne može spasiti. </p>
<p id="v18"><sup><small>18</small></sup>  Vrebaju nam na korake da ne hodamo po trgovima svojim. Bliži nam se kraj, navršili nam se dani, naš konac dolazi. </p>
<p id="v19"><sup><small>19</small></sup>  Naši gonitelji bijahu brži od orlova na nebu; u planini nas ganjahu, u pustinji dočekivahu u zasjedi. </p>
<p id="v20"><sup><small>20</small></sup>  Naš životni dah, Jahvin pomazanik, pade u njihove jame - on za koga govorasmo: "U sjeni njegovoj živjet ćemo među narodima." </p>
<p id="v21"><sup><small>21</small></sup>  Raduj se i veseli se, Kćeri edomska, ti koja živiš u zemlji Usu: doći će i do tebe čaša, opit ćeš se i razgoliti. </p>
<p id="v22"><sup><small>22</small></sup>  Tvoj grijeh je iskupljen, Kćeri sionska, neće te više u izgnanstvo voditi. Kaznit će opačinu tvoju, Kćeri edomska, razotkriti grijehe tvoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Lamentations/3">
          <span class="mdi mdi-arrow-left-drop-circle"></span><span class="pl-2">Tužaljke - Poglavlje 3</span>
        </a>
        </td>
        <td>
        <a href="/hr/Bible/Lamentations/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Lamentations/5">
          <span class="pr-2">Tužaljke - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
