<!--
title: "Job - Poglavlje 28"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/27">
          <span class="mdi mdi-arrow-left-drop-circle"></span><span class="pl-2">Job - Poglavlje 27</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/29">
          <span class="pr-2">Job - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Da, srebro ima svoja nalazišta, a zlato mjesta gdje se pročišćava. </p>
<p id="v2"><sup><small>2</small></sup>  Ruda željezna iz zemlje se vadi, a iz rudače rastaljene bakar. </p>
<p id="v3"><sup><small>3</small></sup>  Ljudi tami postavljaju granice i kopaju do najvećih dubina za kamenom u mraku zakopanim. </p>
<p id="v4"><sup><small>4</small></sup>  Čeljad iz tuđine rovove dube do kojih ljudska ne dopire noga, visi njišuć' se, daleko od ljudi. </p>
<p id="v5"><sup><small>5</small></sup>  Krilo zemlje iz kojeg kruh nam niče kao od vatre sve je razrovano. </p>
<p id="v6"><sup><small>6</small></sup>  Stijene njene safira su skrovišta, prašina zlatna krije se u njima. </p>
<p id="v7"><sup><small>7</small></sup>  Tih putova ne znaju grabljivice, jastrebovo ih oko ne opaža. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Zvijeri divlje njima nisu kročile niti je kada lav njima prošao. </p>
<p id="v9"><sup><small>9</small></sup>  Ali na kamen diže čovjek ruku te iz korijena prevraća planine. </p>
<p id="v10"><sup><small>10</small></sup>  U kamenu prokopava prolaze, oko mu sve dragocjeno opaža. </p>
<p id="v11"><sup><small>11</small></sup>  Žilama vode on tok zaustavlja; stvari skrivene nosi na vidjelo. </p>
<p id="v12"><sup><small>12</small></sup>  Ali otkuda nam Mudrost dolazi? Na kojemu mjestu Razum prebiva? </p>
<p id="v13"><sup><small>13</small></sup>  Čovjek njezina ne poznaje puta, u zemlji živih nisu je otkrili. </p>
<p id="v14"><sup><small>14</small></sup>  Bezdan govori: 'U meni je nema!' a more: 'Ne nalazi se kod mene!' </p>
<p id="v15"><sup><small>15</small></sup>  Zlatom se čistim kupiti ne može, ni cijenu njenu srebrom odmjeriti; </p>
<p id="v16"><sup><small>16</small></sup>  ne mjeri se ona zlatom ofirskim, ni oniksom skupim pa ni safirom. </p>
<p id="v17"><sup><small>17</small></sup>  Sa zlatom, staklom ne poređuje se, nit' se daje za sud od suha zlata. </p>
<p id="v18"><sup><small>18</small></sup>  Čemu spominjat' prozirac, koralje, bolje je steći Mudrost no biserje. </p>
<p id="v19"><sup><small>19</small></sup>  Što je prema njoj topaz etiopski? Ni čistim zlatom ne procjenjuje se. </p>
<p id="v20"><sup><small>20</small></sup>  Ali otkuda nam Mudrost dolazi? Na kojemu mjestu Razum prebiva? </p>
<p id="v21"><sup><small>21</small></sup>  Sakrivena je očima svih živih; ona izmiče pticama nebeskim. </p>
<p id="v22"><sup><small>22</small></sup>  Propast paklena i Smrt izjavljuju: 'Za slavu njenu mi smo samo čuli.' </p>
<p id="v23"><sup><small>23</small></sup>  Jedino je Bog put njen proniknuo, on jedini znade gdje se nalazi. </p>
<p id="v24"><sup><small>24</small></sup>  Jer pogledom granice zemlje hvata i opaža sve pod svodom nebeskim. </p>
<p id="v25"><sup><small>25</small></sup>  Kad htjede vjetru odredit težinu i mjerilom svu vodu izmjeriti, </p>
<p id="v26"><sup><small>26</small></sup>  kad je zakone daždu nametnuo i oblacima gromovnim putove, <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  tad ju je vidio te izmjerio, učvrstio i do dna ispitao. </p>
<p id="v28"><sup><small>28</small></sup>  A potom je rekao čovjeku: Strah Gospodnji - eto što je mudrost; 'Zla se kloni' - to ti je razumnost." <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/27">
          <span class="mdi mdi-arrow-left-drop-circle"></span><span class="pl-2">Job - Poglavlje 27</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/29">
          <span class="pr-2">Job - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 28:7 <i>Oko nije vidjelo, uho nije čulo itd.</i>: <a href="/hr/The_Urantia_Book/181#p2_20">KU 181:2.20</a>. </li>
  <li id="fn2"><a href="#cite2">↑</a> 28:26 <i>Put za munju</i>: <a href="/hr/The_Urantia_Book/3#p2_4">KU 3:2.4</a>. </li>
  <li id="fn3"><a href="#cite3">↑</a> 28:28 <i>Strah Božji započinje mudrost</i>: <a href="/hr/The_Urantia_Book/68#p3_3">KU 68:3.3</a>.  <i>Strah Gospodnji, mudrost</i>: <a href="/hr/The_Urantia_Book/131#p2_6">KU 131:2.6</a>. </li>
</ol>
</div>
