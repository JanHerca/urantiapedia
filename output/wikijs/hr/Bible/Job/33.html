<!--
title: "Job - Poglavlje 33"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/32">
          <span class="mdi mdi-arrow-left-drop-circle"></span><span class="pl-2">Job - Poglavlje 32</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/34">
          <span class="pr-2">Job - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čuj dakle, Jobe, što ću ti kazati, prikloni uho mojim besjedama. </p>
<p id="v2"><sup><small>2</small></sup>  Evo, usta sam svoja otvorio, a jezik riječi pod nepcem mi stvara. </p>
<p id="v3"><sup><small>3</small></sup>  Iskreno će ti zborit' srce moje, usne će čistu izreći istinu. </p>
<p id="v4"><sup><small>4</small></sup>  TÓa i mene je duh Božji stvorio, dah Svesilnoga oživio mene. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ako uzmogneš, ti me opovrgni; spremi se da se suprotstaviš meni! </p>
<p id="v6"><sup><small>6</small></sup>  Gle, kao i ti, i ja sam pred Bogom, kao i ti, od gline bjeh načinjen; </p>
<p id="v7"><sup><small>7</small></sup>  zato ja strahom tebe motrit' neću, ruka te moja neće pritisnuti. </p>
<p id="v8"><sup><small>8</small></sup>  Dakle, na moje uši rekao si - posve sam jasno tvoje čuo riječi: </p>
<p id="v9"><sup><small>9</small></sup>  'Nedužan sam i bez ikakva grijeha; prav sam i nema krivice na meni. </p>
<p id="v10"><sup><small>10</small></sup>  Al' On izlike protiv mene traži i za svojeg me drži dušmanina. </p>
<p id="v11"><sup><small>11</small></sup>  Noge je moje u klade metnuo, nad svakim mojim on pazi korakom.' </p>
<p id="v12"><sup><small>12</small></sup>  Ovdje, kažem ti, u pravu ti nisi, jer s Bogom čovjek mjerit' se ne može. </p>
<p id="v13"><sup><small>13</small></sup>  Pa zašto s njime zamećeš prepirku što ti na svaku riječ ne odgovara? </p>
<p id="v14"><sup><small>14</small></sup>  Bog zbori nama jednom i dva puta, al' čovjek na to pažnju ne obraća. </p>
<p id="v15"><sup><small>15</small></sup>  U snovima, u viđenjima noćnim, kada san dubok ovlada ljudima i na ležaju dok tvrdo snivaju, </p>
<p id="v16"><sup><small>16</small></sup>  tad on govori na uho čovjeku i utvarama plaši ga jezivim </p>
<p id="v17"><sup><small>17</small></sup>  da ga od djela njegovih odvrati, da u čovjeku obori oholost, </p>
<p id="v18"><sup><small>18</small></sup>  da dušu njegovu spasi od jame i život mu od puta u Podzemlje. </p>
<p id="v19"><sup><small>19</small></sup>  Bolešću on ga kara na ležaju kad mu se kosti tresu bez prestanka, </p>
<p id="v20"><sup><small>20</small></sup>  kad se kruh gadi njegovu životu i ponajbolje jelo duši njegovoj; </p>
<p id="v21"><sup><small>21</small></sup>  kada mu tijelo gine naočigled i vide mu se kosti ogoljele, </p>
<p id="v22"><sup><small>22</small></sup>  kad mu se duša približava jami a život njegov boravištu mrtvih. </p>
<p id="v23"><sup><small>23</small></sup>  Ako se uza nj nađe tad anđeo, posrednik jedan između tisuću, da čovjeka na dužnost opomene, </p>
<p id="v24"><sup><small>24</small></sup>  pa se sažali nad njim i pomoli: 'Izbavi ga da u jamu ne ide; za život njegov nađoh otkupninu! <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Neka mu tijelo procvate mladošću, nek' se vrati u dane mladenačke!' </p>
<p id="v26"><sup><small>26</small></sup>  Vapije k Bogu i Bog ga usliša: radosno On ga pogleda u lice; vrati čovjeku pravednost njegovu. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Tada čovjek pred ljudima zapjeva: 'Griješio sam i pravo izvrtao, ali mi Bog zlom nije uzvratio. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  On mi je dušu spasio od jame i život mi se veseli svjetlosti.' </p>
<p id="v29"><sup><small>29</small></sup>  Gle, sve to Bog je spreman učiniti do dva i do tri puta za čovjeka: </p>
<p id="v30"><sup><small>30</small></sup>  da dušu njegovu spasi od jame i da mu život svjetlošću obasja. </p>
<p id="v31"><sup><small>31</small></sup>  Pazi dÓe, Jobe, dobro me poslušaj; šuti, jer nisam sve još izrekao. </p>
<p id="v32"><sup><small>32</small></sup>  Ako riječi još imaš, odvrati mi, zbori - rado bih opravdao tebe. </p>
<p id="v33"><sup><small>33</small></sup>  Ako li nemaš, poslušaj me samo: pazi, rad bih te poučit' mudrosti." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/32">
          <span class="mdi mdi-arrow-left-drop-circle"></span><span class="pl-2">Job - Poglavlje 32</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/34">
          <span class="pr-2">Job - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:4 <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Dah života</i>: <a href="/hr/The_Urantia_Book/86#p4_3">KU 86:4.3</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>.  <i>Duh daje život</i>: <a href="/hr/The_Urantia_Book/34#p6_5">KU 34:6.5</a>.  <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>. </li>
  <li id="fn2"><a href="#cite2">↑</a> 33:24 <i>1. dio: Milostiv prema pokajnicima</i>: <a href="/hr/The_Urantia_Book/96#p7_7">KU 96:7.7</a>. </li>
  <li id="fn3"><a href="#cite3">↑</a> 33:26 <i>Molit će se Bogu</i>: <a href="/hr/The_Urantia_Book/96#p7_7">KU 96:7.7</a>. </li>
  <li id="fn4"><a href="#cite4">↑</a> 33:27-28 <i>On s visoka gleda na muškarce</i>: <a href="/hr/The_Urantia_Book/130#p8_2">KU 130:8.2</a>.  <i>Dio 2: Ako tko kaže da sam sagriješio</i>: <a href="/hr/The_Urantia_Book/96#p7_7">KU 96:7.7</a>. </li>
</ol>
</div>
