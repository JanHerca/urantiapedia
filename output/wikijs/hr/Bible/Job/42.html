<!--
title: "Job - Poglavlje 42"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/41">
          <span class="mdi mdi-arrow-left-drop-circle"></span><span class="pl-2">Job - Poglavlje 41</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A Job ovako odgovori Jahvi: </p>
<p id="v2"><sup><small>2</small></sup>  "Ja znadem, moć je tvoja bezgranična: što god naumiš, to izvesti možeš. </p>
<p id="v3"><sup><small>3</small></sup>  Tko je taj koji riječima bezumnim zamračuje božanski promisao? Govorah stoga, ali ne razumjeh, o čudesima meni neshvatljivim. </p>
<p id="v4"><sup><small>4</small></sup>  O, poslušaj me, pusti me da zborim: ja ću te pitat', a ti me pouči. </p>
<p id="v5"><sup><small>5</small></sup>  Po čuvenju tek poznavah te dosad, ali sada te oči moje vidješe. </p>
<p id="v6"><sup><small>6</small></sup>  Sve riječi svoje zato ja poričem i kajem se u prahu i pepelu." <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Kada Jahve izgovori Jobu ove riječi, reče on Elifazu Temancu:  "Ti i tvoja dva prijatelja raspalili ste gnjev moj jer niste  o meni onako pravo govorili kao moj sluga Job. </p>
<p id="v8"><sup><small>8</small></sup>  Zato uzmite  sada sedam junaca i sedam ovnova i pođite k mome sluzi Jobu,  pa prinesite za sebe paljenicu, a sluga moj Job molit će se za  vas. Imat ću obzira prema njemu i neću vam učiniti ništa nažao  zato što niste o meni onako pravo govorili kao moj sluga Job." </p>
<p id="v9"><sup><small>9</small></sup>  Tada odoše Elifaz iz Temana, Bildad iz Šuaha i Sofar iz  Naamata i učiniše kako im je Jahve zapovjedio. I Jahve se obazre  na Joba. </p>
<p id="v10"><sup><small>10</small></sup>  I Jahve vrati Joba u prijašnje stanje jer se založio  za svoje prijatelje, pa mu još udvostruči ono što je posjedovao. </p>
<p id="v11"><sup><small>11</small></sup>  Tad se vratiše Jobu sva njegova braća, i sve njegove sestre, i svi prijašnji znanci te su jeli s njim kruh u njegovoj kući, žaleći ga i tješeći zbog svih nevolja što ih Jahve bijaše na  nj poslao. Svaki mu darova po jedan srebrnik i po jedan zlatan  prsten. </p>
<p id="v12"><sup><small>12</small></sup>  Jahve blagoslovi novo Jobovo stanje još više negoli  prijašnje. Blago mu je brojilo četrnaest tisuća ovaca, šest tisuća  deva, tisuću jarmova volova i tisuću magarica. </p>
<p id="v13"><sup><small>13</small></sup>  Imao je sedam  sinova i tri kćeri. </p>
<p id="v14"><sup><small>14</small></sup>  Prvoj nadjenu ime Jemima, drugoj Kasija, a trećoj Keren-Hapuk. </p>
<p id="v15"><sup><small>15</small></sup>  U svem onom kraju ne bijaše žena tako  lijepih kao Jobove kćeri. I otac im dade jednaku baštinu kao  i njihovoj braći. </p>
<p id="v16"><sup><small>16</small></sup>  Poslije toga Job doživje dob od sto četrdeset godina  i vidje djecu svoju i djecu svoje djece do četvrtog koljena.  Potom umrije Job, star, nauživši se života. </p>
<p> 17 </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/41">
          <span class="mdi mdi-arrow-left-drop-circle"></span><span class="pl-2">Job - Poglavlje 41</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 42:6 <i>Korijest i pepeo</i>: <a href="/hr/The_Urantia_Book/163#p6_5">KU 163:6.5</a>.  <i>Prezirem sebe</i>: <a href="/hr/The_Urantia_Book/148#p6_3">KU 148:6.3</a>. </li>
</ol>
</div>
