<!--
title: "Job - Poglavlje 14"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/13">
          <span class="mdi mdi-arrow-left-drop-circle"></span><span class="pl-2">Job - Poglavlje 13</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/15">
          <span class="pr-2">Job - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Čovjek koga je žena rodila kratka je vijeka i pun nevolja. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  K'o cvijet je nikao i vene već, poput sjene bježi ne zastajuć'. </p>
<p id="v3"><sup><small>3</small></sup>  Na takva, zar, ti oči otvaraš i preda se na sud ga izvodiš? </p>
<p id="v4"><sup><small>4</small></sup>  Tko će čisto izvuć' iz nečista? Nitko! </p>
<p id="v5"><sup><small>5</small></sup>  Pa kad su njegovi dani odbrojeni, kad mu broj mjeseci o tebi ovisi, kad mu granicu stavljaš neprijelaznu, </p>
<p id="v6"><sup><small>6</small></sup>  skini s njega pogled da počinut' može, poput najamnika da svoj dan uživa. </p>
<p id="v7"><sup><small>7</small></sup>  TÓa ni drvu nije nada sva propala, posječeno, ono opet prozeleni i mladice nove iz njega izbiju. </p>
<p id="v8"><sup><small>8</small></sup>  Ako mu korijen i ostari u zemlji, ako mu se panj i sasuši u prahu, </p>
<p id="v9"><sup><small>9</small></sup>  oćutjevši vodu, ono će propupat' i pustiti grane kao stablo novo. </p>
<p id="v10"><sup><small>10</small></sup>  Al' kad čovjek umre, ostaje pokošen, kad smrtnik izdahne, gdje li je on tada? </p>
<p id="v11"><sup><small>11</small></sup>  Može sva voda iz mora ispariti i presahnut' rijeke, isušit posvema', </p>
<p id="v12"><sup><small>12</small></sup>  al' čovjek kad legne, ne ustaje više, dok nebesa bude, neće se podići, od sna se svojega probuditi neće. </p>
<p id="v13"><sup><small>13</small></sup>  O, kad bi me htio skriti u Šeolu, zakloniti me dok srdžba ti ne mine, dÓati mi rok kad ćeš me se spomenuti, </p>
<p id="v14"><sup><small>14</small></sup>  - jer, kad umre čovjek, zar uskrsnut' može? - čekao bih te sve dane vojske svoje dok ne bi došao da mi smjenu dadeš. </p>
<p id="v15"><sup><small>15</small></sup>  Zvao bi me, a ja bih se odazvao: zaželio si se djela svojih ruku. </p>
<p id="v16"><sup><small>16</small></sup>  A sad nad svakim mojim vrebaš korakom, nijednog mi grijeha nećeš oprostiti, </p>
<p id="v17"><sup><small>17</small></sup>  u vreći si prijestup moj zapečatio i krivicu moju svu si zapisao. </p>
<p id="v18"><sup><small>18</small></sup>  Vaj! K'o što se jednom uruši planina, k'o što se hridina s mjesta svog odvali, </p>
<p id="v19"><sup><small>19</small></sup>  k'o što voda kamen s vremenom istroši, a pljusak bujicom zemlju svu sapere, tako uništavaš nadu u čovjeku. </p>
<p id="v20"><sup><small>20</small></sup>  Oborio si ga - on ode za svagda, nagrđena lica, otjeran, odbačen. </p>
<p id="v21"><sup><small>21</small></sup>  Djecu mu poštuju - o tom ništa ne zna; ako su prezrena - o tom ne razmišlja. </p>
<p id="v22"><sup><small>22</small></sup>  On jedino pati zbog svojega tijela, on jedino tuži zbog svojeg života." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/13">
          <span class="mdi mdi-arrow-left-drop-circle"></span><span class="pl-2">Job - Poglavlje 13</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/15">
          <span class="pr-2">Job - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:1 <i>Malo dana i puno problema</i>: <a href="/hr/The_Urantia_Book/148#p6_8">KU 148:6.8</a>. </li>
</ol>
</div>
