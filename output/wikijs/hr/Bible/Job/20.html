<!--
title: "Job - Poglavlje 20"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/19">
          <span class="mdi mdi-arrow-left-drop-circle"></span><span class="pl-2">Job - Poglavlje 19</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/21">
          <span class="pr-2">Job - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sofar iz Naamata progovori tad i reče: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Misli me tjeraju da ti odgovorim, i zato u meni vri to uzbuđenje </p>
<p id="v3"><sup><small>3</small></sup>  dok slušam ukore koji me sramote, al' odgovor mudar um će moj već naći. </p>
<p id="v4"><sup><small>4</small></sup>  Zar tebi nije od davnine poznato, otkad je čovjek na zemlju stavljen bio, </p>
<p id="v5"><sup><small>5</small></sup>  da je kratka vijeka radost opakoga, da kao tren prođe sreća bezbožnička. </p>
<p id="v6"><sup><small>6</small></sup>  Pa ako stasom i do neba naraste, ako mu se glava dotakne oblaka, </p>
<p id="v7"><sup><small>7</small></sup>  poput utvare on zauvijek nestaje; koji ga vidješe kažu: 'Gdje je sad on?' </p>
<p id="v8"><sup><small>8</small></sup>  Kao san bez traga on se rasplinjuje, nestaje ga kao priviđenja noćnog. </p>
<p id="v9"><sup><small>9</small></sup>  Nijedno ga oko više gledat neće, niti će ga mjesto njegovo vidjeti </p>
<p id="v10"><sup><small>10</small></sup>  Njegovu će djecu gonit' siromasi: rukama će svojim vraćati oteto. </p>
<p id="v11"><sup><small>11</small></sup>  Kosti su njegove bujale mladošću; gle, zajedno s njome pokošen je sada. </p>
<p id="v12"><sup><small>12</small></sup>  Zlo bijaše slatko njegovim ustima te ga je pod svojim jezikom skrivao; </p>
<p id="v13"><sup><small>13</small></sup>  sladio se pazeć' da ga ne proguta i pod nepcem svojim zadržavao ga. </p>
<p id="v14"><sup><small>14</small></sup>  Ali hrana ta mu trune u utrobi, otrovom zmijskim u crijevima postaje. </p>
<p id="v15"><sup><small>15</small></sup>  Blago progutano mora izbljuvati. Bog će ga istjerat' njemu iz utrobe. </p>
<p id="v16"><sup><small>16</small></sup>  Iz zmijine glave otrov je sisao: sada umire od jezika gujina. </p>
<p id="v17"><sup><small>17</small></sup>  Potoke ulja on gledat' više neće, ni vidjet' gdje rijekom med i mlijeko teku. </p>
<p id="v18"><sup><small>18</small></sup>  Vratit će dobitak ne okusivši ga, neće uživat' u plodu trgovine. </p>
<p id="v19"><sup><small>19</small></sup>  Jer je sirotinju gnjeo i tlačio, otimao kuće koje ne sazida, </p>
<p id="v20"><sup><small>20</small></sup>  jer ne bješe kraja požudi njegovoj, njegova ga blaga neće izbaviti. </p>
<p id="v21"><sup><small>21</small></sup>  Jer mu proždrljivost ništa ne poštedi, ni sreća njegova dugo trajat neće. </p>
<p id="v22"><sup><small>22</small></sup>  Sred izobilja u škripcu će se naći, svom će snagom na nj se oboriti bijeda. </p>
<p id="v23"><sup><small>23</small></sup>  I dok hranom bude trbuh svoj punio, Bog će na nj pustiti jarost svoga gnjeva, sasut' dažd strelica na meso njegovo. </p>
<p id="v24"><sup><small>24</small></sup>  Ako i izmakne gvozdenom oružju, luk će mjedeni njega prostrijeliti. </p>
<p id="v25"><sup><small>25</small></sup>  Strijelu bi izvuk'o, al' mu probi leđa, a šiljak blistavi viri mu iz žuči. Kamo god krenuo, strepnje ga vrebaju, </p>
<p id="v26"><sup><small>26</small></sup>  na njega tmine sve tajom očekuju. Vatra ga ništi, ni od kog zapaljena, i proždire sve pod njegovim šatorom. </p>
<p id="v27"><sup><small>27</small></sup>  Gle, nebo krivicu njegovu otkriva i čitava zemlja na njega se diže. </p>
<p id="v28"><sup><small>28</small></sup>  Njegovu će kuću raznijeti poplava, otplaviti je u dan Božje jarosti. </p>
<p id="v29"><sup><small>29</small></sup>  Takvu sudbinu Bog priprema zlikovcu i takvu baštinu on mu dosuđuje." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/19">
          <span class="mdi mdi-arrow-left-drop-circle"></span><span class="pl-2">Job - Poglavlje 19</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/21">
          <span class="pr-2">Job - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 20:1-29 <i>Zofar ponavlja savjet</i>: <a href="/hr/The_Urantia_Book/148#p6_9">KU 148:6.9</a>. </li>
</ol>
</div>
