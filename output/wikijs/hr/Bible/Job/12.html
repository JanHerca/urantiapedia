<!--
title: "Job - Poglavlje 12"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/11">
          <span class="mdi mdi-arrow-left-drop-circle"></span><span class="pl-2">Job - Poglavlje 11</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/13">
          <span class="pr-2">Job - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job progovori i reče: </p>
<p id="v2"><sup><small>2</small></sup>  "Uistinu, vi ste cvijet naroda, sa vama će izumrijeti mudrost. </p>
<p id="v3"><sup><small>3</small></sup>  Al' i ja znam k'o i vi misliti, ni u čemu od vas gori nisam: tko za stvari takve ne bi znao? </p>
<p id="v4"><sup><small>4</small></sup>  Prijateljima sam svojim ja na podsmijeh što zazivam Boga da mi odgovori! Na podsmijeh ja sam - pravednik neporočan! </p>
<p id="v5"><sup><small>5</small></sup>  Prezirat' je nesretnika - sretni misle, udariti treba onog što posrće! </p>
<p id="v6"><sup><small>6</small></sup>  Dotle su na miru šatori pljačkaša, izazivači Boga žive bezbrižno kao da Boga u šaci svojoj drže! </p>
<p id="v7"><sup><small>7</small></sup>  Ali pitaj zvijeri, i poučit će te; ptice nebeske pitaj, i razjasnit će ti. </p>
<p id="v8"><sup><small>8</small></sup>  Gušteri zemlje to će ti protumačit', ribe u moru ispripovjedit će ti. </p>
<p id="v9"><sup><small>9</small></sup>  Od stvorenja sviju, koje ne bi znalo da je sve to Božja ruka učinila?! </p>
<p id="v10"><sup><small>10</small></sup>  U ruci mu leži život svakog bića i dah životvorni svakog ljudskog tijela. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Zar uhom mi ne sudimo besjedu k'o što kušamo nepcem okus jela? </p>
<p id="v12"><sup><small>12</small></sup>  Sjedine mudrost donose čovjeku, a s vijekom dugim umnost mu dolazi. </p>
<p id="v13"><sup><small>13</small></sup>  Ali u Njemu mudrost je i snaga, u Njemu savjet je i sva razumnost. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Što razgradi, sagradit neće nitko, kog zatvori, nitko ne oslobađa. </p>
<p id="v15"><sup><small>15</small></sup>  Ustavi li vodu, suša nastaje; pusti li je, svu zemlju ispremetne. </p>
<p id="v16"><sup><small>16</small></sup>  Jer u njemu je snaga i sva mudrost, njegov je prevareni i varalica. </p>
<p id="v17"><sup><small>17</small></sup>  On savjetnike lišava razbora, suce pametne udara bezumljem. </p>
<p id="v18"><sup><small>18</small></sup>  On otpasuje pojas kraljevima i užetom im vezuje bokove. </p>
<p id="v19"><sup><small>19</small></sup>  On bosonoge tjera svećenike i mogućnike sa vlasti obara. </p>
<p id="v20"><sup><small>20</small></sup>  On diže riječ iz usta rječitima i starcima pravo rasuđivanje. </p>
<p id="v21"><sup><small>21</small></sup>  On sasiplje prezir po plemićima i junacima bedra raspasuje. </p>
<p id="v22"><sup><small>22</small></sup>  On dubinama razotkriva tmine i sjenu smrtnu na svjetlo izvodi. </p>
<p id="v23"><sup><small>23</small></sup>  On diže narod pa ga uništava, umnoži ga a potom iskorijeni. </p>
<p id="v24"><sup><small>24</small></sup>  On zaluđuje vladare naroda te po bespuću lutaju pustinjskom </p>
<p id="v25"><sup><small>25</small></sup>  i pipaju u tmini bez svjetlosti glavinjajući poput pijanaca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/11">
          <span class="mdi mdi-arrow-left-drop-circle"></span><span class="pl-2">Job - Poglavlje 11</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/13">
          <span class="pr-2">Job - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:10 <i>Živjeti, kretati se i imati svoje biće</i>: <a href="/hr/The_Urantia_Book/105#p2_11">KU 105:2.11</a>.  <i>Živimo, krećemo se, postojimo</i>: <a href="/hr/The_Urantia_Book/117#p3_12">KU 117:3.12</a>. </li>
  <li id="fn2"><a href="#cite2">↑</a> 12:13 <i>Dio 1: Razumijevanje je beskonačno</i>: <a href="/hr/The_Urantia_Book/2#p1_1">KU 2:1.1</a>. </li>
</ol>
</div>
