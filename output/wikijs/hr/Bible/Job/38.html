<!--
title: "Job - Poglavlje 38"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/37">
          <span class="mdi mdi-arrow-left-drop-circle"></span><span class="pl-2">Job - Poglavlje 37</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/39">
          <span class="pr-2">Job - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nato Jahve odgovori Jobu iz oluje i reče: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Tko je taj koji riječima bezumnim zamračuje božanski promisao? </p>
<p id="v3"><sup><small>3</small></sup>  Bokove svoje opaši k'o junak: ja ću te pitat', a ti me pouči. </p>
<p id="v4"><sup><small>4</small></sup>  Gdje si bio kad zemlju utemeljih? Kazuj, ako ti je znanje sigurno. </p>
<p id="v5"><sup><small>5</small></sup>  Znaš li tko joj je mjere odredio i nad njom uže mjerničko napeo? </p>
<p id="v6"><sup><small>6</small></sup>  Na čemu joj počivaju temelji? Tko joj postavi kamen ugaoni </p>
<p id="v7"><sup><small>7</small></sup>  dok su klicale zvijezde jutarnje i Božji uzvikivali dvorjani? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Tko li zatvori more vratnicama kad je navrlo iz krila majčina; </p>
<p id="v9"><sup><small>9</small></sup>  kad ga oblakom k'o haljom odjenuh i k'o pelenam' ovih maglom gustom; <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  kad sam njegovu odredio među, vrata stavio sa prijevornicama? </p>
<p id="v11"><sup><small>11</small></sup>  Dotle, ne dalje, rekao sam njemu, tu nek' se lomi ponos tvog valovlja! </p>
<p id="v12"><sup><small>12</small></sup>  Zar si ikad zapovjedio jutru, zar si kazao zori mjesto njeno, </p>
<p id="v13"><sup><small>13</small></sup>  da poduhvati zemlju za rubove i da iz nje sve bezbožnike strese; </p>
<p id="v14"><sup><small>14</small></sup>  da je pretvori u glinu pečatnu i oboji je k'o kakvu haljinu. </p>
<p id="v15"><sup><small>15</small></sup>  Ona uzima svjetlost zlikovcima i pesnicu im lomi uzdignutu. </p>
<p id="v16"><sup><small>16</small></sup>  Zar si ti prodro do izvora morskih, po dnu bezdana zar si kad hodio? </p>
<p id="v17"><sup><small>17</small></sup>  Zar su ti vrata smrti pokazali; vidje li dveri kraja mrtvih sjena? </p>
<p id="v18"><sup><small>18</small></sup>  Zar si prostranstvo zemlje uočio? Govori, ako ti je znano sve to. </p>
<p id="v19"><sup><small>19</small></sup>  Koji putovi u dom svjetla vode, na kojem mjestu prebivaju tmine, </p>
<p id="v20"><sup><small>20</small></sup>  da ih odvedeš u njine krajeve, da im put k stanu njihovu pokažeš? </p>
<p id="v21"><sup><small>21</small></sup>  Ti znadeš to, tÓa davno ti se rodi, tvojih dana broj veoma je velik! </p>
<p id="v22"><sup><small>22</small></sup>  Zar si stigao do riznica snijega i zar si tuče spremišta vidio </p>
<p id="v23"><sup><small>23</small></sup>  što ih pričuvah za dane nevolje, za vrijeme boja krvava i rata? </p>
<p id="v24"><sup><small>24</small></sup>  Kojim li se putem dijeli munja kada iskre po svoj zemlji prosipa? </p>
<p id="v25"><sup><small>25</small></sup>  Tko li je jaz iskopao povodnju, tko prokrčio pute grmljavini <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  da bi daždjelo na kraj nenastanjen, na pustinju gdje žive duše nema, </p>
<p id="v27"><sup><small>27</small></sup>  da bi neplodnu napojio pustoš, da bi u stepi trava izniknula? </p>
<p id="v28"><sup><small>28</small></sup>  Ima li kiša svoga roditelja? Tko je taj koji kapi rose rađa? </p>
<p id="v29"><sup><small>29</small></sup>  Iz čijeg li mraz izlazi krila, tko slanu stvara što s nebesa pada? </p>
<p id="v30"><sup><small>30</small></sup>  Kako čvrsnu vode poput kamena i led se hvata površja bezdana? </p>
<p id="v31"><sup><small>31</small></sup>  Možeš li lancem vezati Vlašiće i razdriješiti spone Orionu, <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  u pravo vrijeme izvesti Danicu, vodit' Medvjeda s njegovim mladima? </p>
<p id="v33"><sup><small>33</small></sup>  Zar poznaješ ti zakone nebeske pa da njima moć na zemlji dodijeliš? </p>
<p id="v34"><sup><small>34</small></sup>  Zar doviknuti možeš oblacima pa da pljuskovi tebe poslušaju? </p>
<p id="v35"><sup><small>35</small></sup>  Zar na zapovijed tvoju munje lijeću i tebi zar se odazivlju: 'Evo nas'? </p>
<p id="v36"><sup><small>36</small></sup>  Tko je mudrost darovao ibisu, tko li je pamet ulio u pijetla? </p>
<p id="v37"><sup><small>37</small></sup>  Tko to mudro prebrojava oblake i tko nebeske izlijeva mjehove </p>
<p id="v38"><sup><small>38</small></sup>  dok se zemlja u tijesto ne zgusne i dok se grude njezine ne slijepe? </p>
<p id="v39"><sup><small>39</small></sup>  Zar ćeš ti plijen uloviti lavici ili ćeš glad utažit' lavićima </p>
<p id="v40"><sup><small>40</small></sup>  na leglu svojem dok gladni čekaju i vrebaju na žrtvu iz zaklona? </p>
<p id="v41"><sup><small>41</small></sup>  Tko hranu gavranovima pribavlja kad Bogu ptići njegovi cijuču i naokolo oblijeću bez hrane? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/37">
          <span class="mdi mdi-arrow-left-drop-circle"></span><span class="pl-2">Job - Poglavlje 37</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/39">
          <span class="pr-2">Job - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 38:1 <i>Govor iz vihora</i>: <a href="/hr/The_Urantia_Book/148#p6_10">KU 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Bog kao Upravitelj</i>: <a href="/hr/The_Urantia_Book/0#p2_9">KU 0:2.9</a>. </li>
  <li id="fn3"><a href="#cite3">↑</a> 38:7 <i>Sinovi su proglasili radost</i>: <a href="/hr/The_Urantia_Book/7#p6_1">KU 7:6.1</a>.  <i>Anđeli nisu „sinovi Božji“</i>: <a href="/hr/The_Urantia_Book/167#p7_2">KU 167:7.2</a>. </li>
  <li id="fn4"><a href="#cite4">↑</a> 38:9-11 <i>Tamna gravitacijska tijela</i>: <a href="/hr/The_Urantia_Book/14#p1_7">KU 14:1.7</a>. </li>
  <li id="fn5"><a href="#cite5">↑</a> 38:25 <i>Put za munju</i>: <a href="/hr/The_Urantia_Book/3#p2_4">KU 3:2.4</a>. </li>
  <li id="fn6"><a href="#cite6">↑</a> 38:31-33 <i>Naši zvjezdani suradnici</i>: <a href="/hr/The_Urantia_Book/41#p3_1">KU 41:3.1</a>. </li>
</ol>
</div>
