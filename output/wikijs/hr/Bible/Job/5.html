<!--
title: "Job - Poglavlje 5"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/4">
          <span class="mdi mdi-arrow-left-drop-circle"></span><span class="pl-2">Job - Poglavlje 4</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/6">
          <span class="pr-2">Job - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ded zazivlji! Zar će ti se tko odazvat'?  Kojem li se svecu misliš sad obratit'? </p>
<p id="v2"><sup><small>2</small></sup>  Doista, budalu njegov bijes ubija, luđaka će sasvim skončat ljubomora. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Bezumnika vidjeh kako korijen pušta, al' prokletstvo skoro na kuću mu pade. </p>
<p id="v4"><sup><small>4</small></sup>  Njegovi su sinci daleko od spasa, njih nezaštićene na Vratima tlače. </p>
<p id="v5"><sup><small>5</small></sup>  Ljetinu njihovu pojedoše gladni, sam Bog ju je njima oteo iz usta, a žedni hlepe za njihovim dobrima. </p>
<p id="v6"><sup><small>6</small></sup>  Ne, opačina ne izbija iz zemlje, nit' nevolja iz tla može nići sama, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  nego čovjek rađa muku i nevolju kao što let orlov teži u visinu. </p>
<p id="v8"><sup><small>8</small></sup>  Al' ja bih se ipak Bogu utekao i pred njime stvar bih svoju razložio. </p>
<p id="v9"><sup><small>9</small></sup>  Nedokučiva on djela silna stvori, čudesa koja se izbrojit' ne mogu. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  On kišom rosi po svem licu zemljinu i vodu šalje da nam polja natapa. </p>
<p id="v11"><sup><small>11</small></sup>  Da bi ponižene visoko digao, da bi ojađene srećom obdario, </p>
<p id="v12"><sup><small>12</small></sup>  redom ruši ono što lukavci smisle, što god započeli, on im izjalovi. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  On hvata mudre u njihovu lukavstvu, naume spletkara obraća u ništa. </p>
<p id="v14"><sup><small>14</small></sup>  Posred bijela dana zapadnu u tamu, pipaju u podne kao usred noći. </p>
<p id="v15"><sup><small>15</small></sup>  On iz njinih ralja izbavlja jadnika, iz silničkih ruku diže siromaha. </p>
<p id="v16"><sup><small>16</small></sup>  Tako se pokaže nada nevoljniku, i nepravda mora zatvoriti usta. </p>
<p id="v17"><sup><small>17</small></sup>  Da, blago čovjeku koga Bog odbaci! Stoga ti ne prezri karanje Svesilnog! <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  On ranjava, ali i ranu povija, udara i svojom zacjeljuje rukom. </p>
<p id="v19"><sup><small>19</small></sup>  Iz šest će nevolja tebe izbaviti, ni u sedmoj zlo te dotaknuti neće. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  U gladi, od smrti on će te spasiti, a u ratu, oštru će te otet maču. </p>
<p id="v21"><sup><small>21</small></sup>  Biču zla jezika uklonit će tebe, ispred otimača bez straha ćeš biti. </p>
<p id="v22"><sup><small>22</small></sup>  Suši i studeni ti ćeš se smijati i od divljih zvijeri strahovati nećeš. </p>
<p id="v23"><sup><small>23</small></sup>  Sklopit' ti ćeš savez s kamenjem na njivi, zvjerad divlja s tobom u miru će biti. </p>
<p id="v24"><sup><small>24</small></sup>  U šatoru svome mir ćeš uživati, dom svoj kad pohodiš netaknut će stajat. </p>
<p id="v25"><sup><small>25</small></sup>  Koljeno ćeš svoje gledat' gdje se množi i potomstvo gdje ti kao trava raste. </p>
<p id="v26"><sup><small>26</small></sup>  U grob ti ćeš leći kada budeš zreo, kao što se žito snosi kad dozori. </p>
<p id="v27"><sup><small>27</small></sup>  Sve motrismo ovo: istina je živa! zato sve za dobro svoje ti poslušaj." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/4">
          <span class="mdi mdi-arrow-left-drop-circle"></span><span class="pl-2">Job - Poglavlje 4</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/6">
          <span class="pr-2">Job - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:2 <i>Gnjev ubija glupog čovjeka</i>: <a href="/hr/The_Urantia_Book/149#p4_2">KU 149:4.2</a>. </li>
  <li id="fn2"><a href="#cite2">↑</a> 5:6 <i>Dio 2: Patnja nije od praha</i>: <a href="/hr/The_Urantia_Book/148#p5_5">KU 148:5.5</a>. </li>
  <li id="fn3"><a href="#cite3">↑</a> 5:9 <i>Čuda bez broja</i>: <a href="/hr/The_Urantia_Book/2#p1_1">KU 2:1.1</a>. </li>
  <li id="fn4"><a href="#cite4">↑</a> 5:12-13 <i>Razočarava lukave naprave</i>: <a href="/hr/The_Urantia_Book/96#p7_6">KU 96:7.6</a>. </li>
  <li id="fn5"><a href="#cite5">↑</a> 5:17-18 <i>1. dio: Ispravljanje u patnji</i>: <a href="/hr/The_Urantia_Book/148#p5_5">KU 148:5.5</a>. </li>
  <li id="fn6"><a href="#cite6">↑</a> 5:19 <i>Oslobođenje od zla</i>: <a href="/hr/The_Urantia_Book/121#p5_11">KU 121:5.11</a>. </li>
</ol>
</div>
