<!--
title: "Job - Poglavlje 18"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/17">
          <span class="mdi mdi-arrow-left-drop-circle"></span><span class="pl-2">Job - Poglavlje 17</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/19">
          <span class="pr-2">Job - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bildad iz Šuaha progovori tad i reče: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Kada kaniš obuzdat' svoje besjede? Opameti se sad da razgovaramo! </p>
<p id="v3"><sup><small>3</small></sup>  Zašto nas držiš za stoku nerazumnu, zar smo životinje u tvojim očima? </p>
<p id="v4"><sup><small>4</small></sup>  O ti, koji se od jarosti razdireš, hoćeš li da zemlja zbog tebe opusti da iz svoga mjesta iskoče pećine? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Al' ugasit će se svjetlost opakoga, i neće mu sjati plamen na ognjištu. </p>
<p id="v6"><sup><small>6</small></sup>  Potamnjet će svjetlo u njegovu šatoru i nad njime će se utrnut' svjetiljka. </p>
<p id="v7"><sup><small>7</small></sup>  Krepki mu koraci postaju sputani, o vlastite on se spotiče namjere. </p>
<p id="v8"><sup><small>8</small></sup>  Jer njegove noge vode ga u zamku, i evo ga gdje već korača po mreži. </p>
<p id="v9"><sup><small>9</small></sup>  Tanka mu je zamka nogu uhvatila, i evo, užeta čvrsto ga pritežu. </p>
<p id="v10"><sup><small>10</small></sup>  Njega vreba omča skrivena na zemlji, njega čeka klopka putem kojim hodi. </p>
<p id="v11"><sup><small>11</small></sup>  Odasvuda strahovi ga prepadaju, ustopice sveudilj ga proganjaju. </p>
<p id="v12"><sup><small>12</small></sup>  Glad je požderala svu snagu njegovu, nesreća je uvijek o njegovu boku. </p>
<p id="v13"><sup><small>13</small></sup>  Boleština kobna kožu mu razjeda, prvenac mu smrti nagriza udove. </p>
<p id="v14"><sup><small>14</small></sup>  Njega izvlače iz šatora njegova da bi ga odveli vladaru strahota. </p>
<p id="v15"><sup><small>15</small></sup>  U njegovu stanu tuđinac stanuje, po njegovu domu prosipaju sumpor. </p>
<p id="v16"><sup><small>16</small></sup>  Odozdo se suši njegovo korijenje, a odozgo grane sve mu redom sahnu. </p>
<p id="v17"><sup><small>17</small></sup>  Spomen će se njegov zatrti na zemlji, njegovo se ime s lica zemlje briše. </p>
<p id="v18"><sup><small>18</small></sup>  Iz svjetlosti njega u tminu tjeraju, izagnat' ga hoće iz kruga zemaljskog. </p>
<p id="v19"><sup><small>19</small></sup>  U rodu mu nema roda ni poroda, nit' preživjela na njegovu ognjištu. </p>
<p id="v20"><sup><small>20</small></sup>  Sudba je njegova Zapad osupnula, i čitav je Istok obuzela strepnja. </p>
<p id="v21"><sup><small>21</small></sup>  Evo, takav usud snalazi zlikovca i dom onog koji ne priznaje Boga." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/17">
          <span class="mdi mdi-arrow-left-drop-circle"></span><span class="pl-2">Job - Poglavlje 17</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/19">
          <span class="pr-2">Job - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:1-21 <i>Bildad ogorčen</i>: <a href="/hr/The_Urantia_Book/148#p6_9">KU 148:6.9</a>. </li>
  <li id="fn2"><a href="#cite2">↑</a> 18:4 <i>Čovjek kida sebe u bijesu</i>: <a href="/hr/The_Urantia_Book/149#p4_2">KU 149:4.2</a>. </li>
</ol>
</div>
