<!--
title: "Job - Poglavlje 41"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/40">
          <span class="mdi mdi-arrow-left-drop-circle"></span><span class="pl-2">Job - Poglavlje 40</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/42">
          <span class="pr-2">Job - Poglavlje 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (40:25) Zar loviš Levijatana udicom? Zar ćeš mu jezik zažvalit' užetom? </p>
<p id="v2"><sup><small>2</small></sup>  (40:26) Zar mu nozdrve trskom probost' možeš ili mu kukom probiti vilicu? </p>
<p id="v3"><sup><small>3</small></sup>  (40:27) Hoće li te on preklinjat' za milost, hoće li s tobom blago govoriti? </p>
<p id="v4"><sup><small>4</small></sup>  (40:28) I zar će s tobom savez on sklopiti da sveg života tebi sluga bude? </p>
<p id="v5"><sup><small>5</small></sup>  (40:29) Hoćeš li se s njim k'o s pticom poigrat' i vezat' ga da kćeri razveseliš? </p>
<p id="v6"><sup><small>6</small></sup>  (40:30) Hoće li se za nj cjenkati ribari, među sobom podijelit' ga trgovci? </p>
<p id="v7"><sup><small>7</small></sup>  (40:31) Možeš li kopljem njemu kožu izbost ili glavu mu probiti ostima? </p>
<p id="v8"><sup><small>8</small></sup>  (40:32) Podigni de ruku svoju na njega: za boj se spremi - bit će ti posljednji! </p>
<p id="v9"><sup><small>9</small></sup>  (41:1) Zalud je nadu u njega gojiti, na pogled njegov čovjek već pogiba. </p>
<p id="v10"><sup><small>10</small></sup>  (41:2) Junaka nema da njega razdraži, tko će mu se u lice suprotstavit'? </p>
<p id="v11"><sup><small>11</small></sup>  (41:3) Tko se sukobi s njim i živ ostade? Pod nebesima tog čovjeka nema! </p>
<p id="v12"><sup><small>12</small></sup>  (41:4) Prešutjet neću njegove udove, ni silnu snagu, ni ljepotu stasa. </p>
<p id="v13"><sup><small>13</small></sup>  (41:5) Tko mu smije razodjenut' odjeću, tko li kroz dvostruk prodrijeti mu oklop? </p>
<p id="v14"><sup><small>14</small></sup>  (41:6) Tko će mu ralje rastvorit' dvokrilne kad strah vlada oko zubi njegovih? </p>
<p id="v15"><sup><small>15</small></sup>  (41:7) Hrbat mu je od ljuskavih štitova, zapečaćenih pečatom kamenim. </p>
<p id="v16"><sup><small>16</small></sup>  (41:8) Jedni uz druge tako se sljubiše da među njima dah ne bi prošao. </p>
<p id="v17"><sup><small>17</small></sup>  (41:9) Tako su čvrsto slijepljeni zajedno: priljubljeni, razdvojit' se ne mogu. </p>
<p id="v18"><sup><small>18</small></sup>  (41:10) Kad kihne, svjetlost iz njega zapršti, poput zorinih vjeđa oči su mu. </p>
<p id="v19"><sup><small>19</small></sup>  (41:11) Zublje plamsaju iz njegovih ralja, iskre ognjene iz njih se prosiplju. </p>
<p id="v20"><sup><small>20</small></sup>  (41:12) Iz nozdrva mu sukljaju dimovi kao iz kotla što kipi na vatri. </p>
<p id="v21"><sup><small>21</small></sup>  (41:13) Dah bi njegov zapalio ugljevlje, jer mu iz ralja plamenovi suču. </p>
<p id="v22"><sup><small>22</small></sup>  (41:14) U šiji leži sva snaga njegova, a ispred njega užas se prostire. </p>
<p id="v23"><sup><small>23</small></sup>  (41:15) Kad se ispravi, zastrepe valovi i prema morskoj uzmiču pučini. </p>
<p id="v24"><sup><small>24</small></sup>  (41:16) Poput pećine srce mu je tvrdo, poput mlinskoga kamena otporno. </p>
<p id="v25"><sup><small>25</small></sup>  (41:17) Pregibi tusta mesa srasli su mu, čvrsti su kao da su saliveni. </p>
<p id="v26"><sup><small>26</small></sup>  (41:18) Zgodi li ga mač, od njeg se odbije, tako i koplje, sulica i strijela. </p>
<p id="v27"><sup><small>27</small></sup>  (41:19) Poput slame je za njega željezo, mjed je k'o drvo iscrvotočeno. </p>
<p id="v28"><sup><small>28</small></sup>  (41:20) On ne uzmiče od strelice s luka, stijenje iz praćke na nj k'o pljeva pada. </p>
<p id="v29"><sup><small>29</small></sup>  (41:21) K'o slamčica je toljaga za njega, koplju se smije kad zazviždi nad njim. </p>
<p id="v30"><sup><small>30</small></sup>  (41:22) Crepovlje oštro ima na trbuhu i blato njime ore k'o drljačom. </p>
<p id="v31"><sup><small>31</small></sup>  (41:23) Pod njim vrtlog sav k'o lonac uskipi, uspjeni more k'o pomast u kotlu. </p>
<p id="v32"><sup><small>32</small></sup>  (41:24) Za sobom svijetlu ostavlja on brazdu, regbi, bijelo runo bezdan prekriva. </p>
<p id="v33"><sup><small>33</small></sup>  (41:25) Ništa slično na zemlji ne postoji i niti je tko tako neustrašiv. <sup id="cite1"><a href="#fn1">[1]</a></sup></p>
<p id="v34"><sup><small>34</small></sup>  (41:26) I na najviše on s visoka gleda, kralj je svakome, i najponosnijim." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/40">
          <span class="mdi mdi-arrow-left-drop-circle"></span><span class="pl-2">Job - Poglavlje 40</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/42">
          <span class="pr-2">Job - Poglavlje 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 41:33 <i>Bog je lišen straha</i>: <a href="/hr/The_Urantia_Book/2#p1_2">KU 2:1.2</a>. </li>
</ol>
</div>
