<!--
title: "Job - Poglavlje 30"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/29">
          <span class="mdi mdi-arrow-left-drop-circle"></span><span class="pl-2">Job - Poglavlje 29</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/31">
          <span class="pr-2">Job - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "A sada, gle, podruguju se mnome  ljudi po ljetima mlađi od mene kojih oce ne bih bio metnuo ni s ovčarskim psima stada svojega. </p>
<p id="v2"><sup><small>2</small></sup>  Ta što će mi jakost ruku njihovih kad im muževna ponestane snaga ispijena glađu i oskudicom. </p>
<p id="v3"><sup><small>3</small></sup>  Glodali su u pustinji korijenje i čestar opustjelih ruševina. </p>
<p id="v4"><sup><small>4</small></sup>  Lobodu su i s grmlja lišće brali, kao kruh jeli korijenje žukino. </p>
<p id="v5"><sup><small>5</small></sup>  Od društva ljudskog oni su prognani, za njima viču k'o za lopovima. </p>
<p id="v6"><sup><small>6</small></sup>  Živjeli su po strašnim jarugama, po spiljama i u raspuklinama. </p>
<p id="v7"><sup><small>7</small></sup>  Urlik im se iz šikarja dizao; po trnjacima ležahu stisnuti. </p>
<p id="v8"><sup><small>8</small></sup>  Sinovi bezvrijednih, soj bezimenih, bičevima su iz zemlje prognani. </p>
<p id="v9"><sup><small>9</small></sup>  Rugalicom sam postao takvima i njima sada služim kao priča! </p>
<p id="v10"><sup><small>10</small></sup>  Gnušaju me se i bježe od mene, ne ustežu se pljunut' mi u lice. </p>
<p id="v11"><sup><small>11</small></sup>  I jer On luk mi slomi i satrije me, iz usta svojih izbaciše uzdu. </p>
<p id="v12"><sup><small>12</small></sup>  S desne moje strane rulja ustaje, noge moje u bijeg oni tjeraju, put propasti prema meni nasiplju. </p>
<p id="v13"><sup><small>13</small></sup>  Stazu mi ruše da bi me satrli, napadaju i ne brani im nitko, </p>
<p id="v14"><sup><small>14</small></sup>  prolomom oni širokim naviru i kotrljaju se poput oluje. </p>
<p id="v15"><sup><small>15</small></sup>  Strahote sve se okreću na mene, mojeg ugleda kao vjetra nesta, poput oblaka iščeznu spasenje. </p>
<p id="v16"><sup><small>16</small></sup>  Duša se moja rasipa u meni, dani nevolje na me se srušili. </p>
<p id="v17"><sup><small>17</small></sup>  Noću probada bolest kosti moje, ne počivaju boli što me glođu. </p>
<p id="v18"><sup><small>18</small></sup>  Muka mi je i halju nagrdila i stegla me k'o ovratnik odjeće. </p>
<p id="v19"><sup><small>19</small></sup>  U blato me je oborila dolje, gle, postao sam k'o prah i pepeo. </p>
<p id="v20"><sup><small>20</small></sup>  K Tebi vičem, al' Ti ne odgovaraš; pred Tobom stojim, al' Ti i ne mariš. </p>
<p id="v21"><sup><small>21</small></sup>  Prema meni postao si okrutan; rukom preteškom na me se obaraš. </p>
<p id="v22"><sup><small>22</small></sup>  U vihor me dižeš, nosiš me njime, u vrtlogu me olujnom kovitlaš. </p>
<p id="v23"><sup><small>23</small></sup>  Da, znadem da si me smrti predao, saborištu zajedničkom svih živih. </p>
<p id="v24"><sup><small>24</small></sup>  Al' ne pruža li ruku utopljenik, ne viče li kad padne u nevolju? </p>
<p id="v25"><sup><small>25</small></sup>  Ne zaplakah li nad nevoljnicima, ne sažalje mi duša siromaha? </p>
<p id="v26"><sup><small>26</small></sup>  Sreći se nadah, a dođe nesreća; svjetlost čekah, a gle, zavi me tama. </p>
<p id="v27"><sup><small>27</small></sup>  Utroba vri u meni bez prestanka, svaki dan nove patnje mi donosi. </p>
<p id="v28"><sup><small>28</small></sup>  Smrknut idem, al' nitko me ne tješi; ustajem u zboru - da bih kriknuo. </p>
<p id="v29"><sup><small>29</small></sup>  Sa šakalima sam se zbratimio i nojevima postao sam drugom. </p>
<p id="v30"><sup><small>30</small></sup>  Na meni sva je koža pocrnjela, i kosti mi je sažgala ognjica. </p>
<p id="v31"><sup><small>31</small></sup>  Tužaljka mi je ugodila harfu, svirala mi glas narikača ima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/29">
          <span class="mdi mdi-arrow-left-drop-circle"></span><span class="pl-2">Job - Poglavlje 29</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/31">
          <span class="pr-2">Job - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
