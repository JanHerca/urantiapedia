<!--
title: "Job - Poglavlje 21"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/20">
          <span class="mdi mdi-arrow-left-drop-circle"></span><span class="pl-2">Job - Poglavlje 20</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/22">
          <span class="pr-2">Job - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job progovori i reče: </p>
<p id="v2"><sup><small>2</small></sup>  "Slušajte, slušajte dobro što ću reći, utjehu mi takvu barem udijelite. </p>
<p id="v3"><sup><small>3</small></sup>  Otrpite da riječ jednu ja izrečem, kad završim, tad se rugajte slobodno. </p>
<p id="v4"><sup><small>4</small></sup>  Zar protiv čovjeka dižem ja optužbu? Kako da strpljenje onda ne izgubim? </p>
<p id="v5"><sup><small>5</small></sup>  Pogledajte na me: užas će vas spopast', rukom ćete svoja zakloniti usta; </p>
<p id="v6"><sup><small>6</small></sup>  pomislim li na to, prestravim se i sam i čitavim svojim tad protrnem tijelom. </p>
<p id="v7"><sup><small>7</small></sup>  Zašto na životu ostaju zlikovci i, što su stariji, moćniji bivaju? </p>
<p id="v8"><sup><small>8</small></sup>  Potomstvo njihovo s njima napreduje a izdanci im se množe pred očima. </p>
<p id="v9"><sup><small>9</small></sup>  Strah nikakav kuće njihove ne mori i šiba ih Božja ostavlja na miru. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Njihovi bikovi plode pouzdano, krave im se tele i ne jalove se. </p>
<p id="v11"><sup><small>11</small></sup>  K'o jagnjad djeca im slobodno skakuću, veselo igraju njihovi sinovi. </p>
<p id="v12"><sup><small>12</small></sup>  Oni pjevaju uz harfe i bubnjeve i vesele se uz zvukove svirale. </p>
<p id="v13"><sup><small>13</small></sup>  Dane svoje završavaju u sreći, u Podzemlje oni silaze spokojno. </p>
<p id="v14"><sup><small>14</small></sup>  A govorili su Bogu: 'Ostavi nas, ne želimo znati za tvoje putove! </p>
<p id="v15"><sup><small>15</small></sup>  TÓa tko je Svesilni da njemu služimo i kakva nam korist da ga zazivamo?' </p>
<p id="v16"><sup><small>16</small></sup>  Zar svoju sreću u ruci ne imahu, makar do Njega ne drže ništa oni? <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Zar se luč opakog kada ugasila? Zar se na njega oborila nesreća? Zar mu u gnjevu svom On skroji sudbinu? </p>
<p id="v18"><sup><small>18</small></sup>  Zar je kao slama na vjetru postao, kao pljeva koju vihor svud raznosi? </p>
<p id="v19"><sup><small>19</small></sup>  Hoće l' ga kaznit' Bog u njegovoj djeci? Ne, njega nek' kazni da sam to osjeti! </p>
<p id="v20"><sup><small>20</small></sup>  Vlastitim očima nek' rasap svoj vidi, neka se napije srdžbe Svesilnoga! </p>
<p id="v21"><sup><small>21</small></sup>  TÓa što poslije smrti on za dom svoj mari kad će se presjeć' niz njegovih mjeseci? </p>
<p id="v22"><sup><small>22</small></sup>  Ali tko će Boga učiti mudrosti, njega koji sudi najvišim bićima? </p>
<p id="v23"><sup><small>23</small></sup>  Jedan umire u punom blagostanju, bez briga ikakvih, u potpunom miru, </p>
<p id="v24"><sup><small>24</small></sup>  bokova od pretiline otežalih i kostiju sočne moždine prepunih. </p>
<p id="v25"><sup><small>25</small></sup>  A drugi umire s gorčinom u duši, nikad nikakve ne okusivši sreće. </p>
<p id="v26"><sup><small>26</small></sup>  Obojica leže zajedno u prahu, crvi ih jednako prekrivaju oba. </p>
<p id="v27"><sup><small>27</small></sup>  O, znam dobro kakve vaše su namjere, kakve zlosti protiv mene vi snujete. </p>
<p id="v28"><sup><small>28</small></sup>  Jer pitate: 'Gdje je kuća plemićeva, šator u kojem stanovahu opaki?' </p>
<p id="v29"><sup><small>29</small></sup>  Niste li na cesti putnike pitali, zar njihovo svjedočanstvo ne primate: </p>
<p id="v30"><sup><small>30</small></sup>  'Opaki je u dan nesreće pošteđen i u dan Božje jarosti veseo je.' </p>
<p id="v31"><sup><small>31</small></sup>  Al' na postupcima tko će mu predbacit' i tko će mu vratit' što je počinio? </p>
<p id="v32"><sup><small>32</small></sup>  A kad ga na kraju na groblje odnesu, na grobni mu humak postavljaju stražu. </p>
<p id="v33"><sup><small>33</small></sup>  Lake su mu grude zemlje u dolini dok za njime ide čitavo pučanstvo. </p>
<p id="v34"><sup><small>34</small></sup>  O, kako su vaše utjehe isprazne! Kakva su prijevara vaši odgovori!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/20">
          <span class="mdi mdi-arrow-left-drop-circle"></span><span class="pl-2">Job - Poglavlje 20</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/22">
          <span class="pr-2">Job - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:9 <i>Spašeni od straha</i>: <a href="/hr/The_Urantia_Book/95#p4_3">KU 95:4.3</a>. </li>
  <li id="fn2"><a href="#cite2">↑</a> 21:16-21 <i>Job se obraća Bogu</i>: <a href="/hr/The_Urantia_Book/148#p6_9">KU 148:6.9</a>. </li>
</ol>
</div>
