<!--
title: "Job - Poglavlje 22"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/21">
          <span class="mdi mdi-arrow-left-drop-circle"></span><span class="pl-2">Job - Poglavlje 21</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/23">
          <span class="pr-2">Job - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Elifaz Temanac progovori tad i reče: </p>
<p id="v2"><sup><small>2</small></sup>  "Zar Bogu koristan može biti čovjek? TÓa tko je mudar, sebi samom koristi. </p>
<p id="v3"><sup><small>3</small></sup>  Zar je Svesilnom milost što si pravedan i zar mu je dobit što si neporočan? </p>
<p id="v4"><sup><small>4</small></sup>  Ili te zbog tvoje pobožnosti kara i zato se hoće s tobom parničiti? </p>
<p id="v5"><sup><small>5</small></sup>  Nije l' to zbog zloće tvoje prevelike i zbog bezakonja kojim broja nema? </p>
<p id="v6"><sup><small>6</small></sup>  Od braće si brao nizašto zaloge i s golih si ljudi svlačio haljine; </p>
<p id="v7"><sup><small>7</small></sup>  ti nisi žednoga vodom napojio, uskraćivao si kruh izgladnjelima; </p>
<p id="v8"><sup><small>8</small></sup>  otimao si od siromaha zemlju da bi na njoj svog nastanio ljubimca; </p>
<p id="v9"><sup><small>9</small></sup>  puštao si praznih ruku udovice i siročadi si satirao ruku. </p>
<p id="v10"><sup><small>10</small></sup>  Eto zašto tebe mreže sad sapinju, zašto te strahovi muče iznenadni. </p>
<p id="v11"><sup><small>11</small></sup>  Svjetlost ti mrak posta i ništa ne vidiš, vode su duboke tebe potopile. </p>
<p id="v12"><sup><small>12</small></sup>  Zar Bog nije u visini nebeskoj i zar zvijezdama tjeme on ne vidi? <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ali ti kažeš: 'Što Bog može znati? Kroz oblak tmasti zar što razabire? </p>
<p id="v14"><sup><small>14</small></sup>  Oblaci pogled njegov zaklanjaju, i rubom kruga on hoda nebeskog.' </p>
<p id="v15"><sup><small>15</small></sup>  TÓa kaniš li se drevnog držat' puta kojim su išli ljudi nepravedni? </p>
<p id="v16"><sup><small>16</small></sup>  Prije vremena nestadoše oni, bujica im je temelje raznijela. </p>
<p id="v17"><sup><small>17</small></sup>  Zborahu Bogu: 'Nas se ti ostavi! Što nam Svesilni učiniti može?' </p>
<p id="v18"><sup><small>18</small></sup>  A on im je dom punio dobrima makar do njega ne držahu ništa. </p>
<p id="v19"><sup><small>19</small></sup>  Videć' im propast, klikću pravednici, neporočni se njima izruguju: </p>
<p id="v20"><sup><small>20</small></sup>  'Gle, propadoše protivnici naši, što od njih osta, vatra im proždrije!" </p>
<p id="v21"><sup><small>21</small></sup>  S Bogom ti se sprijatelji i pomiri, i vraćena će ti opet biti sreća. </p>
<p id="v22"><sup><small>22</small></sup>  Ded prihvati Zakon iz njegovih usta, u srce svoje riječ njegovu usadi. </p>
<p id="v23"><sup><small>23</small></sup>  Ako se raskajan vratiš Svesilnome i nepravdu iz svog šatora odstraniš, </p>
<p id="v24"><sup><small>24</small></sup>  tad ćeš odbaciti zlato u prašinu i ofirsko blago u šljunak potočni. </p>
<p id="v25"><sup><small>25</small></sup>  Svesilni će postat' tvoje suho zlato, on će biti tvoje gomile srebrene. </p>
<p id="v26"><sup><small>26</small></sup>  Da, Svesilni bit će tvoje radovanje, i lice ćeš k Bogu dizati slobodno. </p>
<p id="v27"><sup><small>27</small></sup>  Molit ćeš mu se, i uslišat će tebe, ispunit ćeš što si mu zavjetovao. </p>
<p id="v28"><sup><small>28</small></sup>  Što god poduzeo, sve će ti uspjeti, i putove će ti obasjavat' svjetlost. </p>
<p id="v29"><sup><small>29</small></sup>  Jer, on ponizuje ponos oholima, dok u pomoć smjernim očima pritječe. </p>
<p id="v30"><sup><small>30</small></sup>  Iz nevolje on izbavlja nevinoga; i tebe će spasit' tvoje čiste ruke." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/21">
          <span class="mdi mdi-arrow-left-drop-circle"></span><span class="pl-2">Job - Poglavlje 21</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/23">
          <span class="pr-2">Job - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:12-14 <i>Tamna gravitacijska tijela</i>: <a href="/hr/The_Urantia_Book/14#p1_7">KU 14:1.7</a>. </li>
</ol>
</div>
