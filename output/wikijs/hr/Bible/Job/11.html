<!--
title: "Job - Poglavlje 11"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/10">
          <span class="mdi mdi-arrow-left-drop-circle"></span><span class="pl-2">Job - Poglavlje 10</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/12">
          <span class="pr-2">Job - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sofar iz Naama progovori tad i reče: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Zar na riječi mnoge da se ne odvrati? Zar će se brbljavac još i opravdati? </p>
<p id="v3"><sup><small>3</small></sup>  Zar će tvoje trice ušutkati ljude, zar će ruganje ostat' neizrugano? </p>
<p id="v4"><sup><small>4</small></sup>  Rekao si: 'Nauk moj je neporočan, u očima tvojim čist sam i bez ljage.' </p>
<p id="v5"><sup><small>5</small></sup>  Ali kada bi Bog htio progovorit' i otvorit usta da ti odgovori </p>
<p id="v6"><sup><small>6</small></sup>  kada bi ti tajne mudrosti otkrio koje um nijedan ne može doumit', znao bi da ti za grijehe račun ište. </p>
<p id="v7"><sup><small>7</small></sup>  Možeš li dubine Božje proniknuti, dokučiti savršenstvo Svesilnoga? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Od neba je više: što još da učiniš? Od Šeola dublje: što još da mudruješ? </p>
<p id="v9"><sup><small>9</small></sup>  Duže je od zemlje - šire je od mora! </p>
<p id="v10"><sup><small>10</small></sup>  Ako se povuče, ako te pograbi, ako na sud preda, tko će mu braniti? </p>
<p id="v11"><sup><small>11</small></sup>  Jer on u čovjeku prozire prijevaru, vidi opačinu ako i ne gleda. </p>
<p id="v12"><sup><small>12</small></sup>  Čovjek se bezuman obraća k pameti i divlji magarac uzdi se pokori. </p>
<p id="v13"><sup><small>13</small></sup>  Ako li srce svoje ti uspraviš i ruke svoje pružiš prema njemu, </p>
<p id="v14"><sup><small>14</small></sup>  ako li zloću iz ruku odbaciš i u šatoru svom ne daš zlu stana, </p>
<p id="v15"><sup><small>15</small></sup>  čisto ćeš čelo moći tad podići, čvrst ćeš biti i bojati se nećeš. </p>
<p id="v16"><sup><small>16</small></sup>  Svojih se kušnja nećeš sjećat' više kao ni vode koja je protekla. </p>
<p id="v17"><sup><small>17</small></sup>  Jasnije će tvoj život sjat' no podne, tmina će se obratit' u svanuće. </p>
<p id="v18"><sup><small>18</small></sup>  U uzdanju svom živjet ćeš sigurno i zaštićen počivat ćeš u miru. </p>
<p id="v19"><sup><small>19</small></sup>  Kad legneš, nitko te buniti neće; mnogi će tvoju tražiti naklonost. </p>
<p id="v20"><sup><small>20</small></sup>  A zlikovcima ugasnut će oči, neće im više biti utočišta: izdahnut', bit će jedina im nada." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/10">
          <span class="mdi mdi-arrow-left-drop-circle"></span><span class="pl-2">Job - Poglavlje 10</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/12">
          <span class="pr-2">Job - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:1-20 <i>Zofar, treći prijatelj</i>: <a href="/hr/The_Urantia_Book/148#p6_8">KU 148:6.8</a>. </li>
  <li id="fn2"><a href="#cite2">↑</a> 11:7 <i>1. dio: Možete li pronaći Boga</i>: <a href="/hr/The_Urantia_Book/96#p6_4">KU 96:6.4</a>. </li>
</ol>
</div>
