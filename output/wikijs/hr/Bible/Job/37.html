<!--
title: "Job - Poglavlje 37"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/36">
          <span class="mdi mdi-arrow-left-drop-circle"></span><span class="pl-2">Job - Poglavlje 36</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/38">
          <span class="pr-2">Job - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da, od toga i moje srce drhti i s mjesta svoga iskočiti hoće. </p>
<p id="v2"><sup><small>2</small></sup>  Čujte, čujte gromor glasa njegova, tutnjavu što mu iz usta izlazi. </p>
<p id="v3"><sup><small>3</small></sup>  Gle, munja lijeće preko cijelog neba - i sijevne blijesak s kraja na kraj zemlje - </p>
<p id="v4"><sup><small>4</small></sup>  iza nje silan jedan glas se ori: to On gromori glasom veličajnim. Munje mu lete, nitko ih ne priječi, tek što mu je glas jednom odjeknuo. </p>
<p id="v5"><sup><small>5</small></sup>  Da, Bog gromori glasom veličajnim, djela velebna, neshvatljiva stvara. </p>
<p id="v6"><sup><small>6</small></sup>  Kad snijegu kaže: 'Zasniježi po zemlji!' i pljuskovima: 'Zapljuštite silno!' </p>
<p id="v7"><sup><small>7</small></sup>  svakom čovjeku zapečati ruke da svi njegovo upoznaju djelo. </p>
<p id="v8"><sup><small>8</small></sup>  U brlog se tad zvijeri sve uvuku i na svojem se šćućure ležaju. </p>
<p id="v9"><sup><small>9</small></sup>  S južne se strane podiže oluja, a studen vjetri sjeverni donose. </p>
<p id="v10"><sup><small>10</small></sup>  Već led od daha Božjega nastaje i vodena se kruti površina. </p>
<p id="v11"><sup><small>11</small></sup>  I opet vodom puni on oblake, i sijevat' stanu oblaci munjama; </p>
<p id="v12"><sup><small>12</small></sup>  kruže posvuda po volji njegovoj, što im naloži, to će izvršiti na licu cijelog kruga zemaljskoga. </p>
<p id="v13"><sup><small>13</small></sup>  Šalje ih - ili da kazni narode, ili da ih milosrđem obdari. </p>
<p id="v14"><sup><small>14</small></sup>  Poslušaj ovo, Jobe, umiri se i promotri djela Božja čudesna. </p>
<p id="v15"><sup><small>15</small></sup>  Znaš li kako Bog njima zapovijeda, kako munju iz oblaka svog pušta? </p>
<p id="v16"><sup><small>16</small></sup>  Znaš li o čem vise gore oblaci? Čudesna to su znanja savršenog. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Kako ti gore od žege haljine u južnom vjetru kad zemlja obamre? </p>
<p id="v18"><sup><small>18</small></sup>  Zar si nebesa s njim ti razapeo, čvrsta poput ogledala livenog? </p>
<p id="v19"><sup><small>19</small></sup>  DÓe naputi me što da mu kažemo: zbog tmine se ne snalazimo više. </p>
<p id="v20"><sup><small>20</small></sup>  Zar ćeš mu reći: 'Hoću govoriti'? Ili na propast vlastitu pristati? </p>
<p id="v21"><sup><small>21</small></sup>  Tko, dakle, može u svjetlost gledati na nebesima što se sja blistavo kada oblake rastjeraju vjetri? </p>
<p id="v22"><sup><small>22</small></sup>  Sa sjevera k'o zlato je bljesnulo: veličanstvom strašnim Bog se odjenu! </p>
<p id="v23"><sup><small>23</small></sup>  Da, Svesilnog doseći ne možemo, neizmjeran je u moći i sudu, velik u pravdi, nikog on ne tlači. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Zato ljudi svi neka ga se boje! Na mudrost oholu on i ne gleda!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/36">
          <span class="mdi mdi-arrow-left-drop-circle"></span><span class="pl-2">Job - Poglavlje 36</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/38">
          <span class="pr-2">Job - Poglavlje 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 37:16 <i># 1 Savršen u znanju</i>: <a href="/hr/The_Urantia_Book/3#p3_1">KU 3:3.1</a>.  <i>Onaj koji uravnotežuje oblake</i>: <a href="/hr/The_Urantia_Book/3#p3_1">KU 3:3.1</a>. </li>
  <li id="fn2"><a href="#cite2">↑</a> 37:23 <i>Dio 1: Dodirivanje beskonačnog</i>: <a href="/hr/The_Urantia_Book/2#p1_1">KU 2:1.1</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Dio 3: Dodirivanje Svemogućeg</i>: <a href="/hr/The_Urantia_Book/96#p6_4">KU 96:6.4</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Bog moći, suda,</i>: <a href="/hr/The_Urantia_Book/96#p6_3">KU 96:6.3</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>. </li>
</ol>
</div>
