<!--
title: "Job - Poglavlje 31"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/30">
          <span class="mdi mdi-arrow-left-drop-circle"></span><span class="pl-2">Job - Poglavlje 30</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/32">
          <span class="pr-2">Job - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sa svojim očima savez sam sklopio  da pogledat neću nijednu djevicu. </p>
<p id="v2"><sup><small>2</small></sup>  A što mi je Bog odozgo dosudio, kakva mi je baština od Svesilnoga? </p>
<p id="v3"><sup><small>3</small></sup>  TÓa nije li nesreća za opakoga, a nevolja za one koji zlo čine? </p>
<p id="v4"><sup><small>4</small></sup>  Ne proniče li on sve moje putove, ne prebraja li on sve moje korake? </p>
<p id="v5"><sup><small>5</small></sup>  Zar sam ikad u društvu laži hodio, zar mi je noga k prijevari hitjela? </p>
<p id="v6"><sup><small>6</small></sup>  Nek' me na ispravnoj mjeri Bog izmjeri pa će uvidjeti neporočnost moju! </p>
<p id="v7"><sup><small>7</small></sup>  Ako mi je korak s puta kad zašao, ako mi se srce za okom povelo, ako mi je ljaga ruke okaljala, </p>
<p id="v8"><sup><small>8</small></sup>  neka drugi jede što sam posijao, neka sve moje iskorijene izdanke! </p>
<p id="v9"><sup><small>9</small></sup>  Ako mi zavede srce žena neka, ako za vratima svog bližnjeg kad vrebah, </p>
<p id="v10"><sup><small>10</small></sup>  neka moja žena drugom mlin okreće, neka s drugim svoju podijeli postelju! </p>
<p id="v11"><sup><small>11</small></sup>  Djelo bestidno time bih počinio, zločin kojem pravda treba da presudi, </p>
<p id="v12"><sup><small>12</small></sup>  užego vatru što žeže do Propasti i što bi svu moju sažgala ljetinu. </p>
<p id="v13"><sup><small>13</small></sup>  Ako kada prezreh pravo sluge svoga il' služavke, sa mnom kad su se parbili, </p>
<p id="v14"><sup><small>14</small></sup>  što ću učiniti kada Bog ustane? Što ću odvratit' kad račun zatraži? </p>
<p id="v15"><sup><small>15</small></sup>  Zar nas oba on ne stvori u utrobi i jednako sazda u krilu majčinu? </p>
<p id="v16"><sup><small>16</small></sup>  Ogluših li se na molbe siromaha ili rasplakah oči udovičine? </p>
<p id="v17"><sup><small>17</small></sup>  Jesam li kada sam svoj jeo zalogaj a da ga nisam sa sirotom dijelio? </p>
<p id="v18"><sup><small>18</small></sup>  TÓa od mladosti k'o otac sam mu bio, vodio sam ga od krila materina! </p>
<p id="v19"><sup><small>19</small></sup>  Zar sam beskućnika vidio bez odjeće ili siromaha kog bez pokrivača </p>
<p id="v20"><sup><small>20</small></sup>  a da mu bedra ne blagosloviše mene kad se runom mojih ovaca ogrija? </p>
<p id="v21"><sup><small>21</small></sup>  Ako sam ruku na nevina podigao znajuć' da mi je na vratima branitelj, </p>
<p id="v22"><sup><small>22</small></sup>  nek' se rame moje od pleća odvali i neka mi ruka od lakta otpadne! </p>
<p id="v23"><sup><small>23</small></sup>  Jer strahote Božje na mene bi pale, njegovu ne bih odolio veličanstvu. </p>
<p id="v24"><sup><small>24</small></sup>  Zar sam u zlato pouzdanje stavio i rekao zlatu: 'Sigurnosti moja!' </p>
<p id="v25"><sup><small>25</small></sup>  Zar sam se veliku blagu radovao, bogatstvima koja su mi stekle ruke? </p>
<p id="v26"><sup><small>26</small></sup>  Zar se, gledajući sunce kako blista i kako mjesec sjajni nebom putuje, </p>
<p id="v27"><sup><small>27</small></sup>  moje srce dalo potajno zavesti da bih rukom njima poljubac poslao? </p>
<p id="v28"><sup><small>28</small></sup>  Grijeh bi to bio što za sudom vapije, jer Boga višnjega bih se odrekao. </p>
<p id="v29"><sup><small>29</small></sup>  Zar se obradovah nevolji dušmana i likovah kad ga je zlo zadesilo, </p>
<p id="v30"><sup><small>30</small></sup>  ja koji ne dadoh griješiti jeziku, proklinjući ga i želeći da umre? </p>
<p id="v31"><sup><small>31</small></sup>  Ne govorahu li ljudi mog šatora: 'TÓa koga nije on mesom nasitio'? </p>
<p id="v32"><sup><small>32</small></sup>  Nikad nije stranac vani noćivao, putniku sam svoja otvarao vrata. </p>
<p id="v33"><sup><small>33</small></sup>  Zar sam grijehe svoje ljudima tajio, zar sam u grudima skrivao krivicu </p>
<p id="v34"><sup><small>34</small></sup>  jer sam se plašio govorkanja mnoštva i strahovao od prezira plemenskog te sam mučao ne prelazeć' svoga praga? </p>
<p id="v35"><sup><small>35</small></sup>  O, kad bi koga bilo da mene sasluša! Posljednju sam svoju riječ ja izrekao: na Svesilnom je sad da mi odgovori! Nek' mi optužnicu napiše protivnik, </p>
<p id="v36"><sup><small>36</small></sup>  i ja ću je nosit' na svome ramenu, čelo ću njome k'o krunom uresit'. </p>
<p id="v37"><sup><small>37</small></sup>  Dat ću mu račun o svojim koracima i poput kneza pred njega ću stupiti." </p>
<p id="v38"><sup><small>38</small></sup>  Ako je na me zemlja moja vikala, ako su s njom brazde njezine plakale; </p>
<p id="v39"><sup><small>39</small></sup>  ako sam plodove jeo ne plativši i ako sam joj ojadio ratare, </p>
<p id="v40"><sup><small>40</small></sup>  [40a] neka mjesto žita po njoj niče korov, a mjesto ječma nek' posvud kukolj raste! [40b] Konac riječi Jobovih. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/30">
          <span class="mdi mdi-arrow-left-drop-circle"></span><span class="pl-2">Job - Poglavlje 30</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/32">
          <span class="pr-2">Job - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
