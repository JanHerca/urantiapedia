<!--
title: "Job - Poglavlje 40"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/39">
          <span class="mdi mdi-arrow-left-drop-circle"></span><span class="pl-2">Job - Poglavlje 39</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/41">
          <span class="pr-2">Job - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I Jahve se obrati Jobu i reče mu: </p>
<p id="v2"><sup><small>2</small></sup>  "Zar će se s Jakim preti još kudilac? Tužitelj Božji nek' sam odgovori!" </p>
<p id="v3"><sup><small>3</small></sup>  A Job odgovori Jahvi i reče: </p>
<p id="v4"><sup><small>4</small></sup>  "Odveć sam malen: što da odgovorim? Rukom ću svoja zatisnuti usta. </p>
<p id="v5"><sup><small>5</small></sup>  Riječ rekoh - neću više započeti; rekoh dvije - al' neću nastaviti." </p>
<p id="v6"><sup><small>6</small></sup>  Nato Jahve odgovori Jobu iz oluje i reče: </p>
<p id="v7"><sup><small>7</small></sup>  "Bokove svoje opaši k'o junak, ja ću te pitat', a ti me pouči. </p>
<p id="v8"><sup><small>8</small></sup>  Zar bi i moj sud pogaziti htio, okrivio me da sebe opravdaš? </p>
<p id="v9"><sup><small>9</small></sup>  Zar ti mišica snagu Božju ima, zar glasom grmjet' možeš poput njega? </p>
<p id="v10"><sup><small>10</small></sup>  Ogrni se sjajem i veličanstvom, dostojanstvom se odjeni i slavom. </p>
<p id="v11"><sup><small>11</small></sup>  Plani dÓe bijesom ognja jarosnoga, pogledom jednim snizi oholnika. </p>
<p id="v12"><sup><small>12</small></sup>  Ponositoga pogledaj, slomi ga, na mjestu satri svakoga zlikovca. </p>
<p id="v13"><sup><small>13</small></sup>  U zemlju sve njih zajedno zakopaj, u mračnu ih pozatvaraj tamnicu. </p>
<p id="v14"><sup><small>14</small></sup>  Tada ću i ja tebi odat' hvalu što si se svojom desnicom spasio. </p>
<p id="v15"><sup><small>15</small></sup>  A sada, dÓe promotri Behemota! Travom se hrani poput govečeta, </p>
<p id="v16"><sup><small>16</small></sup>  u bedrima je, gle, snaga njegova, a krepkost mu u mišićju trbušnom. </p>
<p id="v17"><sup><small>17</small></sup>  Poput cedra rep podignut ukruti, sva su mu stegna ispreplele žile. </p>
<p id="v18"><sup><small>18</small></sup>  Mjedene cijevi kosti su njegove, zglobovi mu od željeza kvrge. </p>
<p id="v19"><sup><small>19</small></sup>  Prvenac on je Božjega stvaranja; mačem ga je naoružao tvorac. </p>
<p id="v20"><sup><small>20</small></sup>  Gore mu danak u hrani donose i sve zvijerje što po njima se igra. </p>
<p id="v21"><sup><small>21</small></sup>  Pod lotosom on zavaljen počiva, guštik močvarni i glib kriju ga. </p>
<p id="v22"><sup><small>22</small></sup>  Sjenu mu pravi lotosovo lišće, pod vrbama on hladuje potočnim. </p>
<p id="v23"><sup><small>23</small></sup>  Nabuja li rijeka, on ne strahuje: nimalo njega ne bi zabrinulo da mu u žvale i sav Jordan jurne. </p>
<p id="v24"><sup><small>24</small></sup>  Tko bi za oči uhvatio njega i tko bi mu nos sulicom probio? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/39">
          <span class="mdi mdi-arrow-left-drop-circle"></span><span class="pl-2">Job - Poglavlje 39</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/41">
          <span class="pr-2">Job - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
