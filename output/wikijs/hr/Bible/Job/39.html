<!--
title: "Job - Poglavlje 39"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/38">
          <span class="mdi mdi-arrow-left-drop-circle"></span><span class="pl-2">Job - Poglavlje 38</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/40">
          <span class="pr-2">Job - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Znaš li kako se legu divokoze? Vidje li kako se mlade košute? </p>
<p id="v2"><sup><small>2</small></sup>  Izbroji li koliko nose mjeseci, znaš li u koje doba se omlade? </p>
<p id="v3"><sup><small>3</small></sup>  Sagnuvši se, polegu lanad svoju i breme usred pustinje odlažu, </p>
<p id="v4"><sup><small>4</small></sup>  a kad im porod ojača, poraste, ostave ga i ne vraćaju mu se. </p>
<p id="v5"><sup><small>5</small></sup>  Tko dade divljem magarcu slobodu i tko to oglav skinu njemu s glave? </p>
<p id="v6"><sup><small>6</small></sup>  U zavičaj mu dadoh ja pustinju i polja slana da ondje živuje. </p>
<p id="v7"><sup><small>7</small></sup>  Buci gradova on se podruguje i ne sluša goničevih povika. </p>
<p id="v8"><sup><small>8</small></sup>  Luta brdima, svojim pašnjacima, u potrazi za zeleni svakakvom. </p>
<p id="v9"><sup><small>9</small></sup>  Možeš li slugom učinit' bivola, zadržat' ga noć jednu za jaslama? </p>
<p id="v10"><sup><small>10</small></sup>  Možeš li njega za brazdu prikovat' da ralo vuče po docima tvojim? </p>
<p id="v11"><sup><small>11</small></sup>  Možeš li se osloniti na njega jer je njegova snaga prevelika i prepustit' mu težak svoj posao? </p>
<p id="v12"><sup><small>12</small></sup>  Misliš li tebi da će se vratiti i na gumno ti dotjerati žito? </p>
<p id="v13"><sup><small>13</small></sup>  Krilima svojim noj trepće radosno, iako krila oskudnih i perja. </p>
<p id="v14"><sup><small>14</small></sup>  On svoja jaja na zemlji ostavlja, povjerava ih pijesku da ih grije, </p>
<p id="v15"><sup><small>15</small></sup>  ne mareć' što ih zgazit' može noga ili nekakva divlja zvijer zgnječiti. </p>
<p id="v16"><sup><small>16</small></sup>  S nojićima k'o s tuđima postupa; što mu je trud zaludu, on ne mari. </p>
<p id="v17"><sup><small>17</small></sup>  Jer Bog je njega lišio pameti, nije mu dao nikakva razbora. </p>
<p id="v18"><sup><small>18</small></sup>  Ali kada na let krila raširi, tada se ruga konju i konjaniku. </p>
<p id="v19"><sup><small>19</small></sup>  Zar si ti konja obdario snagom zar si mu ti vrat grivom ukrasio? </p>
<p id="v20"><sup><small>20</small></sup>  Zar ti činiš da skače k'o skakavac, da u strah svakog nagoni hrzanjem? </p>
<p id="v21"><sup><small>21</small></sup>  Kopitom zemlju veselo raskapa, neustrašivo srlja na oružje. </p>
<p id="v22"><sup><small>22</small></sup>  Strahu se ruga, ničeg se ne boji, ni pred mačem uzmaknuti neće. </p>
<p id="v23"><sup><small>23</small></sup>  Na sapima mu zvekeće tobolac, koplje sijeva i ubojna sulica. </p>
<p id="v24"><sup><small>24</small></sup>  Bijesan i nestrpljiv guta prostore; kad rog zasvira, tko će ga zadržat': </p>
<p id="v25"><sup><small>25</small></sup>  na svaki zvuk roga on zarže: Ha! Izdaleka on ljuti boj već njuši, viku bojnu i poklič vojskovođa. </p>
<p id="v26"><sup><small>26</small></sup>  Zar po promislu tvojem lijeće soko i prema jugu krila svoja širi? </p>
<p id="v27"><sup><small>27</small></sup>  Zar se na nalog tvoj diže orao i vrh timora gnijezdo sebi vije? </p>
<p id="v28"><sup><small>28</small></sup>  Na litici on stanuje i noćÄi, na grebenima vrleti visokih. </p>
<p id="v29"><sup><small>29</small></sup>  Odatle na plijen netremice vreba, oči njegove vide nadaleko. </p>
<p id="v30"><sup><small>30</small></sup>  Krvlju se hrane njegovi orlići; gdje je ubijenih, tamo je i on." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/38">
          <span class="mdi mdi-arrow-left-drop-circle"></span><span class="pl-2">Job - Poglavlje 38</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/40">
          <span class="pr-2">Job - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
