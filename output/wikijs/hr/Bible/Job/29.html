<!--
title: "Job - Poglavlje 29"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/28">
          <span class="mdi mdi-arrow-left-drop-circle"></span><span class="pl-2">Job - Poglavlje 28</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/30">
          <span class="pr-2">Job - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job nastavi svoju besjedu i reče: </p>
<p id="v2"><sup><small>2</small></sup>  "O, da mi je prošle proživjet' mjesece, dane one kad je Bog nada mnom bdio, </p>
<p id="v3"><sup><small>3</small></sup>  kad mi je nad glavom njegov sjao žižak a kroz mrak me svjetlo njegovo vodilo, </p>
<p id="v4"><sup><small>4</small></sup>  kao u dane mojih zrelih jeseni kad s mojim stanom Bog prijateljevaše, </p>
<p id="v5"><sup><small>5</small></sup>  kada uz mene još bijaše Svesilni i moji me okruživahu dječaci, </p>
<p id="v6"><sup><small>6</small></sup>  kada mi se noge u mlijeku kupahu, a potokom ulja ključaše mi kamen! </p>
<p id="v7"><sup><small>7</small></sup>  Kada sam na vrata gradska izlazio i svoju stolicu postavljao na trg, </p>
<p id="v8"><sup><small>8</small></sup>  vidjevši me, sklanjali bi se mladići, starci bi ustavši stojeći ostali. </p>
<p id="v9"><sup><small>9</small></sup>  Razgovor bi prekidali uglednici i usta bi svoja rukom zatvarali. </p>
<p id="v10"><sup><small>10</small></sup>  Glavarima glas bi sasvim utihnuo, za nepce bi im se zalijepio jezik. </p>
<p id="v11"><sup><small>11</small></sup>  Tko god me slušao, blaženim me zvao, hvalilo me oko kad bi me vidjelo. </p>
<p id="v12"><sup><small>12</small></sup>  Jer, izbavljah bijednog kada je kukao i sirotu ostavljenu bez pomoći. </p>
<p id="v13"><sup><small>13</small></sup>  Na meni bješe blagoslov izgubljenih, srcu udovice ja veselje vraćah. </p>
<p id="v14"><sup><small>14</small></sup>  Pravdom se ja kao haljinom odjenuh, nepristranost bje mi plaštem i povezom. </p>
<p id="v15"><sup><small>15</small></sup>  Bjeh oči slijepcu i bjeh noge bogalju, </p>
<p id="v16"><sup><small>16</small></sup>  otac ubogima, zastupnik strancima. </p>
<p id="v17"><sup><small>17</small></sup>  Kršio sam zube čovjeku opaku, plijen sam čupao iz njegovih čeljusti. </p>
<p id="v18"><sup><small>18</small></sup>  Govorah: 'U svom ću izdahnuti gnijezdu, k'o palma, bezbrojne proživjevši dane.' </p>
<p id="v19"><sup><small>19</small></sup>  Korijenje se moje sve do vode pruža, na granama mojim odmara se rosa. </p>
<p id="v20"><sup><small>20</small></sup>  Pomlađivat će se svagda slava moja i luk će mi se obnavljati u ruci.' </p>
<p id="v21"><sup><small>21</small></sup>  Slušali su željno što ću im kazati i šutjeli da od mene savjet čuju. </p>
<p id="v22"><sup><small>22</small></sup>  Na riječi mi ne bi ništa dometali i besjede su mi daždile po njima. </p>
<p id="v23"><sup><small>23</small></sup>  Za mnom žudjeli su oni k'o za kišom, otvarali usta k'o za pljuskom ljetnim. </p>
<p id="v24"><sup><small>24</small></sup>  Osmijeh moj bijaše njima ohrabrenje; pazili su na vedrinu moga lica. </p>
<p id="v25"><sup><small>25</small></sup>  Njima ja sam izabirao putove, kao poglavar ja sam ih predvodio, kao kralj među svojim kad je četama kao onaj koji tješi ojađene. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/28">
          <span class="mdi mdi-arrow-left-drop-circle"></span><span class="pl-2">Job - Poglavlje 28</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/30">
          <span class="pr-2">Job - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
