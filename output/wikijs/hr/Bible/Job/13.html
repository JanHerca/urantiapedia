<!--
title: "Job - Poglavlje 13"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/12">
          <span class="mdi mdi-arrow-left-drop-circle"></span><span class="pl-2">Job - Poglavlje 12</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/14">
          <span class="pr-2">Job - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Očima svojim sve to ja vidjeh, ušima svojim čuh i razumjeh. </p>
<p id="v2"><sup><small>2</small></sup>  Sve što vi znate znadem to i ja, ni u čemu od vas gori nisam. </p>
<p id="v3"><sup><small>3</small></sup>  Zato, zborit' moram sa Svesilnim, pred Bogom svoj razlog izložiti. </p>
<p id="v4"><sup><small>4</small></sup>  Jer, kovači laži vi ste pravi, i svi ste vi zaludni liječnici! </p>
<p id="v5"><sup><small>5</small></sup>  Kada biste bar znali šutjeti, mudrost biste svoju pokazali! </p>
<p id="v6"><sup><small>6</small></sup>  Dokaze mi ipak poslušajte, razlog mojih usana počujte. </p>
<p id="v7"><sup><small>7</small></sup>  Zar zbog Boga govorite laži, zar zbog njega riječi te prijevarne? </p>
<p id="v8"><sup><small>8</small></sup>  Zar biste pristrano branit' htjeli Boga, zar biste mu htjeli biti odvjetnici? </p>
<p id="v9"><sup><small>9</small></sup>  Zar bi dobro bilo da vas on ispita? Zar biste ga obmanuli k'o čovjeka? </p>
<p id="v10"><sup><small>10</small></sup>  Kaznom preteškom on bi vas pokarao poradi potajne vaše pristranosti. </p>
<p id="v11"><sup><small>11</small></sup>  Zar vas veličanstvo njegovo ne plaši i zar vas od njega užas ne spopada? </p>
<p id="v12"><sup><small>12</small></sup>  Razlozi su vam od pepela izreke, obrana je vaša obrana od blata. </p>
<p id="v13"><sup><small>13</small></sup>  Umuknite sada! Dajte da govorim, pa neka me poslije snađe što mu drago. </p>
<p id="v14"><sup><small>14</small></sup>  Zar da meso svoje sam kidam zubima? Da svojom rukom život upropašćujem? </p>
<p id="v15"><sup><small>15</small></sup>  On me ubit' može: nade druge nemam već da pred njim svoje držanje opravdam. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  I to je već zalog mojega spasenja, jer bezbožnik preda nj ne može stupiti. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Pažljivo mi riječi poslušajte, nek' vam prodre u uši besjeda. </p>
<p id="v18"><sup><small>18</small></sup>  Gle: ja sam pripremio parnicu, jer u svoje sam pravo uvjeren. </p>
<p id="v19"><sup><small>19</small></sup>  Tko se sa mnom hoće parničiti? - Umuknut ću potom te izdahnut'. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Dvije mi molbe samo ne uskrati da se od tvog lica ne sakrivam: </p>
<p id="v21"><sup><small>21</small></sup>  digni s mene tešku svoju ruku i užasom svojim ne straši me. </p>
<p id="v22"><sup><small>22</small></sup>  Tada me pitaj, a ja ću odgovarat'; ili ja da pitam, ti da odgovaraš. </p>
<p id="v23"><sup><small>23</small></sup>  Koliko počinih prijestupa i grijeha? Prekršaj mi moj pokaži i krivicu. </p>
<p id="v24"><sup><small>24</small></sup>  Zašto lice svoje kriješ sad od mene, zašto u meni vidiš neprijatelja? </p>
<p id="v25"><sup><small>25</small></sup>  Zašto strahom mučiš list vjetrom progonjen, zašto se na suhu obaraš slamčicu? </p>
<p id="v26"><sup><small>26</small></sup>  O ti, koji mi gorke pišeš presude i teretiš mene grijesima mladosti, </p>
<p id="v27"><sup><small>27</small></sup>  koji si mi noge u klade sapeo i koji bdiš nad svakim mojim korakom i tragove stopa mojih ispituješ! </p>
<p id="v28"><sup><small>28</small></sup>  Život mi se k'o trulo drvo raspada, k'o haljina što je moljci izjedaju! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/12">
          <span class="mdi mdi-arrow-left-drop-circle"></span><span class="pl-2">Job - Poglavlje 12</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/14">
          <span class="pr-2">Job - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:15 <i>Čak i ako me ubije</i>: <a href="/hr/The_Urantia_Book/101#p3_4">KU 101:3.4</a>. </li>
  <li id="fn2"><a href="#cite2">↑</a> 13:16 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn3"><a href="#cite3">↑</a> 13:19 <i>Odustani od duha</i>: <a href="/hr/The_Urantia_Book/86#p5_2">KU 86:5.2</a>. </li>
</ol>
</div>
