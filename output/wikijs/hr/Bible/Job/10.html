<!--
title: "Job - Poglavlje 10"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/9">
          <span class="mdi mdi-arrow-left-drop-circle"></span><span class="pl-2">Job - Poglavlje 9</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/11">
          <span class="pr-2">Job - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad mi je duši život omrznuo, nek' mi tužaljka poteče slobodno, zborit ću u gorčini duše svoje. </p>
<p id="v2"><sup><small>2</small></sup>  Reću ću Bogu: Nemoj me osudit! Kaži mi zašto se na me obaraš. </p>
<p id="v3"><sup><small>3</small></sup>  TÓa što od toga imaš da me tlačiš, da djelo ruku svojih zabacuješ, da pomažeš namjerama opakih? </p>
<p id="v4"><sup><small>4</small></sup>  Jesu li u tebe oči tjelesne? Zar ti vidiš kao što čovjek vidi? </p>
<p id="v5"><sup><small>5</small></sup>  Zar su ti dani k'o dani smrtnika a kao ljudski vijek tvoje godine? </p>
<p id="v6"><sup><small>6</small></sup>  Zbog čega krivnju moju istražuješ i grijehe moje hoćeš razotkriti, </p>
<p id="v7"><sup><small>7</small></sup>  kad znadeš dobro da sam nedužan, da ruci tvojoj izmaknut ne mogu? </p>
<p id="v8"><sup><small>8</small></sup>  Tvoje me ruke sazdaše, stvoriše, zašto da me sada opet raščiniš! </p>
<p id="v9"><sup><small>9</small></sup>  Sjeti se, k'o glinu si me sazdao i u prah ćeš me ponovo vratiti. </p>
<p id="v10"><sup><small>10</small></sup>  Nisi li mene k'o mlijeko ulio i učinio da se k'o sir zgrušam? </p>
<p id="v11"><sup><small>11</small></sup>  Kožom si me i mesom odjenuo, kostima si me spleo i žilama. </p>
<p id="v12"><sup><small>12</small></sup>  S milošću si mi život darovao, brižljivo si nad mojim bdio dahom. </p>
<p id="v13"><sup><small>13</small></sup>  Al' u svom srcu ovo si sakrio, znam da je tvoja to bila namjera: </p>
<p id="v14"><sup><small>14</small></sup>  da paziš budno hoću li zgriješiti i da mi grijeh ne prođe nekažnjeno. </p>
<p id="v15"><sup><small>15</small></sup>  Ako sam grešan, onda teško meni, ako li sam prav, glavu ne smijem dići - shrvan sramotom, nesrećom napojen! </p>
<p id="v16"><sup><small>16</small></sup>  Ispravim li se, k'o lav me nagoniš, snagu svoju okušavaš na meni, </p>
<p id="v17"><sup><small>17</small></sup>  optužbe nove na mene podižeš, jarošću većom na mene usplamtiš i sa svježim se četama obaraš. </p>
<p id="v18"><sup><small>18</small></sup>  Iz utrobe što si me izvukao? O, što ne umrijeh: vidjeli me ne bi, </p>
<p id="v19"><sup><small>19</small></sup>  bio bih k'o da me ni bilo nije, iz utrobe u grob bi me stavili. </p>
<p id="v20"><sup><small>20</small></sup>  Mog su života dani tako kratki! Pusti me da se još malo veselim </p>
<p id="v21"><sup><small>21</small></sup>  prije nego ću na put bez povratka, u zemlju tame, zemlju sjene smrtne, </p>
<p id="v22"><sup><small>22</small></sup>  u zemlju tmine guste i meteža, gdje je svjetlost slična noći najcrnjoj." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/9">
          <span class="mdi mdi-arrow-left-drop-circle"></span><span class="pl-2">Job - Poglavlje 9</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/11">
          <span class="pr-2">Job - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
