<!--
title: "Job - Poglavlje 15"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/14">
          <span class="mdi mdi-arrow-left-drop-circle"></span><span class="pl-2">Job - Poglavlje 14</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/16">
          <span class="pr-2">Job - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Elifaz Temanac progovori tad i reče: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Zar šupljom naukom odgovara mudrac i vjetrom istočnim trbuh napuhuje? </p>
<p id="v3"><sup><small>3</small></sup>  Zar on sebe brani riječima ispraznim, besjedama koje ničem ne koriste? </p>
<p id="v4"><sup><small>4</small></sup>  Još više ti činiš: ništiš strah od Boga, pred njegovim licem pribranost ukidaš. </p>
<p id="v5"><sup><small>5</small></sup>  Tvoje riječi krivicu tvoju odaju, poslužio si se jezikom lukavih, </p>
<p id="v6"><sup><small>6</small></sup>  vlastita te usta osuđuju, ne ja, protiv tebe same ti usne svjedoče. </p>
<p id="v7"><sup><small>7</small></sup>  Zar si prvi čovjek koji se rodio? Zar si na svijet prije bregova došao? </p>
<p id="v8"><sup><small>8</small></sup>  Zar si tajne Božje ti prisluškivao i mudrost čitavu za se prisvojio? </p>
<p id="v9"><sup><small>9</small></sup>  Što ti znadeš, a da i mi ne znamo, što ti razumiješ, a da to ne shvaćamo? </p>
<p id="v10"><sup><small>10</small></sup>  Ima među nama i sijedih i starih kojima je više ljeta no tvom ocu. </p>
<p id="v11"><sup><small>11</small></sup>  Zar su ti utjehe Božje premalene i blage riječi upućene tebi? </p>
<p id="v12"><sup><small>12</small></sup>  Što te srce tvoje tako slijepo goni i što tako divlje prevrćeš očima </p>
<p id="v13"><sup><small>13</small></sup>  kad proti Bogu jarost svoju okrećeš, a iz usta takve riječi ti izlaze! </p>
<p id="v14"><sup><small>14</small></sup>  Što je čovjek da bi čist mogao biti? Zar je itko rođen od žene pravedan? </p>
<p id="v15"><sup><small>15</small></sup>  Gle, ni u svece se On ne pouzdava, oku njegovu ni nebesa čista nisu, </p>
<p id="v16"><sup><small>16</small></sup>  a kamoli to biće gadno i buntovno, čovjek što k'o vodu pije opačinu! </p>
<p id="v17"><sup><small>17</small></sup>  Mene sad poslušaj, poučit' te hoću, što god sam vidjeh, ispričat' ti želim, </p>
<p id="v18"><sup><small>18</small></sup>  i ono što naučavahu mudraci ne tajeć' što su primili od pređa </p>
<p id="v19"><sup><small>19</small></sup>  kojima je zemlja ova bila dana kamo tuđin nije nikada stupio. </p>
<p id="v20"><sup><small>20</small></sup>  Zlikovac se muči cijelog svoga vijeka, nasilniku već su ljeta odbrojena. </p>
<p id="v21"><sup><small>21</small></sup>  Krik strave svagda mu u ušima ječi, dok miruje, na njeg baca se razbojnik. </p>
<p id="v22"><sup><small>22</small></sup>  Ne nada se da će izbjeći tminama i znade dobro da je maču namijenjen, </p>
<p id="v23"><sup><small>23</small></sup>  strvinaru da je kao plijen obećan. On znade da mu se dan propasti bliži. </p>
<p id="v24"><sup><small>24</small></sup>  Nemir i tjeskoba na njeg navaljuju, k'o kralj spreman na boj na nj se obaraju. </p>
<p id="v25"><sup><small>25</small></sup>  On je protiv Boga podizao ruku, usuđivao se prkosit' Svesilnom </p>
<p id="v26"><sup><small>26</small></sup>  Ohola je čela na njega srljao, iza štita debela dobro zaklonjen. </p>
<p id="v27"><sup><small>27</small></sup>  Lice mu bijaše obloženo salom a bokovi pretilinom otežali. </p>
<p id="v28"><sup><small>28</small></sup>  Razrušene je zaposjeo gradove i kućišta nastanio napuštena. Srušit će se ono što za sebe sazda; </p>
<p id="v29"><sup><small>29</small></sup>  cvasti mu neće, već rasuti se blago, sjena mu se neće po zemlji širiti. </p>
<p id="v30"><sup><small>30</small></sup>  On se tami više izmaknuti neće, opržit će oganj njegove mladice, u dahu plamenih usta nestat će ga. </p>
<p id="v31"><sup><small>31</small></sup>  U taštinu svoju neka se ne uzda, jer će mu ispraznost biti svom nagradom. </p>
<p id="v32"><sup><small>32</small></sup>  Prije vremena će svenut' mu mladice, grane mu se nikad neće zazelenjet'. </p>
<p id="v33"><sup><small>33</small></sup>  Kao loza, grozd će stresat' svoj nezreo, poput masline pobacit će cvatove. </p>
<p id="v34"><sup><small>34</small></sup>  Da, bezbožničko je jalovo koljeno, i vatra proždire šator podmitljivca. </p>
<p id="v35"><sup><small>35</small></sup>  Koji zlom zanesu, rađaju nesreću i prijevaru nose u utrobi svojoj." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/14">
          <span class="mdi mdi-arrow-left-drop-circle"></span><span class="pl-2">Job - Poglavlje 14</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/16">
          <span class="pr-2">Job - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:1-35 <i>Elifaz stroži</i>: <a href="/hr/The_Urantia_Book/148#p6_9">KU 148:6.9</a>. </li>
</ol>
</div>
