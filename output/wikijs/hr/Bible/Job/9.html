<!--
title: "Job - Poglavlje 9"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/8">
          <span class="mdi mdi-arrow-left-drop-circle"></span><span class="pl-2">Job - Poglavlje 8</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/10">
          <span class="pr-2">Job - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job progovori i reče: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Zaista, dobro ja znadem da je tako: kako da pred Bogom čovjek ima pravo? </p>
<p id="v3"><sup><small>3</small></sup>  Ako bi se tkogod htio prÓeti s njime, odvratio mu ne bi ni jednom od tisuću. </p>
<p id="v4"><sup><small>4</small></sup>  Srcem on je mudar, a snagom svesilan, i tko bi se njemu nekažnjeno opro? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  On brda premješta, a ona to ne znaju, u jarosti svojoj on ih preokreće. </p>
<p id="v6"><sup><small>6</small></sup>  Pokreće on zemlju sa njezina mjesta, iz temelja njene potresa stupove. </p>
<p id="v7"><sup><small>7</small></sup>  Kad zaprijeti suncu, ono se ne rađa, on pečatom svojim i zvijezde pečati. </p>
<p id="v8"><sup><small>8</small></sup>  Jedini on je nebesa razapeo i pučinom morskom samo on hodao. </p>
<p id="v9"><sup><small>9</small></sup>  Stvorio je Medvjede i Oriona, Vlašiće i zvijezđa na južnome nebu. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Tvorac on je djela silnih, nepojmljivih čudesa koja se izbrojit' ne mogu. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Ide pored mene, a ja ga ne vidim; evo, on prolazi - ja ga ne opažam. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Ugrabi li što, tko će mu to priječit, i tko ga pitat smije: 'Što si učinio?' </p>
<p id="v13"><sup><small>13</small></sup>  Bog silni srdžbu svoju ne opoziva: pred njim poniču saveznici Rahaba. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Pa kako onda da njemu odgovorim, koju riječ da protiv njega izaberem? </p>
<p id="v15"><sup><small>15</small></sup>  I da sam u pravu, odvratio ne bih, u suca svojega milost bih molio. </p>
<p id="v16"><sup><small>16</small></sup>  A kad bi se na zov moj i odazvao, vjerovao ne bih da on glas moj sluša. </p>
<p id="v17"><sup><small>17</small></sup>  Jer, za dlaku jednu on mene satire, bez razloga moje rane umnožava. </p>
<p id="v18"><sup><small>18</small></sup>  Ni časa jednoga predahnut' mi ne da, nego mene svakom gorčinom napaja! </p>
<p id="v19"><sup><small>19</small></sup>  Ako je na snagu - tÓa on je najjači! Ako je na pravdu - tko će njega na sud? </p>
<p id="v20"><sup><small>20</small></sup>  Da sam i prav, usta bi me osudila, da sam i nevin, zlim bi me proglasila. </p>
<p id="v21"><sup><small>21</small></sup>  A jesam li nevin? Ni sam ne znam više, moj je život meni sasvim omrzao! </p>
<p id="v22"><sup><small>22</small></sup>  Jer, to je svejedno; i zato ja kažem: nevina i grešnika on dokončava. </p>
<p id="v23"><sup><small>23</small></sup>  I bič smrtni kad bi odjednom ubijo ... ali on se ruga nevolji nevinih. </p>
<p id="v24"><sup><small>24</small></sup>  U zemlji predanoj u šake zlikovaca, on oči sucima njezinim zastire. Ako on to nije, tko je drugi onda? </p>
<p id="v25"><sup><small>25</small></sup>  Od skoroteče su brži moji dani, bježe daleko, nigdje dobra ne videć.' </p>
<p id="v26"><sup><small>26</small></sup>  K'o čamci od rogoza hitro promiču, k'o orao na plijen kada se zaleti. </p>
<p id="v27"><sup><small>27</small></sup>  Kažem li: zaboravit ću jadikovku, razvedrit ću lice i veseo biti, </p>
<p id="v28"><sup><small>28</small></sup>  od mojih me muka groza obuzima, jer znadem da me ti ne držiš nevinim. </p>
<p id="v29"><sup><small>29</small></sup>  Ako li sam grešan, tÓa čemu onda da zalud mučim sebe. </p>
<p id="v30"><sup><small>30</small></sup>  Kad bih i sniježnicom sebe ja isprao, kad bih i lugom ruke svoje umio, </p>
<p id="v31"><sup><small>31</small></sup>  u veću bi me nečist opet gurnuo, i moje bi me se gnušale haljine! </p>
<p id="v32"><sup><small>32</small></sup>  Nije čovjek k'o ja da se s njime pravdam i na sud da idem s njim se parničiti. </p>
<p id="v33"><sup><small>33</small></sup>  Niti kakva suca ima među nama da ruke svoje stavi na nas dvojicu, </p>
<p id="v34"><sup><small>34</small></sup>  da šibu njegovu od mene odmakne, da užas njegov mene više ne plaši! </p>
<p id="v35"><sup><small>35</small></sup>  Govorit ću ipak bez ikakva straha, jer ja nisam takav u svojim očima! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/8">
          <span class="mdi mdi-arrow-left-drop-circle"></span><span class="pl-2">Job - Poglavlje 8</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/10">
          <span class="pr-2">Job - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Jobova beznadežnost</i>: <a href="/hr/The_Urantia_Book/148#p6_6">KU 148:6.6</a>. </li>
  <li id="fn2"><a href="#cite2">↑</a> 9:4-10 <i>Fizičko stvaranje</i>: <a href="/hr/The_Urantia_Book/29#p0_1">KU 29:0.1</a>. </li>
  <li id="fn3"><a href="#cite3">↑</a> 9:9 <i>Naši zvjezdani suradnici</i>: <a href="/hr/The_Urantia_Book/41#p3_1">KU 41:3.1</a>. </li>
  <li id="fn4"><a href="#cite4">↑</a> 9:10 <i>Ne mogu pronaći Boga znanjem</i>: <a href="/hr/The_Urantia_Book/131#p10_3">KU 131:10.3</a>.  <i>Čuda bez broja</i>: <a href="/hr/The_Urantia_Book/2#p1_1">KU 2:1.1</a>. </li>
  <li id="fn5"><a href="#cite5">↑</a> 9:11 <i>Ne vidim Ga...</i>: <a href="/hr/The_Urantia_Book/1#p3_2">KU 1:3.2</a>. </li>
  <li id="fn6"><a href="#cite6">↑</a> 9:13 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
</ol>
</div>
