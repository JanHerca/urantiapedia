<!--
title: "Job - Poglavlje 1"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/2">
          <span class="pr-2">Job - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bijaše nekoć u zemlji Usu čovjek po imenu Job. Bio je to čovjek  neporočan i pravedan: bojao se Boga i klonio zla. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Rodilo mu  se sedam sinova i tri kćeri. </p>
<p id="v3"><sup><small>3</small></sup>  Imao je sedam tisuća ovaca, tri  tisuće deva, pet stotina jarmova goveda, pet stotina magarica  i veoma mnogo služinčadi. Čovjek taj bijaše najugledniji među  svim istočnjacima. </p>
<p id="v4"><sup><small>4</small></sup>  Sinovi su njegovi običavali naizmjence  priređivati gozbe kod jednoga od njih, svaki u svoj dan, te su  pozivali svoje tri sestre da jedu i piju s njima. </p>
<p id="v5"><sup><small>5</small></sup>  A kad bi  se izredali s gozbama, Job bi ih pozvao na očišćenje. Uranio  bi izjutra i prinio paljenice za svakog od njih; mislio je: "Tko  zna nisu li mi sinovi griješili i u srcu Boga hulili!" Tako je  Job svagda činio. </p>
<p id="v6"><sup><small>6</small></sup>  Jednoga dana dođu sinovi Božji da stanu pred Jahvu, a  među njima pristupi i Satan. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Jahve tad upita Satana: "Odakle  dolaziš?" - "Evo prođoh zemljom i obiđoh je", odgovori on. </p>
<p id="v8"><sup><small>8</small></sup>  Nato  će Jahve: "Nisi li zapazio slugu moga Joba? Njemu na zemlji nema  ravna. Čovjek je to neporočan i pravedan, boji se Boga i kloni  zla!" </p>
<p id="v9"><sup><small>9</small></sup>  A Satan odgovori Jahvi: "Zar se Job uzalud Boga boji? </p>
<p id="v10"><sup><small>10</small></sup>  Zar nisi ogradio njega, kuću mu i sav posjed njegov? Blagoslovio  si djelo njegovih ruku, stoka mu se namnožila po zemlji. </p>
<p id="v11"><sup><small>11</small></sup>  Ali  pruži jednom ruku i dirni mu u dobra: u lice će te prokleti!" </p>
<p id="v12"><sup><small>12</small></sup>  "Neka ti bude! - reče Jahve Satanu. - Sa svime što ima radi  što ti drago; samo ruku svoju na nj ne diži." I Satan ode ispred  lica Jahvina. </p>
<p id="v13"><sup><small>13</small></sup>  Jednoga dana, dok su Jobovi sinovi i kćeri jeli i pili  vino u kući najstarijeg brata, </p>
<p id="v14"><sup><small>14</small></sup>  dođe glasnik k Jobu i reče:  "Tvoji su volovi orali a magarice pokraj njih pasle, </p>
<p id="v15"><sup><small>15</small></sup>  kad  iznenada Sabejci navališe na njih i oteše ih, pobivši momke oštrim  mačem. Jedini ja utekoh da ti ovo javim." </p>
<p id="v16"><sup><small>16</small></sup>  Dok je on još to  govorio, dođe drugi i reče: "Oganj Božji udari s neba, spali  tvoje ovce i pastire te ih proždrije. Jedini ja utekoh da ti  javim." </p>
<p id="v17"><sup><small>17</small></sup>  Dok je još govorio, dođe treći i reče: "Kaldejci  navališe sa tri čete na tvoje deve i oteše ih, pobivši momke  oštrim mačem. Jedini ja utekoh da ti javim." </p>
<p id="v18"><sup><small>18</small></sup>  Dok je ovaj  još govorio, dođe četvrti i reče: "Tvoji su sinovi i kćeri jeli  i pili vino u kući najstarijeg brata. </p>
<p id="v19"><sup><small>19</small></sup>  I gle, vjetar se silan  diže iz pustinje, udari na sva četiri ugla kuće, obori je na  djecu te ona zaglaviše. Jedini ja utekoh da ti javim." </p>
<p id="v20"><sup><small>20</small></sup>  Tad ustade Job, razdrije haljinu na sebi, obrija glavu  pa ničice pade na zemlju, pokloni se </p>
<p id="v21"><sup><small>21</small></sup>  i reče: "Go iziđoh iz krila majčina, go ću se onamo i vratiti. Jahve dao, Jahve oduzeo! Blagoslovljeno ime Jahvino!" </p>
<p id="v22"><sup><small>22</small></sup>  Uza sve to, nije sagriješio Job niti je kakvu ludost  protiv Boga izustio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/2">
          <span class="pr-2">Job - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:1 <i>Bog je veliki strah</i>: <a href="/hr/The_Urantia_Book/92#p1_5">KU 92:1.5</a>. </li>
  <li id="fn2"><a href="#cite2">↑</a> 1:1-3 <i>Job: dobar, bogat i zdrav</i>: <a href="/hr/The_Urantia_Book/148#p6_2">KU 148:6.2</a>. </li>
  <li id="fn3"><a href="#cite3">↑</a> 1:6 <i>Anđeli nisu „sinovi Božji“</i>: <a href="/hr/The_Urantia_Book/167#p7_2">KU 167:7.2</a>.  <i>Kad se Sinovi Božji sretnu</i>: <a href="/hr/The_Urantia_Book/45#p2_4">KU 45:2.4</a>.  <i>Kad su se Sinovi Božji okupili</i>: <a href="/hr/The_Urantia_Book/53#p8_2">KU 53:8.2</a>.  <i>Dan kada su došli Sinovi Božji</i>: <a href="/hr/The_Urantia_Book/43#p4_8">KU 43:4.8</a>. </li>
  <li id="fn4"><a href="#cite4">↑</a> 1:6-12 <i>Sotona</i>: <a href="/hr/The_Urantia_Book/53#p1_4">KU 53:1.4</a>. </li>
  <li id="fn5"><a href="#cite5">↑</a> 1:1ss <i>Knjiga o Jobu</i>: <a href="/hr/The_Urantia_Book/148#p6_2">KU 148:6.2</a>.  <i>Knjiga o Jobu</i>: <a href="/hr/The_Urantia_Book/95#p1_10">KU 95:1.10</a>. </li>
</ol>
</div>
