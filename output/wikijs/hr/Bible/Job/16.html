<!--
title: "Job - Poglavlje 16"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/15">
          <span class="mdi mdi-arrow-left-drop-circle"></span><span class="pl-2">Job - Poglavlje 15</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/17">
          <span class="pr-2">Job - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job progovori i reče: </p>
<p id="v2"><sup><small>2</small></sup>  "Koliko se takvih naslušah besjeda, kako ste mi svi vi mučni tješioci! </p>
<p id="v3"><sup><small>3</small></sup>  Ima li kraja tim riječima ispraznim? Što te goni da mi tako odgovaraš? </p>
<p id="v4"><sup><small>4</small></sup>  I ja bih mogao k'o vi govoriti da vam je duša na mjestu duše moje; i ja bih vas mog'o zasuti riječima i nad sudbom vašom tako kimat' glavom; </p>
<p id="v5"><sup><small>5</small></sup>  i ja bih mogao ustima vas hrabrit', i ne bih žalio trud svojih usana. </p>
<p id="v6"><sup><small>6</small></sup>  Al' ako govorim, patnja se ne blaži, ako li zašutim, zar će me minuti? </p>
<p id="v7"><sup><small>7</small></sup>  Zlopakost me sada shrvala posvema, čitava se rulja oborila na me. </p>
<p id="v8"><sup><small>8</small></sup>  Ustao je proti meni da svjedoči i u lice mi se baca klevetama. </p>
<p id="v9"><sup><small>9</small></sup>  Jarošću me svojom razdire i goni, škrgućuć' zubima obara se na me. Moji protivnici sijeku me očima, </p>
<p id="v10"><sup><small>10</small></sup>  prijeteći, na mene usta razvaljuju, po obrazima me sramotno ćuškaju, u čoporu svi tad navaljuju na me. </p>
<p id="v11"><sup><small>11</small></sup>  Da, zloćudnicima Bog me predao, u ruke opakih on me izručio. </p>
<p id="v12"><sup><small>12</small></sup>  Mirno življah dok On ne zadrma mnome, za šiju me ščepa da bi me slomio. </p>
<p id="v13"><sup><small>13</small></sup>  Uze me za biljeg i strijelama osu, nemilosrdno mi bubrege probode i mojom žuči zemlju žednu natopi. </p>
<p id="v14"><sup><small>14</small></sup>  Na tijelu mi ranu do rane otvara, kao bijesan ratnik nasrće na mene. </p>
<p id="v15"><sup><small>15</small></sup>  Tijelo sam golo u kostrijet zašio, zario sam čelo svoje u prašinu. </p>
<p id="v16"><sup><small>16</small></sup>  Zapalilo mi se sve lice od suza, sjena tamna preko vjeđa mi je pala. </p>
<p id="v17"><sup><small>17</small></sup>  A nema nasilja na rukama mojim, molitva je moja bila uvijek čista. </p>
<p id="v18"><sup><small>18</small></sup>  O zemljo, krvi moje nemoj sakriti i kriku mom ne daj nigdje da počine. </p>
<p id="v19"><sup><small>19</small></sup>  Odsad na nebu imam ja svjedoka, u visini gore moj stoji branitelj. </p>
<p id="v20"><sup><small>20</small></sup>  Moja vika moj je odvjetnik kod Boga dok se ispred njega suze moje liju: </p>
<p id="v21"><sup><small>21</small></sup>  o, da me obrani u parbi mojoj s Bogom ko što smrtnik brani svojega bližnjega. </p>
<p id="v22"><sup><small>22</small></sup>  No životu mom su odbrojena ljeta, na put bez povratka meni je krenuti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/15">
          <span class="mdi mdi-arrow-left-drop-circle"></span><span class="pl-2">Job - Poglavlje 15</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/17">
          <span class="pr-2">Job - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
