<!--
title: "Job - Poglavlje 34"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/33">
          <span class="mdi mdi-arrow-left-drop-circle"></span><span class="pl-2">Job - Poglavlje 33</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/35">
          <span class="pr-2">Job - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihu nastavi svoju besjedu i reče: </p>
<p id="v2"><sup><small>2</small></sup>  "I vi, mudraci, čujte što ću reći, vi, ljudi umni, poslušajte mene, </p>
<p id="v3"><sup><small>3</small></sup>  jer uši nam prosuđuju besjede isto kao što nepce hranu kuša. </p>
<p id="v4"><sup><small>4</small></sup>  Zajedno ispitajmo što je pravo i razmislimo skupa što je dobro. </p>
<p id="v5"><sup><small>5</small></sup>  Job je utvrdio: 'Ja sam pravedan, ali Bog meni pravdu uskraćuje. </p>
<p id="v6"><sup><small>6</small></sup>  U pravu sam, a lašcem prave mene, nasmrt prostrijeljen, a bez krivnje svoje!' </p>
<p id="v7"><sup><small>7</small></sup>  Zar gdje čovjeka ima poput Joba koji porugu pije kao vodu, </p>
<p id="v8"><sup><small>8</small></sup>  sa zlikovcima koji skupa hodi i s opakima isti dijeli put? </p>
<p id="v9"><sup><small>9</small></sup>  On tvrdi: 'Kakva korist je čovjeku od tog što Bogu ugoditi želi?' </p>
<p id="v10"><sup><small>10</small></sup>  Stoga me čujte, vi ljudi pametni! Od Boga zlo je veoma daleko i nepravednost od Svemogućega, </p>
<p id="v11"><sup><small>11</small></sup>  te on čovjeku plaća po djelima, daje svakom po njegovu vladanju. </p>
<p id="v12"><sup><small>12</small></sup>  Odista, Bog zla nikada ne čini, niti Svesilni kad izvrće pravo. </p>
<p id="v13"><sup><small>13</small></sup>  TÓa tko je njemu povjerio zemlju i vasioni svijet tko je stvorio? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Kad bi on dah svoj u se povukao, kad bi čitav svoj duh k sebi vratio, </p>
<p id="v15"><sup><small>15</small></sup>  sva bića bi odjednom izdahnula i u prah bi se pretvorio čovjek. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Ako razuma imaš, slušaj ovo, prikloni uho glasu riječi mojih. </p>
<p id="v17"><sup><small>17</small></sup>  Može li vladat' koji mrzi pravo? Najpravednijeg hoćeš li osudit'? - </p>
<p id="v18"><sup><small>18</small></sup>  Onog koji kaže kralju: 'Nitkove!' a odličniku govori: 'Zlikovče!' </p>
<p id="v19"><sup><small>19</small></sup>  Koji nije spram knezovima pristran i jednak mu je ubog i mogućnik, jer oni su djelo ruku njegovih? <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Zaglave za tren, usred gluhe noći: komešaju se narodi, prolaze; ni od čije ruke moćni padaju. </p>
<p id="v21"><sup><small>21</small></sup>  Jer, on nadzire pute čovjekove, pazi nad svakim njegovim korakom. </p>
<p id="v22"><sup><small>22</small></sup>  Nema toga mraka niti crne tmine gdje bi se mogli zlikovci sakriti. </p>
<p id="v23"><sup><small>23</small></sup>  Bog nikome unaprijed ne kaže kada će na sud pred njega stupiti. </p>
<p id="v24"><sup><small>24</small></sup>  Bez saslušanja on satire jake i stavlja druge na njihovo mjesto. </p>
<p id="v25"><sup><small>25</small></sup>  TÓa odveć dobro poznaje im djela! Sred noći on ih obara i gazi. </p>
<p id="v26"><sup><small>26</small></sup>  Ćuškom ih bije zbog zloće njihove na mjestu gdje ih svi vidjeti mogu. </p>
<p id="v27"><sup><small>27</small></sup>  Jer prestadoše za njime hoditi, zanemariše putove njegove </p>
<p id="v28"><sup><small>28</small></sup>  goneć uboge da vape do njega i potlačene da k njemu leleču. </p>
<p id="v29"><sup><small>29</small></sup>  Al' miruje li, tko da njega gane? Zastre li lice, tko ga vidjet' može? </p>
<p id="v30"><sup><small>30</small></sup>  Nad pucima bdi k'o i nad čovjekom da ne zavlada tko narod zavodi. </p>
<p id="v31"><sup><small>31</small></sup>  Kada bezbožnik Bogu svome kaže: 'Zavedoše me, više griješit neću. </p>
<p id="v32"><sup><small>32</small></sup>  Ne uviđam li, ti me sad pouči, i ako sam kad nepravdu činio, ubuduće ja činiti je neću!' </p>
<p id="v33"><sup><small>33</small></sup>  Misliš da Bog mora njega kazniti, dok ti zamisli njegove prezireš? Al' kada ti odlučuješ, a ne ja, mudrost nam svoju istresi dÓe sada! </p>
<p id="v34"><sup><small>34</small></sup>  Svi ljudi umni sa mnom će se složit' i svatko razuman koji čuje mene: </p>
<p id="v35"><sup><small>35</small></sup>  Nepromišljeno Job je govorio, u riječima mu neima mudrosti. </p>
<p id="v36"><sup><small>36</small></sup>  Stoga, nek' se Job dokraja iskuša, jer odgovara poput zlikovaca; </p>
<p id="v37"><sup><small>37</small></sup>  a svom grijehu još pobunu domeće, među nama on plješće dlanovima i hule svoje na Boga gomila." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/33">
          <span class="mdi mdi-arrow-left-drop-circle"></span><span class="pl-2">Job - Poglavlje 33</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/35">
          <span class="pr-2">Job - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 34:13 <i>Bog kao Zbrinjavatelj</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn2"><a href="#cite2">↑</a> 34:15 <i>#2 Prah prašini</i>: <a href="/hr/The_Urantia_Book/89#p6_7">KU 89:6.7</a>.  <i>Prah u prah</i>: <a href="/hr/The_Urantia_Book/112#p3_5">KU 112:3.5</a>. </li>
  <li id="fn3"><a href="#cite3">↑</a> 34:19 <i>Bog ne gleda na osobe</i>: <a href="/hr/The_Urantia_Book/1#p4_6">KU 1:4.6</a>.  <i>Svi ljudi su duhovno jednaki</i>: <a href="/hr/The_Urantia_Book/134#p4_7">KU 134:4.7</a>.  <i>Bog ne gleda na osobe</i>: <a href="/hr/The_Urantia_Book/133#p0_3">KU 133:0.3</a>.  <i>Ne mari za osobe</i>: <a href="/hr/The_Urantia_Book/148#p6_2">KU 148:6.2</a>.  <i>Bog ne gleda na osobe</i>: <a href="/hr/The_Urantia_Book/40#p10_13">KU 40:10.13</a>.  <i>Ne mari za osobe</i>: <a href="/hr/The_Urantia_Book/143#p1_5">KU 143:1.5</a>.  <i>Ni Židov ni poganin</i>: <a href="/hr/The_Urantia_Book/137#p8_11">KU 137:8.11</a>.  <i>Bog ne mari za rase</i>: <a href="/hr/The_Urantia_Book/155#p6_2">KU 155:6.2</a>.  <i>Bog ne gleda na osobe</i>: <a href="/hr/The_Urantia_Book/3#p1_12">KU 3:1.12</a>.  <i>Bog ne gleda na osobe</i>: <a href="/hr/The_Urantia_Book/2#p3_1">KU 2:3.1</a>.  <i>Bog ne gleda na osobe</i>: <a href="/hr/The_Urantia_Book/12#p7_8">KU 12:7.8</a>.  <i>Bog ne gleda na osobe</i>: <a href="/hr/The_Urantia_Book/192#p2_2">KU 192:2.2</a>.  <i>Ne mari za osobe</i>: <a href="/hr/The_Urantia_Book/117#p6_22">KU 117:6.22</a>.  <i>Isus ne mari za osobe</i>: <a href="/hr/The_Urantia_Book/174#p2_2">KU 174:2.2</a>.  <i>Isus ne mari za osobe</i>: <a href="/hr/The_Urantia_Book/139#p10_9">KU 139:10.9</a>.  <i>Jednakost osoba</i>: <a href="/hr/The_Urantia_Book/150#p1_3">KU 150:1.3</a>.  <i>Bog ne gleda na osobe</i>: <a href="/hr/The_Urantia_Book/112#p0_10">KU 112:0.10</a>.  <i>Ne mari za osobe</i>: <a href="/hr/The_Urantia_Book/137#p8_6">KU 137:8.6</a>.  <i>Bog ne gleda na osobe</i>: <a href="/hr/The_Urantia_Book/166#p4_11">KU 166:4.11</a>.  <i>Bez favoriziranja od Boga</i>: <a href="/hr/The_Urantia_Book/156#p2_4">KU 156:2.4</a>.  <i>Ne Bog Židova ili pogana</i>: <a href="/hr/The_Urantia_Book/140#p1_2">KU 140:1.2</a>.  <i>Jednakost za sve koji traže Boga</i>: <a href="/hr/The_Urantia_Book/138#p4_2">KU 138:4.2</a>.  <i>U kraljevstvu nema razlika</i>: <a href="/hr/The_Urantia_Book/190#p3_1">KU 190:3.1</a>.  <i>Bog ne gleda na osobe</i>: <a href="/hr/The_Urantia_Book/175#p2_3">KU 175:2.3</a>.  <i>Ni Židov ni poganin</i>: <a href="/hr/The_Urantia_Book/190#p4_1">KU 190:4.1</a>.  <i>Bog/Sin ne gleda na osobe</i>: <a href="/hr/The_Urantia_Book/181#p2_14">KU 181:2.14</a>. </li>
</ol>
</div>
