<!--
title: "Job - Poglavlje 19"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/18">
          <span class="mdi mdi-arrow-left-drop-circle"></span><span class="pl-2">Job - Poglavlje 18</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/20">
          <span class="pr-2">Job - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job progovori i reče: </p>
<p id="v2"><sup><small>2</small></sup>  "TÓa dokle ćete mučit' dušu moju, dokle ćete me riječima satirat'? </p>
<p id="v3"><sup><small>3</small></sup>  Već deseti put pogrdiste mene i stid vas nije što me zlostavljate. </p>
<p id="v4"><sup><small>4</small></sup>  Pa ako sam zastranio doista, na meni moja zabluda ostaje. </p>
<p id="v5"><sup><small>5</small></sup>  Mislite li da ste me nadjačali i krivnju moju da ste dokazali? </p>
<p id="v6"><sup><small>6</small></sup>  Znajte: Bog je to mene pritisnuo i svojom me je on stegnuo mrežom. </p>
<p id="v7"><sup><small>7</small></sup>  Vičem: 'Nasilje!' - nema odgovora; vapijem - ali za me pravde nema. </p>
<p id="v8"><sup><small>8</small></sup>  Sa svih strana put mi je zagradio, sve staze moje u tminu zavio. </p>
<p id="v9"><sup><small>9</small></sup>  Slavu je moju sa mene skinuo, sa moje glave strgnuo je krunu. </p>
<p id="v10"><sup><small>10</small></sup>  Podsijeca me odasvud te nestajem; k'o drvo, nadu mi je iščupao. </p>
<p id="v11"><sup><small>11</small></sup>  Raspalio se gnjev njegov na mene i svojim me drži neprijateljem. </p>
<p id="v12"><sup><small>12</small></sup>  U bojnom redu pristižu mu čete, putove proti meni nasipaju, odasvud moj opkoljavaju šator. </p>
<p id="v13"><sup><small>13</small></sup>  Od mene su se udaljila braća, otuđili se moji poznanici. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Nestade bližnjih mojih i znanaca, gosti doma mog zaboraviše me. </p>
<p id="v15"><sup><small>15</small></sup>  Sluškinjama sam svojim kao stranac, neznanac sam u njihovim očima. </p>
<p id="v16"><sup><small>16</small></sup>  Slugu zovnem, a on ne odgovara i za milost ga moram zaklinjati. </p>
<p id="v17"><sup><small>17</small></sup>  Mojoj je ženi dah moj omrznuo, gadim se djeci vlastite utrobe. </p>
<p id="v18"><sup><small>18</small></sup>  I deranima na prezir tek služim, ako se dignem, rugaju se meni. </p>
<p id="v19"><sup><small>19</small></sup>  Pouzdanicima sam svojim mrzak, protiv mene su oni koje ljubljah. </p>
<p id="v20"><sup><small>20</small></sup>  Kosti mi se za kožu prilijepiše, osta mi jedva koža oko zuba. </p>
<p id="v21"><sup><small>21</small></sup>  Smilujte mi se, prijatelji moji, jer Božja me je ruka udarila. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Zašto da me k'o Bog sam progonite, zar se niste moga nasitili mesa? </p>
<p id="v23"><sup><small>23</small></sup>  O, kad bi se riječi moje zapisale i kad bi se u mjed tvrdu urezale; </p>
<p id="v24"><sup><small>24</small></sup>  kad bi se željeznim dlijetom i olovom u spomen vječan u stijenu uklesale! </p>
<p id="v25"><sup><small>25</small></sup>  Ja znadem dobro: moj Izbavitelj živi i posljednji će on nad zemljom ustati. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  A kad se probudim, k sebi će me dići: iz svoje ću puti tad vidjeti Boga. </p>
<p id="v27"><sup><small>27</small></sup>  Njega ja ću kao svojega gledati, i očima mojim neće biti stranac: za njime srce mi čezne u grudima. </p>
<p id="v28"><sup><small>28</small></sup>  Kad kažete: 'Kako ćemo ga goniti? Koji ćemo razlog protiv njega naći?', </p>
<p id="v29"><sup><small>29</small></sup>  mača tad se bojte: grijehu mač je kazna. Saznat ćete tada da imade suda!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/18">
          <span class="mdi mdi-arrow-left-drop-circle"></span><span class="pl-2">Job - Poglavlje 18</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/20">
          <span class="pr-2">Job - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:13-19 <i>Pomoć samo od Boga</i>: <a href="/hr/The_Urantia_Book/148#p6_9">KU 148:6.9</a>. </li>
  <li id="fn2"><a href="#cite2">↑</a> 19:21-26 <i>Borba između vjere i sumnje</i>: <a href="/hr/The_Urantia_Book/148#p6_9">KU 148:6.9</a>. </li>
  <li id="fn3"><a href="#cite3">↑</a> 19:25 <i>Moj Osvetnik živi</i>: <a href="/hr/The_Urantia_Book/148#p6_9">KU 148:6.9</a>. </li>
</ol>
</div>
