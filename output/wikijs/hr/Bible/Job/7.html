<!--
title: "Job - Poglavlje 7"
description: 
published: true
date: 2025-11-18T12:59:53Z
tags: bible, bible—job
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/6">
          <span class="mdi mdi-arrow-left-drop-circle"></span><span class="pl-2">Job - Poglavlje 6</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/8">
          <span class="pr-2">Job - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nije l' vojska život čovjekov na zemlji?  Ne provodi l' dane poput najamnika? </p>
<p id="v2"><sup><small>2</small></sup>  Kao što trudan rob za hladom žudi, poput nadničara štono plaću čeka, </p>
<p id="v3"><sup><small>3</small></sup>  mjeseci jada tako me zapadoše i noći su mučne meni dosuđene. </p>
<p id="v4"><sup><small>4</small></sup>  Liježuć' mislim svagda: 'Kada ću ustati?' A dižuć se: 'Kada večer dočekati!' I tako se kinjim sve dok se ne smrkne. </p>
<p id="v5"><sup><small>5</small></sup>  PÓut moju crvi i blato odjenuše, koža na meni puca i raščinja se. </p>
<p id="v6"><sup><small>6</small></sup>  Dani moji brže od čunka prođoše, promakoše hitro bez ikakve nade. </p>
<p id="v7"><sup><small>7</small></sup>  Spomeni se: život moj je samo lahor i oči mi neće više vidjet' sreće! </p>
<p id="v8"><sup><small>8</small></sup>  Prijateljsko oko neće me gledati; pogled svoj u mene upro si te sahnem. </p>
<p id="v9"><sup><small>9</small></sup>  Kao što se oblak gubi i raspline, tko u Šeol siđe, više ne izlazi. </p>
<p id="v10"><sup><small>10</small></sup>  Domu svome natrag ne vraća se nikad, njegovo ga mjesto više ne poznaje. </p>
<p id="v11"><sup><small>11</small></sup>  Ustima ja svojim stoga branit' neću, u tjeskobi duha govorit ću sada, u gorčini duše ja ću zajecati. </p>
<p id="v12"><sup><small>12</small></sup>  Zar sam more ili neman morska, pa si stražu nada mnom stavio? </p>
<p id="v13"><sup><small>13</small></sup>  Kažem li: 'Na logu ću se smirit', ležaj će mi olakšati muke', </p>
<p id="v14"><sup><small>14</small></sup>  snovima me prestravljuješ tada, prepadaš me viđenjima mučnim. </p>
<p id="v15"><sup><small>15</small></sup>  Kamo sreće da mi se zadavit'! Smrt mi je od patnja mojih draža. </p>
<p id="v16"><sup><small>16</small></sup>  Ja ginem i vječno živjet neću; pusti me, tek dah su dani moji! </p>
<p id="v17"><sup><small>17</small></sup>  Što je čovjek da ga toliko ti cijeniš, da je srcu tvojem tako prirastao </p>
<p id="v18"><sup><small>18</small></sup>  i svakoga jutra da njega pohodiš i svakoga trena da ga iskušavaš? </p>
<p id="v19"><sup><small>19</small></sup>  Kada ćeš svoj pogled skinuti sa mene i dati mi barem pljuvačku progutat'? </p>
<p id="v20"><sup><small>20</small></sup>  Ako sam zgriješio, što učinih tebi, o ti koji pomno nadzireš čovjeka? Zašto si k'o metu mene ti uzeo, zbog čega sam tebi na teret postao? </p>
<p id="v21"><sup><small>21</small></sup>  Zar prijestupa moga ne možeš podnijeti i ne možeš prijeći preko krivnje moje? Jer, malo će proći i u prah ću leći, ti ćeš me tražiti, al' me biti neće." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Job/6">
          <span class="mdi mdi-arrow-left-drop-circle"></span><span class="pl-2">Job - Poglavlje 6</span>
        </a>
        </td>
        <td>
        <a href="/hr/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Job/8">
          <span class="pr-2">Job - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
