<!--
title: "2 Samuelova - Poglavlje 21"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 20</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/22">
          <span class="pr-2">2 Samuelova - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U dane Davidove vladaše jednom glad tri godine uzastopce.  David se obrati Jahvi, a Jahve mu odgovori: "Na Šaulu i njegovu  domu leži krvna krivnja jer je pogubio Gibeonce." <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tada kralj  sazva Gibeonce da ih pita. Ti Gibeonci nisu pripadali Izraelcima, nego su bili ostatak Amorejaca, kojima se Izraelci bijahu zakleli  zakletvom, ali je Šaul tražio da ih uništi u svojoj revnosti  za Izraelce i Judejce. </p>
<p id="v3"><sup><small>3</small></sup>  David, dakle, upita Gibeonce: "Što da vam učinim i čime  da vam dadem zadovoljštinu da biste blagoslovili baštinu Jahvinu?" <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Gibeonci odgovoriše: "Ne tražimo mi ni srebra ni zlata od  Šaula i njegova doma, niti nam je stalo da se pogubi koji čovjek  u Izraelu." David će im nato: "Što reknete učinit ću za vas." </p>
<p id="v5"><sup><small>5</small></sup>  A oni odgovoriše kralju: "Čovjek koji nas je zatirao i  koji je smišljao da nas uništi, da nas ne bude nigdje u svemu  izraelskom području, </p>
<p id="v6"><sup><small>6</small></sup>  od njegovih potomaka neka nam se preda  sedam ljudi da ih objesimo pred Jahvom u Gibeonu na gori Jahvinoj."  Kralj odvrati: "Dat ću vam ih." </p>
<p id="v7"><sup><small>7</small></sup>  Kralj poštedje Meribaala, sina Šaulova sina Jonatana,  zbog zakletve pred Jahvom koja ih je vezala, Davida i Jonatana, sina Šaulova. </p>
<p id="v8"><sup><small>8</small></sup>  Tako kralj uze oba sina Rispe, Ajine kćeri, koje je rodila Šaulu, Armonija i Meribaala, i svih pet sinova  Merabe, Šaulove kćeri, koje je rodila Adrielu, sinu Barzilajevu, iz Mehole. </p>
<p id="v9"><sup><small>9</small></sup>  Njih dade u ruke Gibeoncima, a oni ih objesiše  na gori pred Jahvom. Tako sva sedmorica poginuše zajedno, pogubljeni  prvih dana žetve, na početku ječmene žetve. </p>
<p id="v10"><sup><small>10</small></sup>  Rispa, Ajina kći, uze kostrijet i prostrije je za sebe  na stijeni od početka ječmene žetve sve dok nije kiša s neba  pala na mrtva tijela, i tako nije dala nebeskim pticama da se  spuštaju na njih danju ni poljskim zvijerima noću. </p>
<p id="v11"><sup><small>11</small></sup>  Kad su  Davidu javili što je učinila Ajina kći Rispa, Šaulova inoča, </p>
<p id="v12"><sup><small>12</small></sup>  ode David i uze Šaulove kosti i kosti njegova sina Jonatana  od stanovnika Jabeša Gileadskog, koji ih bijahu potajno odnijeli  s trga u Bet Šanu, gdje su ih objesili Filistejci u onaj dan  kad su Filistejci porazili Šaula na Gilboi. </p>
<p id="v13"><sup><small>13</small></sup>  David prenese  odande Šaulove kosti i kosti njegova sina Jonatana pa ih združi  s kostima pogubljenih. </p>
<p id="v14"><sup><small>14</small></sup>  I ukopaše Šaulove kosti i kosti njegova  sina Jonatana s kostima pogubljenih u zemlji Benjaminovoj, u  Seli, u grobu Šaulova oca Kiša. Pošto izvršiše sve što je kralj  zapovjedio, Bog se smilova zemlji. </p>
<p id="v15"><sup><small>15</small></sup>  Jednom opet nasta rat između Filistejaca i Izraelaca.  David ode u boj sa svojim ljudima te su se borili s Filistejcima  tako da se David umorio. </p>
<p id="v16"><sup><small>16</small></sup>  Išibenob, jedan od Rafinih potomaka, čije je koplje bilo teško tri stotine mjedenih šekela i koji  o pripasu imaše nov mač, hvastao se tada da će ubiti Davida. </p>
<p id="v17"><sup><small>17</small></sup>  Ali Davidu priskoči u pomoć Sarvijin sin Abišaj; udari on  Filistejca te ga ubi. Tada se Davidovi ljudi zakleše rekavši  Davidu: "Nećeš više ići s nama u boj, da ne ugasiš svjetiljke  Izraelove!" </p>
<p id="v18"><sup><small>18</small></sup>  Poslije toga opet izbi rat s Filistejcima u Gobu; tada  je Hušanin Sibkaj pogubio Sipaja, jednoga od Rafinih potomaka. </p>
<p id="v19"><sup><small>19</small></sup>  Uz to nasta rat s Filistejcima u Gobu; tada je Jairov sin  Elhanan iz Betlehema pogubio Golijata Gitejca, koji je imao kopljaču  kao tkalačko vratilo. </p>
<p id="v20"><sup><small>20</small></sup>  Potom opet izbi rat u Gatu, gdje je bio neki čovjek visoka  rasta: imaše taj na svakoj ruci i nozi po šest prstiju, dakle  dvadeset i četiri; i on bijaše potomak Rafin. </p>
<p id="v21"><sup><small>21</small></sup>  Kad je počeo  ružiti Izraela, ubi ga Jonatan, sin Davidova brata Šimeja. </p>
<p id="v22"><sup><small>22</small></sup>  Ta četvorica bijahu potomci istoga Rafe iz Gata, a poginuše  od ruke Davidove i od ruku njegovih slugu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 20</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/22">
          <span class="pr-2">2 Samuelova - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:1-2 <i>Saul je prekršio ugovor</i>: <a href="/hr/The_Urantia_Book/97#p9_13">KU 97:9.13</a>. </li>
  <li id="fn2"><a href="#cite2">↑</a> 21:3-9 <i>Saulovi potomci obješeni</i>: <a href="/hr/The_Urantia_Book/97#p9_13">KU 97:9.13</a>. </li>
</ol>
</div>
