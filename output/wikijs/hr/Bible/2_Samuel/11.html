<!--
title: "2 Samuelova - Poglavlje 11"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/10">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 10</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/12">
          <span class="pr-2">2 Samuelova - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U početku slijedeće godine, u doba kad kraljevi izlaze u rat, posla David Joaba i s njim svoje ljude i svega Izraela: oni  pobiše Amonce i podsjedoše Rabu. A David osta u Jeruzalemu. </p>
<p id="v2"><sup><small>2</small></sup>  A jednoga dana predveče usta David sa svoje postelje i  prošeta se po krovu svoje palače. Opazi s krova ženu gdje se  kupa. Ta žena bijaše izvanredno lijepa. </p>
<p id="v3"><sup><small>3</small></sup>  David se propita za  tu ženu i rekoše mu: "Pa to je Bat-Šeba, kći Eliamova i žena  Urije Hetita!" </p>
<p id="v4"><sup><small>4</small></sup>  Nato David posla glasnika da je dovedu k njemu.  Kad je došla, leže on s njom, upravo kad se bila očistila od  svoje nečistoće. Zatim se ona vrati svojoj kući. </p>
<p id="v5"><sup><small>5</small></sup>  Žena zatrudnje  te poruči Davidu: "Trudna sam!" </p>
<p id="v6"><sup><small>6</small></sup>  Tada David posla poruku Joabu: "Pošalji k meni Uriju Hetita!"  I Joab posla Uriju k Davidu. </p>
<p id="v7"><sup><small>7</small></sup>  Kad je Urija došao k njemu, zapita  ga David kako je Joab, kako je vojska i kako napreduje rat. </p>
<p id="v8"><sup><small>8</small></sup>  Potom  David reče Uriji: "Siđi u svoju kuću i operi svoje noge!" Urija  iziđe iz kraljeva dvora, a za njim ponesoše dar s kraljeva stola. </p>
<p id="v9"><sup><small>9</small></sup>  Ali Urija osta da spava pred vratima kraljeva dvora sa stražarima  svoga gospodara i ne ode svojoj kući. </p>
<p id="v10"><sup><small>10</small></sup>  Javiše to Davidu govoreći: "Urija nije otišao svojoj  kući!" Tada David upita Uriju: "Zar nisi došao s puta? Zašto  ne ideš svojoj kući?" </p>
<p id="v11"><sup><small>11</small></sup>  A Urija odgovori Davidu: "Kovčeg, Izrael  i Juda borave pod šatorima, moj gospodar Joab i straža moga gospodara  borave na otvorenu polju, a ja da uđem u svoju kuću da jedem  i da pijem i da spavam sa svojom ženom? Živoga mi Jahve, i tako  mi tvoga života, zaista neću učiniti nešto takvo!" </p>
<p id="v12"><sup><small>12</small></sup>  Tada David  reče Uriji: "Ostani još danas ovdje, a sutra ću te otpustiti."  Tako Urija osta u Jeruzalemu onaj dan. </p>
<p id="v13"><sup><small>13</small></sup>  Sutradan David pozva  Uriju da jede i da pije pred njim i on ga opi. A uvečer Urija  iziđe i leže na svoju postelju sa stražama svoga gospodara, ali  svojoj kući nije otišao. </p>
<p id="v14"><sup><small>14</small></sup>  Ujutro David napisa pismo Joabu i posla ga po Uriji. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  A u tom pismu pisao je ovako: "Postavite Uriju naprijed,  gdje je najžešći boj, pa uzmaknite iza njega: neka bude pogođen  i neka pogine!" </p>
<p id="v16"><sup><small>16</small></sup>  Zato Joab, opsjedajući grad, postavi Uriju  na mjesto gdje je znao da stoje najhrabriji ratnici. </p>
<p id="v17"><sup><small>17</small></sup>  Kad  su onda građani provalili van i pobili se s Joabom, pade nekoliko  od njegove vojske, od Davidovih ljudi, a pogibe i Urija Hetit. </p>
<p id="v18"><sup><small>18</small></sup>  Potom Joab posla čovjeka i javi Davidu sve što se dogodilo  u boju. </p>
<p id="v19"><sup><small>19</small></sup>  I zapovjedi glasniku ovako: "Kad pripovjediš kralju  sve što se dogodilo u boju, </p>
<p id="v20"><sup><small>20</small></sup>  možda će se kralj razljutiti  pa ti kazati: 'Zašto ste se primakli tako blizu gradu da navalite?  Zar niste znali da se obično izmeću strijele sa zida? </p>
<p id="v21"><sup><small>21</small></sup>  Tko  je ubio Abimeleka, sina Jerubaalova? Nije li jedna žena bacila  na njega mlinski kamen, ozgo sa zida, te je poginuo u Tebesu?  Zašto ste se primakli tako blizu zidu?' Ako ti tako kaže, a ti  mu reci: 'Poginuo je i tvoj sluga Urija Hetit.'" </p>
<p id="v22"><sup><small>22</small></sup>  Glasnik krenu na put, dođe k Davidu i pripovjedi mu sve  što mu je naložio Joab. A David planu gnjevom na Joaba i reče  glasniku: "Zašto ste se primakli tako blizu zidu? Tko je ubio  Abimeleka, sina Jerubaalova? Nije li jedna žena bacila na njega  mlinski kamen, ozgo sa zida, te je poginuo u Tebesu? Zašto ste  se primakli tako blizu zidu?" </p>
<p id="v23"><sup><small>23</small></sup>  Glasnik odgovori Davidu: "Ti  su ljudi silovito udarali na nas i izašli su protiv nas na otvoreno  polje. Mi smo ih potisnuli natrag do gradskih vrata, </p>
<p id="v24"><sup><small>24</small></sup>  ali  su strijelci sa zida stali izmetati strijele na tvoje ljude te  ih je poginulo nekoliko između kraljevih slugu; tako je poginuo  i tvoj sluga Urija Hetit." </p>
<p id="v25"><sup><small>25</small></sup>  Tada David reče glasniku: "Ovako reci Joabu: 'Nemoj to  uzimati toliko k srcu, jer mač proždire sad ovoga, sad onoga.  Udaraj još jače na grad i obori ga!' Tako ćeš mu vratiti srčanost!" </p>
<p id="v26"><sup><small>26</small></sup>  Kad je Urijina žena čula da je poginuo njezin muž Urija,  žalila je za svojim mužem. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  A kad je prošlo vrijeme žalosti, posla David po nju i uze je u svoj dvor, i ona mu posta ženom.  I rodi mu sina. Ali djelo koje učini David bijaše zlo u očima  Jahvinim. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/10">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 10</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/12">
          <span class="pr-2">2 Samuelova - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:14-17 <i>Ubojstvo Urije</i>: <a href="/hr/The_Urantia_Book/97#p9_15">KU 97:9.15</a>. </li>
  <li id="fn2"><a href="#cite2">↑</a> 11:26-27 <i>Batšeba</i>: <a href="/hr/The_Urantia_Book/97#p9_10">KU 97:9.10</a>. </li>
</ol>
</div>
