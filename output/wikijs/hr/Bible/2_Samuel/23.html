<!--
title: "2 Samuelova - Poglavlje 23"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/22">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 22</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/24">
          <span class="pr-2">2 Samuelova - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su posljednje Davidove riječi: "Riječ Davida, sina Jišajeva, riječ čovjeka koji je bio visoko uzdignut, pomazanika Boga Jakovljeva, pjevača pjesama Izraelovih: </p>
<p id="v2"><sup><small>2</small></sup>  Jahvin duh govori po meni, njegova je riječ na mom jeziku. </p>
<p id="v3"><sup><small>3</small></sup>  Reče mi Jakovljev Bog, reče mi Izraelova hrid: Tko vlada ljudima pravedno, i tko vlada u strahu Božjemu, </p>
<p id="v4"><sup><small>4</small></sup>  taj je kao jutarnja svjetlost kad ograne sunce, jutro bez oblaka, na kojem se svjetluca zemaljska trava poslije kiše. </p>
<p id="v5"><sup><small>5</small></sup>  Da, moja kuća stoji čvrsto pred Bogom: on je učinio vječan Savez sa mnom, u svemu dobro uređen i utvrđen. Da, on će dati da napreduje sve moje spasenje i svaka moja želja. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Belijalovi ljudi svi su kao trnje u pustinji, jer ih nitko ne hvata rukom. </p>
<p id="v7"><sup><small>7</small></sup>  Nitko ih se ne dotiče, osim gvožđem i kopljačom, i potpuno se spaljuju u ognju." </p>
<p id="v8"><sup><small>8</small></sup>  Ovo su imena Davidovih junaka: Išbaal, Hakmonac, prvak  među trojicom; on je zavitlao svojim kopljem protiv osam stotina  i pobio ih najedanput. </p>
<p id="v9"><sup><small>9</small></sup>  Za njim dolazi Eleazar, sin Dodonov, Ahoašanin, jedan od trojice junaka; on je bio s Davidom kod  Pas Damina kad su se ondje skupili Filistejci za boj, a Izraelci  se povukli pred njima. </p>
<p id="v10"><sup><small>10</small></sup>  Ali se on čvrsto držao i udarao Filistejce  dok mu se ruka nije ukočila i ostala kao prirasla uz mač. Jahve  je dao veliku pobjedu u onaj dan, pa se vojska vratila za Eleazarom, ali samo da pokupi plijen. </p>
<p id="v11"><sup><small>11</small></sup>  Za njim dolazi Šama, sin Elin, Hararac; kad su se Filistejci skupili u Lehiju, bijaše polje  puno leće, a vojska je bila pobjegla ispred Filistejaca. </p>
<p id="v12"><sup><small>12</small></sup>  Tada  je on stao usred polja i obranio ga i potukao Filistejce. Tako  je Jahve dao veliku pobjedu. </p>
<p id="v13"><sup><small>13</small></sup>  Trojica između tridesetorice jednom su krenula na put  i o početku žetve došla k Davidu u Adulamsku pećinu kad jedna  filistejska četa bijaše utaborena u Refaimskoj dolini. </p>
<p id="v14"><sup><small>14</small></sup>  David  je tada bio u svojoj kuli, a filistejska je posada bila tada  u Betlehemu. </p>
<p id="v15"><sup><small>15</small></sup>  David uzdahnu: "O, kad bi me tko napojio vodom  iz betlehemskoga studenca što je kod vrata?" </p>
<p id="v16"><sup><small>16</small></sup>  Tada ta tri  junaka prodriješe kroz filistejski tabor i, zahvativši vode iz  betlehemskog studenca što je kod vrata, donesoše je i dadoše  Davidu. Ali je David ne htjede piti, nego je proli kao ljevanicu  Jahvi </p>
<p id="v17"><sup><small>17</small></sup>  govoreći: "Ne dao mi Jahve da to učinim! Zar da pijem  krv ovih ljudi? TÓa izlažući život pogibli, donijeli su vode!"  I nije htio piti. To su, eto, učinila ta tri junaka. </p>
<p id="v18"><sup><small>18</small></sup>  Abišaj, Joabov brat a sin Sarvijin, bio je vojvoda nad  tridesetoricom. On je zavitlao kopljem na tri stotine, pobio  ih i proslavio se među tridesetoricom. </p>
<p id="v19"><sup><small>19</small></sup>  On se odlikovao među  tridesetoricom i postao njihov glavar, ali nije dostigao trojice. </p>
<p id="v20"><sup><small>20</small></sup>  Jojadin sin Benaja, junak iz Kabseela, bogat junačkim  djelima, ubio je dva sina Ariela iz Moaba; on je jednoga snježnog  dana sišao i ubio lava usred jame. </p>
<p id="v21"><sup><small>21</small></sup>  Ubio je i nekog Egipćanina, čovjeka golema stasa. Egipćanin je imao koplje u ruci, a on  izišao preda nj sa štapom: istrgavši Egipćaninu koplje iz ruke, ubi ga njegovim kopljem. </p>
<p id="v22"><sup><small>22</small></sup>  To je učinio Jojadin sin Benaja  i proslavio se među tridesetoricom junaka. </p>
<p id="v23"><sup><small>23</small></sup>  Bio je najznamenitiji  među tridesetoricom, ali one prve trojice nije dostigao; David  ga postavi za zapovjednika svoje tjelesne straže. </p>
<p id="v24"><sup><small>24</small></sup>  Asahel, brat Joabov, bio je među tridesetoricom. Zatim:  Elhanan, sin Dodonov, iz Betlehema; </p>
<p id="v25"><sup><small>25</small></sup>  Šama iz Haroda; Elika  iz Haroda; </p>
<p id="v26"><sup><small>26</small></sup>  Heles iz Peleta; Ira, sin Ikešev, iz Tekoe; </p>
<p id="v27"><sup><small>27</small></sup>  Abiezer  iz Anatota; Sibekaj iz Huše; </p>
<p id="v28"><sup><small>28</small></sup>  Salmon iz Ahoha; Mahraj iz Netofe; </p>
<p id="v29"><sup><small>29</small></sup>  Heled, sin Baanin, iz Netofe; Itaj, sin Ribajev, iz Gibeje  sinova Benjaminovih; </p>
<p id="v30"><sup><small>30</small></sup>  Benaja iz Pireatona; Hidaj od Gaaških  potoka; </p>
<p id="v31"><sup><small>31</small></sup>  Abibaal iz Bet Haarabe; Azmavet iz Bahurima; </p>
<p id="v32"><sup><small>32</small></sup>  Eljahba  iz Šaalbona; Jašen, sin Jonatanov; </p>
<p id="v33"><sup><small>33</small></sup>  Šama iz Harara; Ahiam, sin Šararov, iz Arara; </p>
<p id="v34"><sup><small>34</small></sup>  Elifelet, sin Ahasbajev, iz Bet Maake;  Eliam, sin Ahitofelov, iz Gilona; </p>
<p id="v35"><sup><small>35</small></sup>  Hesraj iz Karmela; Paaraj  iz Araba; </p>
<p id="v36"><sup><small>36</small></sup>  Jigeal, sin Natanov, iz Sobe; Bani iz Gada; </p>
<p id="v37"><sup><small>37</small></sup>  Selek  Amonac; Nahraj iz Beerota, štitonoša Sarvijina sina Joaba; </p>
<p id="v38"><sup><small>38</small></sup>  Ira  iz Jatira; Gareb iz Jatira; </p>
<p id="v39"><sup><small>39</small></sup>  Urija Hetit. Svega trideset i  sedam. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/22">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 22</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/24">
          <span class="pr-2">2 Samuelova - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:5 <i>Sklopio s nama savez</i>: <a href="/hr/The_Urantia_Book/97#p1_5">KU 97:1.5</a>. </li>
</ol>
</div>
