<!--
title: "2 Samuelova - Poglavlje 12"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/11">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 11</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/13">
          <span class="pr-2">2 Samuelova - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve posla proroka Natana k Davidu. On uđe k njemu i reče  mu:  "U nekom gradu živjela dva čovjeka, jedan bogat, a drugi  siromašan. </p>
<p id="v2"><sup><small>2</small></sup>  Bogati imaše ovaca i goveda u obilju. </p>
<p id="v3"><sup><small>3</small></sup>  A siromah  nemaše ništa, osim jedne jedine ovčice koju bijaše kupio. Hranio  ju je i ona je rasla kraj njega i s njegovom djecom; jela je  od njegova zalogaja, pila iz njegove čaše; spavala ja na njegovu  krilu: bila mu je kao kći. </p>
<p id="v4"><sup><small>4</small></sup>  I dođe putnik k bogatom čovjeku, a njemu bilo žao uzeti od svojih ovaca ili goveda da zgotovi  gostu koji mu je došao. On ukrade ovčicu siromaha i zgotovi je  za svog pohodnika." </p>
<p id="v5"><sup><small>5</small></sup>  Tada David planu žestokim gnjevom na toga čovjeka i reče  Natanu: "Tako mi živog Jahve, smrt je zaslužio čovjek koji je  to učinio! </p>
<p id="v6"><sup><small>6</small></sup>  Četverostruko će naknaditi ovcu zato što je učinio  to djelo i što nije znao milosrđa!" </p>
<p id="v7"><sup><small>7</small></sup>  Tada Natan reče Davidu: "Ti si taj čovjek! Ovako govori  Jahve, Bog Izraelov: 'Ja sam te pomazao za kralja nad Izraelom, ja sam te izbavio iz Šaulove ruke. </p>
<p id="v8"><sup><small>8</small></sup>  Predao sam ti kuću tvoga  gospodara, položio sam žene tvoga gospodara na tvoje krilo, dao  sam ti dom Izraelov i dom Judin; a ako to nije dosta, dodat ću  ti još ovo ili ono. </p>
<p id="v9"><sup><small>9</small></sup>  Zašto si prezreo Jahvu i učinio ono što  je zlo u njegovim očima? Ubio si mačem Uriju Hetita, a njegovu  si ženu uzeo za svoju ženu. Jest, njega si ubio mačem Amonaca. </p>
<p id="v10"><sup><small>10</small></sup>  Zato se neće nikada više okrenuti mač od tvoga doma, jer  si me prezreo i jer si uzeo ženu Urije Hetita da ti bude žena.' </p>
<p id="v11"><sup><small>11</small></sup>  Ovako govori Jahve: 'Evo ja ću podići na te zlo iz tvoga  doma. Uzet ću tvoje žene ispred tvojih očiju i dat ću ih tvome  bližnjemu, koji će spavati s tvojim ženama na vidiku ovome suncu. </p>
<p id="v12"><sup><small>12</small></sup>  Ti si doduše radio tajno, ali ja ću ovu prijetnju izvršiti  pred svim Izraelom i pred ovim suncem!'" </p>
<p id="v13"><sup><small>13</small></sup>  Tada David reče Natanu: "Sagriješio sam protiv Jahve!"  A Natan odvrati Davidu: "Jahve ti oprašta tvoj grijeh: nećeš  umrijeti. </p>
<p id="v14"><sup><small>14</small></sup>  Ali jer si tim djelom prezreo Jahvu, neminovno  će umrijeti dijete koje ti se rodilo!" </p>
<p id="v15"><sup><small>15</small></sup>  Potom Natan ode svojoj kući.  A Jahve udari dijete koje je Urijina žena rodila Davidu i  ono se teško razbolje. </p>
<p id="v16"><sup><small>16</small></sup>  David se molitvom obrati Bogu za dijete:  postio je, vraćao se kući i ležao preko noći na goloj zemlji, pokriven vrećom. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  A starješine njegova doma stajahu oko njega  da ga podignu sa zemlje, ali on ne htjede i ne okusi s njima  nikakva jela. </p>
<p id="v18"><sup><small>18</small></sup>  A sedmi dan umrije dijete. Davidovi dvorani  ne usudiše se javiti mu da je dijete umrlo. Jer mišljahu: "Dok  je dijete bilo živo, govorili smo mu, a on nas nije htio slušati.  A kako ćemo mu kazati da je dijete umrlo? Učinit će zlo!" </p>
<p id="v19"><sup><small>19</small></sup>  A David opazi da njegovi dvorani šapću među sobom i on  shvati da je dijete umrlo. I upita David svoje dvorane: "Je li  dijete umrlo?" A oni odgovoriše: "Umrlo je." </p>
<p id="v20"><sup><small>20</small></sup>  Tada David usta sa zemlje, okupa se, pomaza se i preobuče  se u druge haljine. Zatim uđe u Dom Jahvin i pokloni se. Vrativši  se potom svojoj kući, zatraži da mu dadu jela; i jeo je. </p>
<p id="v21"><sup><small>21</small></sup>  A  njegovi dvorani upitaše ga: "Što to radiš? Dok je dijete bilo  živo, postio si i plakao; a sada, kad je dijete umrlo, ustaješ  i jedeš!" </p>
<p id="v22"><sup><small>22</small></sup>  A on odgovori: "Dok je dijete bilo živo, postio  sam i plakao jer sam mislio: 'Tko zna? Jahve će se možda smilovati  na me i dijete će ostati živo!' </p>
<p id="v23"><sup><small>23</small></sup>  A sada, kad je umrlo, čemu  da postim? Mogu li ga vratiti? Ja ću otići k njemu, ali se ono  neće vratiti k meni!" </p>
<p id="v24"><sup><small>24</small></sup>  Potom David utješi svoju ženu Bat-Šebu. Dođe k njoj i  leže s njom. Ona zatrudnje i rodi sina komu nadjenu ime Salomon.  Jahve ga zamilova </p>
<p id="v25"><sup><small>25</small></sup>  i objavi to po proroku Natanu. Ovaj ga  nazva imenom Jedidja, po riječi Jahvinoj. </p>
<p id="v26"><sup><small>26</small></sup>  Joab navali na Rabu sinova Amonovih i osvoji kraljevski  grad. </p>
<p id="v27"><sup><small>27</small></sup>  Tada Joab posla glasnika k Davidu s porukom: "Ja sam  navalio na Rabu i osvojio grad uz vodu. </p>
<p id="v28"><sup><small>28</small></sup>  Sada ti saberi ostalu  vojsku, opkoli grad i osvoji ga, da ne bih ja osvojio grada i  dao mu svoje ime." </p>
<p id="v29"><sup><small>29</small></sup>  I skupi David svu vojsku, krenu na Rabu, navali na grad  i zauze ga. </p>
<p id="v30"><sup><small>30</small></sup>  Ondje skinu s Malkomove glave krunu, koja bijaše  teška jedan zlatni talenat; u njoj je bio dragi kamen, koji posta  ures na Davidovoj glavi. I vrlo bogat plijen odnese iz grada. </p>
<p id="v31"><sup><small>31</small></sup>  A narod koji bijaše u njemu izvede i stavi ga da radi kod  pila, željeznim pijucima i željeznim sjekirama i upotrijebi ga  za rad u ciglanama. I tako je isto činio svim gradovima sinova  Amonovih. Potom se David sa svom vojskom vrati u Jeruzalem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/11">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 11</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/13">
          <span class="pr-2">2 Samuelova - Poglavlje 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:16,21-23 <i>Ritualni post</i>: <a href="/hr/The_Urantia_Book/89#p3_1">KU 89:3.1</a>. </li>
</ol>
</div>
