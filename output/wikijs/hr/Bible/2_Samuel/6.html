<!--
title: "2 Samuelova - Poglavlje 6"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/5">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 5</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/7">
          <span class="pr-2">2 Samuelova - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jednoga dana David opet skupi svu izabranu momčad u Izraelu, trideset tisuća ljudi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Zatim David i sva vojska što je bila  s njim krenu na put i odoše u Baalu Judinu da odande donesu Kovčeg  Božji, što nosi ime Jahve Sebaota koji stoluje nad kerubinima. </p>
<p id="v3"><sup><small>3</small></sup>  Kovčeg Božji metnuše na nova kola, iznijevši ga iz kuće Abinadabove, koja je stajala na brežuljku. Uza i Ahjo, Abinadabovi sinovi, pratili su kola. </p>
<p id="v4"><sup><small>4</small></sup>  Uza je stupao kraj Kovčega Božjeg, a Ahjo  išao pred njim. </p>
<p id="v5"><sup><small>5</small></sup>  David i sav dom Izraelov igrahu pred Jahvom  iz sve snage pjevajući uza zvuke citara, harfa, bubnjeva, udaraljki  i cimbala. </p>
<p id="v6"><sup><small>6</small></sup>  Kad su došli do Nakonova gumna, posegnu Uza rukom  za Kovčegom Božjim da ga pridrži jer ga volovi umalo ne prevrnuše. </p>
<p id="v7"><sup><small>7</small></sup>  Ali se Jahve razgnjevio na Uzu: Bog ga na mjestu udari za  taj prijestup, tako da je umro ondje, kraj Kovčega Božjega. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Davidu  bijaše žao što je Jahve onako udario Uzu, i on prozva ono mjesto  Peres Uza, kako se zove i dan-danas. </p>
<p id="v9"><sup><small>9</small></sup>  Toga se dana David uplaši Jahve i reče u sebi: "Kako bi  mogao doći k meni Kovčeg Jahvin?" </p>
<p id="v10"><sup><small>10</small></sup>  Zato David ne htjede dovesti  Kovčeg Jahvin k sebi, u Davidov grad, nego ga otpremi u kuću  Obed-Edoma iz Gata. </p>
<p id="v11"><sup><small>11</small></sup>  I ostade Jahvin Kovčeg u kući Obed-Edomovoj  u Gatu tri mjeseca i Jahve blagoslovi Obed-Edoma i svu njegovu  obitelj. </p>
<p id="v12"><sup><small>12</small></sup>  Kad su kralju javili da je Jahve blagoslovio Obed-Edomovu  obitelj i sav njegov posjed zbog Kovčega Božjeg, ode David i  ponese Kovčeg Božji iz Obed-Edomove kuće gore u Davidov grad  s velikim veseljem. </p>
<p id="v13"><sup><small>13</small></sup>  Tek što su nosioci Kovčega Božjeg pokročili  šest koraka, David žrtvova vola i tovna ovna. </p>
<p id="v14"><sup><small>14</small></sup>  David je igrao  iz sve snage pred Jahvom, a bio je ogrnut samo lanenim oplećkom. </p>
<p id="v15"><sup><small>15</small></sup>  Tako su David i sav Izraelov dom nosili gore Kovčeg Jahvin  kličući i trubeći u rog. </p>
<p id="v16"><sup><small>16</small></sup>  A kad je Kovčeg Jahvin ulazio u Davidov grad, Šaulova  je kći Mikala gledala kroz prozor i vidjela kralja Davida kako  skače i vrti se pred Jahvom i prezre ga ona u svome srcu. </p>
<p id="v17"><sup><small>17</small></sup>  Tada  unesoše Kovčeg Jahvin i postaviše ga usred šatora koji mu bijaše  razapeo David. Onda David prinese pred Jahvom paljenice i pričesnice. </p>
<p id="v18"><sup><small>18</small></sup>  Pošto je prinio paljenice i pričesnice, David blagoslovi  narod imenom Jahve Sebaota. </p>
<p id="v19"><sup><small>19</small></sup>  Potom razdijeli među sav narod, među sve mnoštvo Izraelovo, ljudima i ženama, svakome po jedan  kruh, komad mesa i kolač od suhoga grožđa. Zatim se raziđe sav  narod, svaki svojoj kući. </p>
<p id="v20"><sup><small>20</small></sup>  Kad se David vratio kući da blagoslovi svoju obitelj, Šaulova kći Mikala iziđe u susret Davidu i reče mu: "Kako se  časno danas ponio Izraelov kralj kad se otkrio pred očima sluškinja  slugu svojih kao što se otkriva prost čovjek!" </p>
<p id="v21"><sup><small>21</small></sup>  Ali David  odgovori Mikali: "Pred Jahvom ja igram! Tako mi živoga Jahve, koji me izabrao mjesto tvog oca i mjesto svega njegova doma  da me postavi za kneza nad Izraelom, narodom Jahvinim: pred Jahvom  ću igrati! </p>
<p id="v22"><sup><small>22</small></sup>  I još ću se dublje poniziti. Bit ću neznatan u  tvojim očima, ali pred sluškinjama o kojima govoriš, pred njima  ću biti u časti." </p>
<p id="v23"><sup><small>23</small></sup>  A Mikala, Šaulova kći, ne imade poroda  do dana svoje smrti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/5">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 5</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/7">
          <span class="pr-2">2 Samuelova - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:1-17 <i>Kovčeg Jahve</i>: <a href="/hr/The_Urantia_Book/97#p9_14">KU 97:9.14</a>. </li>
  <li id="fn2"><a href="#cite2">↑</a> 6:7 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
</ol>
</div>
