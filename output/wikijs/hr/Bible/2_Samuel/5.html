<!--
title: "2 Samuelova - Poglavlje 5"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/4">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 4</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/6">
          <span class="pr-2">2 Samuelova - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada se sabraše sva izraelska plemena k Davidu u Hebron i rekoše:  "Evo, mi smo od tvoje kosti i od tvoga mesa. </p>
<p id="v2"><sup><small>2</small></sup>  Još prije, dok  je još Šaul bio kralj nad nama, ti si upravljao svim pokretima  Izraela, a Jahve ti je rekao: 'Ti ćeš pasti moj izraelski narod  i ti ćeš biti knez nad Izraelom!'" </p>
<p id="v3"><sup><small>3</small></sup>  Tako dođoše sve izraelske  starješine kralju u Hebron, a kralj David sklopi s njima savez  u Hebronu pred Jahvom; i pomazaše Davida za kralja nad Izraelom. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Trideset je godina bilo Davidu kad je postao kralj, a  kraljevao je četrdeset godina. </p>
<p id="v5"><sup><small>5</small></sup>  U Hebronu je kraljevao nad  Judom sedam godina i šest mjeseci, a u Jeruzalemu kraljevaše  trideset i tri godine nad svim Izraelom i nad Judom. </p>
<p id="v6"><sup><small>6</small></sup>  David krene s ljudima na Jeruzalem protiv Jebusejaca,  koji su živjeli u onoj zemlji. Ali oni poručiše Davidu: "Nećeš  ući ovamo! Slijepci će te i kljasti odbiti!" (To je imalo značiti:  David neće ući ovamo.) <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ipak David osvoji Sionsku tvrđavu,  to jest Davidov grad. </p>
<p id="v8"><sup><small>8</small></sup>  Onoga dana reče David: "Tko god pobije  Jebusejce i popne se kroz prorov ..." A kljaste i slijepe mrzi  David iz sve duše. (Stoga se kaže: Slijepci i kljasti neka ne  ulaze u Hram.) </p>
<p id="v9"><sup><small>9</small></sup>  David se nastani u tvrđavi i prozva je Davidov  grad. Tada David podiže zid unaokolo od Mila pa unutra. </p>
<p id="v10"><sup><small>10</small></sup>  David  je postajao sve silniji, jer Jahve, Bog nad vojskama, bijaše  s njim. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Tirski kralj Hiram posla k Davidu izaslanstvo i cedrova  drveta, tesara i zidara, koji sagradiše dvor Davidu. </p>
<p id="v12"><sup><small>12</small></sup>  Tada  David spozna da ga je Jahve potvrdio za kralja nad Izraelom i  da je vrlo uzvisio njegovo kraljevstvo radi svojega izraelskog  naroda. </p>
<p id="v13"><sup><small>13</small></sup>  Po dolasku iz Hebrona David uze još inoča i žena iz Jeruzalema;  i rodi se Davidu još sinova i kćeri. </p>
<p id="v14"><sup><small>14</small></sup>  Evo imena djece koja  mu se rodiše u Jeruzalemu: Šamua, Šobab, Natan, Salomon, </p>
<p id="v15"><sup><small>15</small></sup>  Jibhar, Elišua, Nefeg, Jafija, </p>
<p id="v16"><sup><small>16</small></sup>  Elišama, Beeljada i Elifelet. </p>
<p id="v17"><sup><small>17</small></sup>  Kad su Filistejci čuli da su Davida pomazali za kralja  nad Izraelom, iziđoše svi da se dočepaju Davida. Čuvši to, David  siđe u svoj zaklon. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Filistejci dođoše i raširiše se po Refaimskoj  dolini. </p>
<p id="v19"><sup><small>19</small></sup>  Tada David upita Jahvu: "Mogu li napasti Filistejce?  Hoćeš li ih predati meni u ruke?" Jahve odgovori Davidu: "Napadni!  Predat ću Filistejce tebi u ruke!" </p>
<p id="v20"><sup><small>20</small></sup>  Tada David dođe u Baal  Perasim i ondje ih pobi. David reče: "Jahve je preda mnom prodro  među moje neprijatelje kao što voda prodire." Stoga se ono mjesto  prozvalo Baal Perasim. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Ostavili su ondje svoje bogove; a  David i njegovi ljudi odnesoše ih. </p>
<p id="v22"><sup><small>22</small></sup>  Filistejci opet dođoše i raširiše se po Refaimskoj dolini. </p>
<p id="v23"><sup><small>23</small></sup>  David opet upita Jahvu, a on mu odgovori: "Ne idi pred njih, nego im zađi za leđa i navali na njih s protivne strane Bekaima. </p>
<p id="v24"><sup><small>24</small></sup>  Kad začuješ topot koraka po bekaimskim vrhovima, onda se  požuri, jer će tada Jahve ići pred tobom da pobije filistejsku  vojsku." <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  David učini kako mu je zapovjedio Jahve i pobi Filistejce  od Gibeona sve do ulaza u Gezer. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/4">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 4</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/6">
          <span class="pr-2">2 Samuelova - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:3 <i>Pomazani kralj Izraela</i>: <a href="/hr/The_Urantia_Book/97#p9_11">KU 97:9.11</a>. </li>
  <li id="fn2"><a href="#cite2">↑</a> 5:6-9 <i>Davidova pobjeda</i>: <a href="/hr/The_Urantia_Book/97#p9_11">KU 97:9.11</a>.  <i>Jeruzalem</i>: <a href="/hr/The_Urantia_Book/97#p9_11">KU 97:9.11</a>. </li>
  <li id="fn3"><a href="#cite3">↑</a> 5:10 <i>Gospodin, Bog nad vojskama</i>: <a href="/hr/The_Urantia_Book/38#p6_2">KU 38:6.2</a>.  <i>Gospodin Bog nad vojskama</i>: <a href="/hr/The_Urantia_Book/97#p9_11">KU 97:9.11</a>.  <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
  <li id="fn4"><a href="#cite4">↑</a> 5:17-25 <i>Filistejski napad</i>: <a href="/hr/The_Urantia_Book/97#p9_11">KU 97:9.11</a>. </li>
  <li id="fn5"><a href="#cite5">↑</a> 5:20 <i>Jahve je slomio neprijatelje</i>: <a href="/hr/The_Urantia_Book/97#p9_12">KU 97:9.12</a>. </li>
  <li id="fn6"><a href="#cite6">↑</a> 5:24 <i>Kad čuješ zvuk vjetra</i>: <a href="/hr/The_Urantia_Book/90#p2_5">KU 90:2.5</a>. </li>
</ol>
</div>
