<!--
title: "2 Samuelova - Poglavlje 10"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/9">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 9</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/11">
          <span class="pr-2">2 Samuelova - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga umrije Nahaš, kralj Amonaca, a zakralji se njegov  sin Hanun mjesto njega. </p>
<p id="v2"><sup><small>2</small></sup>  A David reče u sebi: "Želio bih iskazati  ljubav Nahaševu sinu Hanunu, kao što je njegov otac iskazao meni."  Zato David posla svoje sluge da mu izraze sućut zbog njegova  oca. Ali kad su Davidove sluge došle u zemlju Amonaca, </p>
<p id="v3"><sup><small>3</small></sup>  rekoše  knezovi Amonaca svome gospodaru Hanunu: "Zar misliš da je David  poslao ljude da ti izraze sućut zato što bi htio iskazati čast  tvome ocu? Nije li možda zato David poslao svoje ljude k tebi  da razvide grad da bi doznao njegovu obranu i potom ga oborio?" </p>
<p id="v4"><sup><small>4</small></sup>  Tada Hanun pograbi Davidove sluge, obrija im pola brade i  skrati im haljine dopola, sve do zadnjice, i posla ih natrag. </p>
<p id="v5"><sup><small>5</small></sup>  Kad su to javili Davidu, posla on čovjeka pred njih, jer su  ti ljudi bili teško osramoćeni, i poruči im: "Ostanite u Jerihonu  dok vam ne naraste brada, pa se onda vratite!" </p>
<p id="v6"><sup><small>6</small></sup>  Tada Amonci uvidješe da su se omrazili s Davidom; zato  Amonci poslaše glasnike da za plaću unajme Aramejce iz Bet Rehoba  i Aramejce iz Sobe, dvadeset tisuća pješaka, zatim kralja Maake, tisuću ljudi, i ljude iz Toba, dvanaest tisuća vojnika. </p>
<p id="v7"><sup><small>7</small></sup>  Kad  je David to čuo, posla Joaba s vojskom i izabranim junacima. </p>
<p id="v8"><sup><small>8</small></sup>  Amonci iziđoše i svrstaše se u bojni red pred gradskim vratima, dok su Aramejci iz Sobe i iz Rehoba i ljudi iz Toba i iz Maake  stajali zasebno na polju. </p>
<p id="v9"><sup><small>9</small></sup>  Vidjevši postavljene bojne redove  prema sebi sprijeda i straga, probra Joab najvrsnije među Izraelcima  i svrsta ih prema Aramejcima. </p>
<p id="v10"><sup><small>10</small></sup>  Ostalu vojsku predade bratu  Abišaju da je svrsta prema Amoncima. </p>
<p id="v11"><sup><small>11</small></sup>  I reče mu: "Ako Aramejci  budu jači od mene, onda ti meni priskoči u pomoć; ako Amonci  budu jači od tebe, ja ću tebi pohrliti u pomoć. </p>
<p id="v12"><sup><small>12</small></sup>  Budi hrabar  i junački se držimo radi naroda i radi gradova svoga Boga; a  Jahve neka učini što je dobro u njegovim očima." </p>
<p id="v13"><sup><small>13</small></sup>  Tada se  Joab i vojska koja je bila s njim počeše primicati da udare na  Aramejce, ali oni pobjegoše pred njima. </p>
<p id="v14"><sup><small>14</small></sup>  Kad su Amonci vidjeli  da su Aramejci pobjegli, umakoše i oni ispred Abišaja i povukoše  se u grad. Tada Joab odustane od rata protiv Amonaca i vrati  se u Jeruzalem. </p>
<p id="v15"><sup><small>15</small></sup>  Kad su Aramejci vidjeli gdje su ih Izraelci razbili,  sabraše ponovo svoje čete. </p>
<p id="v16"><sup><small>16</small></sup>  Hadadezer posla glasnike i sabra  Aramejce što su s one strane rijeke. Ovi dođoše u Helam pod vodstvom  Šobaka, vojvode Hadadezerove vojske. </p>
<p id="v17"><sup><small>17</small></sup>  Pošto su to javili Davidu, on skupi sve Izraelce i, prešavši preko Jordana, dođe u Helam.  Aramejci se svrstaše protiv Davida i zametnuše s njime boj. </p>
<p id="v18"><sup><small>18</small></sup>  Ali  Aramejci udariše u bijeg ispred Izraelaca i David im pobi sedam  stotina konja od bojnih kola i četrdeset tisuća pješaka; pogubi  i njihova vojvodu Šobaka te je ondje umro. </p>
<p id="v19"><sup><small>19</small></sup>  A kad svi kraljevi, Hadadezerovi vazali, vidješe da ih je razbio Izrael, sklopiše  mir s Izraelom i počeše mu služiti. A Aramejci se više nisu usuđivali  pomagati Amoncima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/9">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 9</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/11">
          <span class="pr-2">2 Samuelova - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
