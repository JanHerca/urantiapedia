<!--
title: "2 Samuelova - Poglavlje 24"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 23</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Još je jednom srdžba Jahvina planula na Izraelce te potakla  Davida protiv njih govoreći: "Idi, izbroj Izraelce i Judejce!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  I kralj zapovjedi Joabu i vojvodama koji bijahu s njim: "Obiđite  sva Izraelova plemena od Dana do Beer Šebe i popišite narod da  znam koliko ima naroda." </p>
<p id="v3"><sup><small>3</small></sup>  Joab odgovori kralju: "Neka Jahve, tvoj Bog, dade svome narodu još sto puta ovoliko koliko ga je  sada i neka to još vidi svojim očima moj gospodar kralj, ali  zašto moj gospodar kralj ima takvu želju?" </p>
<p id="v4"><sup><small>4</small></sup>  Ali kraljeva riječ bijaše jača od Joabove i od riječi  vojvoda njegove vojske. Tako Joab i vojvode odoše ispred kralja  da popišu izraelski narod. </p>
<p id="v5"><sup><small>5</small></sup>  Prijeđoše oni preko Jordana i počeše kod Aroera i kod  grada što leži usred doline i krenuše odande prema Gaditima i  prema Jazeru. </p>
<p id="v6"><sup><small>6</small></sup>  Potom dođoše u Gilead i u zemlju Hetita, u Kadeš;  zatim stigoše u Dan, a iz Dana skrenuše prema Sidonu. </p>
<p id="v7"><sup><small>7</small></sup>  Zatim  dođoše do tvrđave Tira i u sve gradove Hivijaca i Kanaanaca i  završiše svoj put u Negebu Judinu, u Beer Šebi. </p>
<p id="v8"><sup><small>8</small></sup>  Prošavši svu zemlju, vratiše se poslije devet mjeseci  i dvadeset dana u Jeruzalem. </p>
<p id="v9"><sup><small>9</small></sup>  Joab dade kralju popis naroda:  Izraelaca bijaše osam stotina tisuća ratnika vičnih maču, a Judejaca  pet stotina tisuća ljudi. </p>
<p id="v10"><sup><small>10</small></sup>  Poslije toga Davida zapeče savjest što je dao brojiti  narod pa reče Jahvi: "Veoma sam sagriješio što sam to učinio!  Ali, Jahve, oprosti tu krivicu sluzi svome, jer sam vrlo ludo  radio." </p>
<p id="v11"><sup><small>11</small></sup>  Kad je David ujutro ustao, već je Jahvina riječ bila  došla proroku Gadu, Davidovu vidiocu: </p>
<p id="v12"><sup><small>12</small></sup>  "Idi i kaži Davidu:  Ovako govori Jahve: 'Troje stavljam preda te, izaberi jedno od  toga da ti učinim!'" </p>
<p id="v13"><sup><small>13</small></sup>  Gad tako dođe Davidu i javi mu ovo: "Hoćeš li da dođu  tri gladne godine na tvoju zemlju, ili da tri mjeseca bježiš  pred svojim neprijateljem koji će te goniti, ili da bude tri  dana kuga u tvojoj zemlji? Sada promisli i gledaj što da odgovorim  onome koji me poslao!" </p>
<p id="v14"><sup><small>14</small></sup>  David odgovori Gadu: "Na velikoj sam muci! Ali neka padnemo  u ruke Jahvine, jer je veliko njegovo milosrđe, a u ljudske ruke  neka ne zapadnem!" <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  David, dakle, izabra kugu. Bilo je upravo vrijeme pšenične žetve. Jahve pusti kugu na  Izraela od jutra pa do određenoga vremena; i pomor udari na narod  i pomrije sedamdeset tisuća ljudi od Dana do Beer Šebe. </p>
<p id="v16"><sup><small>16</small></sup>  Kad  je anđeo pružio svoju ruku na Jeruzalem da ga uništi, sažali  se Jahvi zbog toga zla, pa reče anđelu koji je ubijao narod:  "Dosta je sada! Povuci svoju ruku!" A Jahvin je anđeo bio upravo  kod gumna Araune Jebusejca. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Kad David vidje anđela koji je  ubijao narod, zavapi Jahvi: "Evo, ja sam sagriješio, ja sam učinio  zlo! A oni, ovce, što su skrivili? Neka tvoja ruka padne na mene  i na moju obitelj!" </p>
<p id="v18"><sup><small>18</small></sup>  Istoga dana dođe Gad k Davidu i reče mu: "Idi i podigni  Jahvi žrtvenik na gumnu Araune Jebusejca!" </p>
<p id="v19"><sup><small>19</small></sup>  I ode David po  Gadovoj riječi, kako mu je zapovjedio Jahve. </p>
<p id="v20"><sup><small>20</small></sup>  Kad Arauna pogleda, opazi kralja i njegove dvorane gdje idu prema njemu. Arauna  iziđe i pokloni se kralju licem do zemlje. </p>
<p id="v21"><sup><small>21</small></sup>  Arauna upita:  "Zašto je moj gospodar kralj došao svome sluzi?" A David odgovori:  "Da kupi od tebe ovo gumno, da sagradi žrtvenik Jahvi, kako bi  prestao pomor u narodu." </p>
<p id="v22"><sup><small>22</small></sup>  Arauna reče Davidu: "Neka ga uzme moj gospodar kralj  i neka žrtvuje ono što je u njegovim očima dobro! Evo goveda  za paljenicu, mlatilice, i volujske opreme za drvo! </p>
<p id="v23"><sup><small>23</small></sup>  Sve to  sluga moga gospodara kralja poklanja kralju!" Još reče Arauna  kralju: "Jahve, Bog tvoj, neka ti bude milostiv!" </p>
<p id="v24"><sup><small>24</small></sup>  Ali kralj odgovori Arauni: "Ne, nego hoću da kupim od  tebe i da platim; neću prinositi Jahvi, svome Bogu, paljenica  koje su mi poklonjene." I tako David kupi ono gumno i goveda za pedeset srebrnih  šekela. </p>
<p id="v25"><sup><small>25</small></sup>  Ondje David sagradi žrtvenik Jahvi i prinese paljenice  i pričesnice. Tada se Jahve smilova zemlji i presta pomor u Izraelu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 23</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:1 <i>Gospodin kaže Davidu da prebroji</i>: <a href="/hr/The_Urantia_Book/142#p3_9">KU 142:3.9</a>. </li>
  <li id="fn2"><a href="#cite2">↑</a> 24:1-4 <i>Brojanje ljudi</i>: <a href="/hr/The_Urantia_Book/88#p1_6">KU 88:1.6</a>. </li>
  <li id="fn3"><a href="#cite3">↑</a> 24:1-4,10 <i>Prebrojite ljude</i>: <a href="/hr/The_Urantia_Book/122#p7_1">KU 122:7.1</a>. </li>
  <li id="fn4"><a href="#cite4">↑</a> 24:14 <i>Padnite u ruke Gospodinove, milosrđe</i>: <a href="/hr/The_Urantia_Book/97#p1_8">KU 97:1.8</a>. </li>
  <li id="fn5"><a href="#cite5">↑</a> 24:16 <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>.  <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>. </li>
</ol>
</div>
