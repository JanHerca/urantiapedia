<!--
title: "2 Samuelova - Poglavlje 9"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/8">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 8</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/10">
          <span class="pr-2">2 Samuelova - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jednoga dana upita David: "Ima li još koji preživjeli od Šaulove  kuće da mu učinim milost zbog Jonatana?" </p>
<p id="v2"><sup><small>2</small></sup>  A bijaše u Šaulovoj  kući sluga po imenu Siba: njega dozvaše pred Davida i kralj ga  zapita: "Jesi li ti Siba?" A on odgovori: "Jesam, tvoj sluga!" </p>
<p id="v3"><sup><small>3</small></sup>  A kralj nastavi: "Zar nema više nikoga od Šaulove kuće da  mu iskažem milost kao što je Božja milost?" A Siba odgovori kralju:  "Ima još Jonatanov sin koji je hrom na obje noge." </p>
<p id="v4"><sup><small>4</small></sup>  Kralj ga  upita: "Gdje je on?" A Siba odgovori kralju: "Eno ga u kući Makira, sina Amielova, u Lo Debaru." </p>
<p id="v5"><sup><small>5</small></sup>  Tada kralj David posla po njega u kuću Makira, sina Amielova, iz Lo Debara. </p>
<p id="v6"><sup><small>6</small></sup>  Kad je Meribaal, sin Jonatana, sina Šaulova, došao k Davidu, pade ničice i pokloni se. A David reče: "Meribaale!" On odgovori:  "Evo tvoga sluge!" </p>
<p id="v7"><sup><small>7</small></sup>  A David mu reče: "Ne boj se jer ti želim  iskazati milost zbog tvoga oca Jonatana. Vratit ću ti sva polja  tvoga djeda Šaula, a ti ćeš svagda jesti kruh za mojim stolom." </p>
<p id="v8"><sup><small>8</small></sup>  Meribaal se pokloni i reče: "Što je tvoj sluga te iskazuješ  milost mrtvome psu kao što sam ja?" </p>
<p id="v9"><sup><small>9</small></sup>  Potom kralj dozva Sibu, Šaulova slugu, i reče mu: "Sve  što je pripadalo Šaulu i njegovoj kući, sve to dajem sinu tvoga  gospodara. </p>
<p id="v10"><sup><small>10</small></sup>  Ti ćeš mu sa svojim sinovima i sa svojim slugama  obrađivati zemlju, od nje ćeš skupljati žetvu da obitelj tvoga  gospodara ima kruha; a Meribaal, sin tvoga gospodara, jest će  svagda za mojim stolom." A Siba imaše petnaest sinova i dvadeset  slugu. </p>
<p id="v11"><sup><small>11</small></sup>  Siba odgovori kralju: "Tvoj će sluga učiniti sve što  je moj gospodar i kralj zapovjedio svome sluzi." Meribaal je, dakle, jeo za Davidovim stolom kao jedan između  kraljevih sinova. </p>
<p id="v12"><sup><small>12</small></sup>  Meribaal je imao maloga sina po imenu Mika.  A svi koji su živjeli u Sibinoj kući bijahu u službi Meribaala. </p>
<p id="v13"><sup><small>13</small></sup>  A Meribaal je boravio u Jeruzalemu, jer je uvijek jeo za  kraljevim stolom. Bio je hrom na obje noge. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/8">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 8</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/10">
          <span class="pr-2">2 Samuelova - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
