<!--
title: "2 Samuelova - Poglavlje 8"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/7">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 7</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/9">
          <span class="pr-2">2 Samuelova - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga David porazi Filistejce i pokori ih te ote Gat  s njegovim selima iz filistejskih ruku. </p>
<p id="v2"><sup><small>2</small></sup>  Porazi i Moapce i  izmjeri ih uzicom polegavši ih po zemlji: dvije uzice odmjeri  onih koje treba pogubiti, a jednu punu uzicu onih koje treba  ostaviti na životu. Tako Moapci postadoše Davidovi podanici koji  su mu donosili danak. </p>
<p id="v3"><sup><small>3</small></sup>  David je porazio i Hadadezera, Rehobova sina, sopskoga  kralja, kad je izišao da proširi svoju vlast do Rijeke. </p>
<p id="v4"><sup><small>4</small></sup>  David  zarobi od njega tisuću i sedam stotina konjanika i dvadeset tisuća  pješaka; ispresijecao je petne žile svim konjima od bojnih kola;  ostavio ih je samo stotinu. </p>
<p id="v5"><sup><small>5</small></sup>  Damaščanski su Aramejci došli  u pomoć Hadadezeru, sopskome kralju, ali je David pobio među  Aramejcima dvadeset i dvije tisuće ljudi. </p>
<p id="v6"><sup><small>6</small></sup>  Postavio je namjesnike  u Damaščanskom Aramu. Tako Aramejci postadoše Davidovi podanici  i moradoše mu plaćati danak. Jahve je davao pobjedu Davidu kuda  je god išao. </p>
<p id="v7"><sup><small>7</small></sup>  David zaplijeni zlatne štitove što ih imahu Hadadezerove  sluge i donese ih u Jeruzalem. </p>
<p id="v8"><sup><small>8</small></sup>  Iz Tebaha i iz Berotaja, Hadadezerovih  gradova, donese kralj David silni tuč. </p>
<p id="v9"><sup><small>9</small></sup>  Kad je čuo hamatski kralj Tou da je David porazio svu  Hadadezerovu vojsku, </p>
<p id="v10"><sup><small>10</small></sup>  poslao je svoga sina Hadorama kralju  Davidu da ga pozdravi i da mu čestita što je vojevao protiv Hadadezera  i porazio ga, jer je Hadadezer bio u ratu s Touom; Hadoram donese  srebrnih, zlatnih i tučanih predmeta. </p>
<p id="v11"><sup><small>11</small></sup>  I njih kralj David  posveti Jahvi sa srebrom i zlatom što ga bijaše uzeo od svih  naroda koje je pokorio: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  od Aramaca, Moabaca, Amonaca, Filistejaca  i od Amalečana te od plijena Hadadezera, Rehobova sina, kralja  Sobe. </p>
<p id="v13"><sup><small>13</small></sup>  David steče novu slavu kad je na povratku porazio Edomce, u Slanoj dolini, osamnaest tisuća njih. </p>
<p id="v14"><sup><small>14</small></sup>  I postavi upravitelje  u Edomu, i svi Edomci postadoše podanici Davidovi. I kuda je  god David išao, Jahve mu davaše pobjedu. </p>
<p id="v15"><sup><small>15</small></sup>  David kraljevaše nad svim Izraelom, čineći pravo i pravicu  svemu svome narodu. </p>
<p id="v16"><sup><small>16</small></sup>  Joab, sin Sarvijin, zapovijedaše vojskom, a Jošafat, sin Ahiludov, bijaše ljetopisac. </p>
<p id="v17"><sup><small>17</small></sup>  Sadok, sin Ahitubov, i Ebjatar, sin Ahimelekov, bijahu svećenici; Seraja bijaše državni  pisar; </p>
<p id="v18"><sup><small>18</small></sup>  Benaja, sin Jojadin, zapovijedaše Kerećanima i Pelećanima;  Davidovi sinovi bijahu namjesnici. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/7">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 7</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/9">
          <span class="pr-2">2 Samuelova - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:11-12 <i>Velika počast susjedima</i>: <a href="/hr/The_Urantia_Book/97#p9_14">KU 97:9.14</a>. </li>
</ol>
</div>
