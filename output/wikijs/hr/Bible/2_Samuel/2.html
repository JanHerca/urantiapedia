<!--
title: "2 Samuelova - Poglavlje 2"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/1">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 1</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/3">
          <span class="pr-2">2 Samuelova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga David upita Jahvu ovako: "Treba li da pođem u  koji Judin grad?" A Jahve mu odgovori: "Pođi!" David opet upita:  "Kamo da pođem?" A odgovor bješe: "U Hebron!" <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tako David ode  onamo, a s njim i njegove dvije žene, Ahinoama iz Jizreela i  Abigajila, Nabalova žena iz Karmela. </p>
<p id="v3"><sup><small>3</small></sup>  I ljudi koji bijahu s  Davidom odoše s njim, svaki sa svojom obitelji, i nastaniše se  u gradićima Hebrona. </p>
<p id="v4"><sup><small>4</small></sup>  Tada dođoše ljudi iz Jude i pomazaše  ondje Davida za kralja nad domom Judinim. Tada javiše Davidu da su ljudi iz Jabeša u Gileadu pokopali  Šaula. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Nato David posla glasnike k Jabešanima u Gileadu i  poruči im: "Budite blagoslovljeni od Jahve što ste izvršili to  djelo ljubavi prema svome gospodaru Šaulu i što ste ga pokopali! </p>
<p id="v6"><sup><small>6</small></sup>  Zato neka vam Jahve iskaže svoju ljubav i dobrotu, a i ja  ću vam učiniti dobro zato što ste tako radili. </p>
<p id="v7"><sup><small>7</small></sup>  A sada se ohrabrite  i budite junaci, jer je Šaul, vaš gospodar, poginuo, a mene je  Judin dom pomazao za svoga kralja." </p>
<p id="v8"><sup><small>8</small></sup>  Ali Abner, sin Nerov, vojvoda Šaulove vojske, bijaše uzeo  Šaulova sina Išbaala i doveo ga prijeko u Mahanajim. </p>
<p id="v9"><sup><small>9</small></sup>  Ondje  ga je postavio za kralja nad Gileadom, nad Ašeranima, nad Jizreelom, Efrajimom, Benjaminom i nad svim Izraelom. </p>
<p id="v10"><sup><small>10</small></sup>  Išbaalu, sinu  Šaulovu, bijaše četrdeset godina kad je postao kraljem nad Izraelom, a kraljevao je dvije godine. Samo je Judin dom pristao uz Davida. </p>
<p id="v11"><sup><small>11</small></sup>  A David je kraljevao u Hebronu nad Judinim domom sedam godina  i šest mjeseci. </p>
<p id="v12"><sup><small>12</small></sup>  Potom iziđe Abner, Nerov sin, s ljudima Šaulova sina  Išbaala iz Mahanajima prema Gibeonu. </p>
<p id="v13"><sup><small>13</small></sup>  Ali i Joab, Sarvijin  sin, iziđe s Davidovim ljudima iz Hebrona i srete se s njima  kod Gibeonskog jezera. Tu se zaustaviše, ovi s jedne strane jezera, a oni s druge strane. </p>
<p id="v14"><sup><small>14</small></sup>  Tada Abner reče Joabu: "Neka ustanu mladići i neka se  bore pred nama!" A Joab odgovori: "Neka ustanu!" </p>
<p id="v15"><sup><small>15</small></sup>  I ustadoše, pa ih izbrojiše: dvanaest od Benjamina za Išbaala, Šaulova sina, i dvanaest od Davidovih ljudi. </p>
<p id="v16"><sup><small>16</small></sup>  I svaki dohvati svoga protivnika  za glavu i zabode mu mač u bok, tako da su svi popadali zajedno.  Zato se to mjesto prozvalo Polje bokova, a leži kod Gibeona. </p>
<p id="v17"><sup><small>17</small></sup>  Potom se zametnu onoga dana vrlo žestoka bitka i Davidove  čete razbiše Abnera i Izraelce. </p>
<p id="v18"><sup><small>18</small></sup>  A bijahu ondje tri Sarvijina  sina: Joab, Abišaj i Asahel; a Asahel bijaše brz u trku kao gazela  u polju. </p>
<p id="v19"><sup><small>19</small></sup>  I jurnu Asahel u potjeru za Abnerom; u stopu je  slijedio Abnera ne skrećući ni desno ni lijevo. </p>
<p id="v20"><sup><small>20</small></sup>  Abner se  obazre i upita: "Jesi li to ti, Asahele?" A on odgovori: "Jesam." </p>
<p id="v21"><sup><small>21</small></sup>  A Abner mu reče: "Okreni se nadesno ili nalijevo pa zgrabi  jednoga od tih mladića i uzmi njegovu odoru!" Ali Asahel nije  htio da skrene od njega. </p>
<p id="v22"><sup><small>22</small></sup>  Abner opet reče Asahelu: "Ukloni  se od mene! Zašto da te sastavim sa zemljom? Kako bih onda još  smio doći na oči tvome bratu Joabu?" </p>
<p id="v23"><sup><small>23</small></sup>  Ali on nikako nije htio  da se ukloni. Zato ga Abner udari stražnjim krajem koplja u trbuh  tako da mu je koplje izašlo kroz leđa van: on ondje pade i umrije  na mjestu. I ustavljao se tko god je došao na ono mjesto gdje  je pao i umro Asahel. </p>
<p id="v24"><sup><small>24</small></sup>  Ali Joab i Abišaj nastaviše da gone Abnera, a kad je  sunce zašlo, stigoše do brežuljka Ame, koji leži istočno od doline, na putu prema Gebi. </p>
<p id="v25"><sup><small>25</small></sup>  Dotle se Benjaminovi sinovi skupiše  za Abnerom, sastaviše četu i stadoše na vrh brežuljka Ame. </p>
<p id="v26"><sup><small>26</small></sup>  Tada  Abner viknu Joabu: "Zar će nas dovijeka proždirati mač? Ne znaš  li da će to svršiti nesrećom? Kad ćeš napokon kazati svojim ljudima  da se okane gonjenja svoje braće?" </p>
<p id="v27"><sup><small>27</small></sup>  A Joab odvrati: "Tako  mi živog Jahve, da ti nisi progovorio, tek bi se sutra ujutro  ovi ljudi okanili gonjenja svoje braće." </p>
<p id="v28"><sup><small>28</small></sup>  Nato Joab zatrubi  u rog i sva vojska stade: prestadoše goniti Izraela i ne nastaviše  boja. </p>
<p id="v29"><sup><small>29</small></sup>  Abner i njegovi ljudi išli su kroz Arabu cijelu onu noć;  onda prijeđoše preko Jordana, nastaviše put cijelo jutro i stigoše  napokon u Mahanajim. </p>
<p id="v30"><sup><small>30</small></sup>  Kad je Joab odustao od potjere za Abnerom  i skupio svu vojsku, vidješe da između Davidovih ljudi nema devetnaestorice, i uz to Asahela. </p>
<p id="v31"><sup><small>31</small></sup>  A Davidovi su ljudi od Benjaminovih sinova, Abnerovih vojnika, pobili tri stotine i šezdeset ljudi. </p>
<p id="v32"><sup><small>32</small></sup>  Asahela  ponesoše i pokopaše u grobu njegova oca u Betlehemu. A Joab i  njegovi ljudi išli su svu noć i već se bijaše zadanilo kad stigoše  u Hebron. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/1">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 1</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/3">
          <span class="pr-2">2 Samuelova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:1-4 <i>David u Hebron</i>: <a href="/hr/The_Urantia_Book/97#p9_7">KU 97:9.7</a>. </li>
  <li id="fn2"><a href="#cite2">↑</a> 2:4 <i>Okrunjen za kralja Jude od strane vojske</i>: <a href="/hr/The_Urantia_Book/97#p9_8">KU 97:9.8</a>. </li>
</ol>
</div>
