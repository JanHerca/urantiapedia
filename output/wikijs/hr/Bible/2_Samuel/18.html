<!--
title: "2 Samuelova - Poglavlje 18"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/17">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 17</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/19">
          <span class="pr-2">2 Samuelova - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potom David pobroji narod što bijaše s njim i postavi nad  njima tisućnike i stotnike. </p>
<p id="v2"><sup><small>2</small></sup>  Zatim podijeli vojsku na tri skupine:  jednu trećinu predade Joabu, drugu trećinu Abišaju, sinu Sarvijinu, bratu Joabovu, a treću trećinu Itaju iz Gata. Tada David reče  narodu: "I ja ću s vama u rat." </p>
<p id="v3"><sup><small>3</small></sup>  Ali se narod usprotivi: "Ne  smiješ ti ići. Jer ako mi i pobjegnemo, neće nitko na to obraćati  pažnju, ili ako nas i pola izgine, neće se na to obraćati pažnja;  ali ti sam vrijediš kao nas deset tisuća. Osim toga, bolje je  da budeš pripravan da nam iz grada pomogneš." </p>
<p id="v4"><sup><small>4</small></sup>  A kralj im odgovori:  "Učinit ću sve što vam se čini dobro." I kralj stade kod vrata  dok je vojska izlazila po stotinama i tisućama. </p>
<p id="v5"><sup><small>5</small></sup>  A Joabu, Abišaju  i Itaju dade zapovijed: "Čuvajte mi mladića Abšaloma!" I sav  je narod čuo da je kralj tako zapovjedio svim vojvodama za Abšaloma. </p>
<p id="v6"><sup><small>6</small></sup>  Tako vojska iziđe za boj spremna pred Izraela i bitka  se zametnu u Efrajimovoj šumi. </p>
<p id="v7"><sup><small>7</small></sup>  Izraelsku vojsku potukoše Davidovi  ljudi; i velik poraz bijaše u onaj dan: dvadeset tisuća mrtvih. </p>
<p id="v8"><sup><small>8</small></sup>  Boj se proširio po svemu onom kraju i više je ljudi onoga  dana progutala šuma nego mač. </p>
<p id="v9"><sup><small>9</small></sup>  Abšalom slučajno zapade u ruke Davidovim ljudima. Abšalom  je jahao na mazgi, a mazga naiđe pod grane velika hrasta, tako  te je Abšalomu glava zapela o grane i on osta viseći između neba  i zemlje, dok je mazga ispod njega otišla dalje. </p>
<p id="v10"><sup><small>10</small></sup>  Vidje to neki čovjek i javi Joabu govoreći: "Upravo sam  vidio Abšaloma gdje visi o jednom hrastu." </p>
<p id="v11"><sup><small>11</small></sup>  A Joab odvrati  čovjeku koji mu je to javio: "Kad si ga vidio, zašto ga na mjestu  nisi sastavio sa zemljom? Moja bi onda bila dužnost da ti dam  deset srebrnih šekela i jedan pojas!" </p>
<p id="v12"><sup><small>12</small></sup>  Ali čovjek odgovori  Joabu: "I kad bi mi na dlan izbrojio tisuću srebrnih šekela,  ne bih digao ruku na kraljeva sina! Čuli smo na svoje uši kako  je kralj zapovjedio tebi, Abišaju i Itaju govoreći: 'Čuvajte  mi mladića Abšaloma!' </p>
<p id="v13"><sup><small>13</small></sup>  Da sam podmuklo napao na njega izlažući  opasnosti svoj život - jer kralju ništa ne ostaje skriveno -  onda bi se ti držao po strani." </p>
<p id="v14"><sup><small>14</small></sup>  A Joab odvrati: "Neću ja ovdje dangubiti s tobom!" I  uze tri sulice u ruke i zabode ih u srce Abšalomu, koji je bio  još živ viseći o hrastu. </p>
<p id="v15"><sup><small>15</small></sup>  Nato priđe deset momaka, štitonoša  Joabovih, i dotukoše Abšaloma i usmrtiše. </p>
<p id="v16"><sup><small>16</small></sup>  Tada Joab zapovjedi da zatrube u rog, i vojska prestade  progoniti Izraela jer je Joab zaustavio vojsku. </p>
<p id="v17"><sup><small>17</small></sup>  Potom uzeše  Abšaloma, baciše ga u duboku jamu usred šume i navaljaše na nj  veliku gomilu kamenja. Izraelci pak pobjegoše svaki svome šatoru. </p>
<p id="v18"><sup><small>18</small></sup>  Abšalom bijaše još za života postavio sebi spomenik u  Kraljevoj dolini jer mišljaše: "Nemam sina koji bi sačuvao spomen  mome imenu." I nazvao je taj spomenik po svome imenu te se još  i danas zove "Abšalomov spomenik". </p>
<p id="v19"><sup><small>19</small></sup>  Ahimaas, Sadokov sin, reče Joabu: "Idem javiti kralju  veselu vijest da mu je Jahve pribavio pravdu izbavivši ga iz  ruku njegovih neprijatelja." </p>
<p id="v20"><sup><small>20</small></sup>  Ali mu Joab reče: "Ne možeš  danas biti glasnik vesele vijesti, nego ćeš to biti koji drugi  dan; danas ne možeš javiti dobru vijest jer je poginuo kraljev  sin." </p>
<p id="v21"><sup><small>21</small></sup>  Zatim Joab zapovjedi Etiopljaninu: "Idi javi kralju što  si vidio!" Etiopljanin se pokloni Joabu i otrča. </p>
<p id="v22"><sup><small>22</small></sup>  A Sadokov sim Ahimaas opet zamoli Joaba: "Dogodilo se  što mu drago, dopusti da otrčim i ja za Etiopljaninom." A Joab  upita: "Zašto bi trčao, sine moj, kad ti ta vesela vijest neće  pribaviti nagrade?" </p>
<p id="v23"><sup><small>23</small></sup>  A on ponovi: "Dogodilo se što mu drago, trčat ću!" A Joab mu odvrati: "Trči!" I Ahimaas otrča putem  kroz ravnicu i preteče Etiopljanina. </p>
<p id="v24"><sup><small>24</small></sup>  David je upravo sjedio među dvojim gradskim vratima,  a stražar se bio uspeo na krov iznad vrata. Podigavši oči, stražar  ugleda čovjeka kako trči sam. </p>
<p id="v25"><sup><small>25</small></sup>  Stražar povika i javi kralju, a kralj mu reče: "Ako je sam, nosi dobar glas na ustima." Čovjek  je dolazio sve bliže. </p>
<p id="v26"><sup><small>26</small></sup>  Uto stražar ugleda drugoga čovjeka  gdje trči. I povika stražar koji je bio nad vratima: "Evo još  jednoga čovjeka koji trči sam!" A kralj odvrati: "I taj nosi  dobar glas." </p>
<p id="v27"><sup><small>27</small></sup>  Stražar nastavi: "Prepoznajem trk prvoga čovjeka:  trči kao Sadokov sin Ahimaas." A kralj odvrati: "To je dobar  čovjek, dolazi s dobrim glasom." </p>
<p id="v28"><sup><small>28</small></sup>  Ahimaas se približi kralju i pozdravi ga: "Zdravo!" Baci  se licem na zemlju pred kraljem i nastavi: "Blagoslovljen Jahve, tvoj Bog, koji je napustio ljude što su digli ruku na moga gospodara  i kralja!" </p>
<p id="v29"><sup><small>29</small></sup>  A kralj upita: "Je li spašen mladić Abšalom?"  A Ahimaas odgovori: "Vidio sam veliku vrevu kad je kraljev sluga  Joab slao tvoga slugu, ali ne znam što je bilo." </p>
<p id="v30"><sup><small>30</small></sup>  Kralj mu  reče: "Odstupi i stani tamo!" On odstupi i stade. </p>
<p id="v31"><sup><small>31</small></sup>  Uto stiže Etiopljanin i progovori: "Neka moj gospodar  kralj primi veselu vijest. Jahve ti je danas pribavio pravdu  izbavivši te iz ruku svih onih koji su ustali na tebe." </p>
<p id="v32"><sup><small>32</small></sup>  A  kralj upita Etiopljanina: "Je li spašen mladić Abšalom?" A Etiopljanin  odgovori: "Neka neprijatelji moga gospodara i kralja i svi koji  se dižu na tebe u zloj namjeri - prođu kao taj mladić!" </p>
<p id="v33"><sup><small>33</small></sup>  (19:1) Kralj zadrhta, pope se u gornju odaju nad vratima i zaplaka;  jecajući govoraše ovako: "Sine Abšalome, sine moj! Sine moj Abšalome!  Oh, da sam ja umro mjesto tebe! Abšalome, sine moj, sine moj!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/17">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 17</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/19">
          <span class="pr-2">2 Samuelova - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
