<!--
title: "2 Samuelova - Poglavlje 4"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/3">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 3</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/5">
          <span class="pr-2">2 Samuelova - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Šaulov sin Išbaal čuo da je poginuo Abner u Hebronu, klonuše mu ruke i sav se Izrael zaprepasti. </p>
<p id="v2"><sup><small>2</small></sup>  A Šaulov sin  Išbaal imaše dvojicu vođa svojih četa; jedan se zvao Baana, a  drugi Rekab; bili su sinovi Rimona Beeroćanina iz Benjaminova  plemena, jer se Beerot pribraja k Benjaminu. </p>
<p id="v3"><sup><small>3</small></sup>  A Beeroćani bijahu  pobjegli u Gitajim, gdje su ostali kao došljaci do današnjeg  dana. </p>
<p id="v4"><sup><small>4</small></sup>  Šaulov sin Jonatan imao je sina hroma na obje noge. Njemu  je bilo pet godina kad je iz Jizreela došao glas o Šaulovoj i  Jonatanovoj pogibiji. Njegova ga dadilja uze i pobježe, ali u  brzini bijega dijete pade i osta hromo. Ime mu bijaše Meribaal. </p>
<p id="v5"><sup><small>5</small></sup>  Sinovi Rimona Beeroćanina, Rekab i Baana, digoše se i  dođoše za najveće dnevne vrućine Išbaalu do kuće, a on upravo  spavaše podnevni počinak. </p>
<p id="v6"><sup><small>6</small></sup>  A vratarica, čisteći pšenicu, bijaše  zadrijemala te je spavala. Rekab i njegov brat Baana prošuljaše  se kraj nje. </p>
<p id="v7"><sup><small>7</small></sup>  Kad su ušli u kuću, on je ležao na postelji u  svojoj spavaonici. Oni ga ubiše, odsjekoše mu glavu i uzeše je  i cijelu su onu noć išli putem kroz Arabu. </p>
<p id="v8"><sup><small>8</small></sup>  Glavu Išbaalovu  donesoše Davidu u Hebron i rekoše kralju: "Evo glave Išbaala, sina Šaulova, tvoga neprijatelja koji ti je radio o glavi. Jahve  je danas krvavo osvetio moga gospodara i kralja na Šaulu i njegovu  rodu." </p>
<p id="v9"><sup><small>9</small></sup>  Ali David odvrati Rekabu i njegovu bratu Baani, sinovima  Rimona iz Beerota, i reče im: "Tako mi živog Jahve koje me izbavio  iz svake nevolje! </p>
<p id="v10"><sup><small>10</small></sup>  Onaj koji mi je javio da je poginuo Šaul  mislio je da mi javlja radosnu vijest, a ja sam ga uhvatio i  pogubio u Siklagu da mu platim za njegovu dobru vijest! </p>
<p id="v11"><sup><small>11</small></sup>  Što  ću tek učiniti sa zlikovcima koji su ubili poštena čovjeka u  njegovoj kući, na njegovoj postelji! Zar da ne tražim od vas  račun za njegovu krv i da vas ne istrijebim sa zemlje?" </p>
<p id="v12"><sup><small>12</small></sup>  Nato  David zapovjedi vojnicima te ih pogubiše. Potom im odsjekoše  ruke i noge i objesiše ih kod jezera u Hebronu. Išbaalovu glavu  uzeše i pokopaše u Abnerovu grobu u Hebronu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/3">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 3</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/5">
          <span class="pr-2">2 Samuelova - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
