<!--
title: "2 Samuelova - Poglavlje 22"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 21</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/23">
          <span class="pr-2">2 Samuelova - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  David upravi Jahvi riječi ove pjesme u dan kad ga je Jahve  izbavio iz ruku svih njegovih neprijatelja i iz ruke Šaulove. </p>
<p id="v2"><sup><small>2</small></sup>  Pjevao je: "Jahve, hridino moja, utvrdo moja, spase moj; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Bože moj, pećino moja kojoj se utječem, štite moj, spasenje moje, tvrđavo moja! Ti me izbavljaš od nasilja. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Zazvat ću Jahvu hvale predostojna i od dušmana bit ću izbavljen. </p>
<p id="v5"><sup><small>5</small></sup>  Valovi smrti okružiše mene, prestraviše me bujice pogubne, </p>
<p id="v6"><sup><small>6</small></sup>  Užad Podzemlja sputiše me, smrtonosne zamke padoše na me: </p>
<p id="v7"><sup><small>7</small></sup>  u nevolji zazvah Jahvu i Bogu svome zavapih. Iz svog Doma zov mi začu, i vapaj moj mu do ušiju doprije. </p>
<p id="v8"><sup><small>8</small></sup>  I zemlja se potrese i uzdrhta, uzdrmaše se temelji nebesa, pokrenuše se, jer On gnjevom planu. </p>
<p id="v9"><sup><small>9</small></sup>  Iz nosnica mu dim se diže, iz usta mu oganj liznu, ugljevlje živo od njega plamsa. </p>
<p id="v10"><sup><small>10</small></sup>  On nagnu nebesa i siđe, pod nogama oblaci mu mračni. </p>
<p id="v11"><sup><small>11</small></sup>  Na keruba stade i poletje; na krilima vjetra zaplovi. </p>
<p id="v12"><sup><small>12</small></sup>  Ogrnu se mrakom kao koprenom, prekri se tamnim vodama i oblacima tmastim, </p>
<p id="v13"><sup><small>13</small></sup>  od bljeska pred licem njegovim užga se ugljevlje plameno. </p>
<p id="v14"><sup><small>14</small></sup>  Jahve s neba zagrmje, Svevišnjega glas se ori. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Odape strijele i dušmane rasu, izbaci munje i na zemlju ih obori. </p>
<p id="v16"><sup><small>16</small></sup>  Morska dna se pokazaše, i temelji svijeta postaše goli od strašne prijetnje Jahvine, od olujna daha gnjeva njegova. </p>
<p id="v17"><sup><small>17</small></sup>  On pruži s neba ruku i mene prihvati, iz silnih voda on me izbavi. </p>
<p id="v18"><sup><small>18</small></sup>  Od protivnika moćnog mene oslobodi, od dušmana mojih jačih od mene. </p>
<p id="v19"><sup><small>19</small></sup>  Navališe na me u dan zlosretni, ali me Jahve zaštiti, </p>
<p id="v20"><sup><small>20</small></sup>  na polje prostrano izvede me, spasi me jer sam mu mio. </p>
<p id="v21"><sup><small>21</small></sup>  Po pravednosti mojoj Jahve mi uzvrati, po čistoći ruku mojih on me nagradi, </p>
<p id="v22"><sup><small>22</small></sup>  jer čuvah putove Jahvine, od Boga se svoga ne udaljih. </p>
<p id="v23"><sup><small>23</small></sup>  Odredbe njegove sve su mi pred očima, zapovijedi njegove nisam odbacio, <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  do srži odan njemu sam bio, čuvam se grijeha svakoga. </p>
<p id="v25"><sup><small>25</small></sup>  Jahve mi po pravdi mojoj vrati, čistoću ruku mojih vidje. </p>
<p id="v26"><sup><small>26</small></sup>  S prijateljem ti si prijatelj, poštenu poštenjem uzvraćaš. <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  S čovjekom čistim ti si čist, a lukavca izigravaš, </p>
<p id="v28"><sup><small>28</small></sup>  jer narodu poniženu spasenje donosiš a ponižavaš oči ohole. </p>
<p id="v29"><sup><small>29</small></sup>  Jahve, ti moju svjetiljku užižeš, Bože, tminu moju obasjavaš: </p>
<p id="v30"><sup><small>30</small></sup>  s tobom udaram na čete dušmanske, s Bogom svojim preskačem zidine. </p>
<p id="v31"><sup><small>31</small></sup>  Savršeni su puti Gospodnji, i riječ je Jahvina ognjem kušana. on je štit svima, samo on, koji se k njemu utječu. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Jer tko je Bog osim Jahve? Tko li je hridina osim Boga našega? </p>
<p id="v33"><sup><small>33</small></sup>  Taj Bog me snagom opasuje, stere mi put besprijekoran. <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  Noge mi dade brze ko u košute i postavi me na visine sigurne, </p>
<p id="v35"><sup><small>35</small></sup>  ruke mi za borbu uvježba i mišice da luk mjedeni napinju. </p>
<p id="v36"><sup><small>36</small></sup>  Daješ mi štit svoj koji spasava, tvoja me brižljivost uzvisi. </p>
<p id="v37"><sup><small>37</small></sup>  Pouzdanje daješ mom koraku, i noge mi više ne posrću. </p>
<p id="v38"><sup><small>38</small></sup>  Pognah svoje dušmane i dostigoh, i ne vratih se dok ih ne uništih. </p>
<p id="v39"><sup><small>39</small></sup>  Obaram ih, ne mogu se dići, padaju, pod nogama mi leže. </p>
<p id="v40"><sup><small>40</small></sup>  Ti me opasa snagom za borbu, a protivnike moje meni podloži. </p>
<p id="v41"><sup><small>41</small></sup>  Ti dušmane moje u bijeg natjera, i rasprših one koji su me mrzili. </p>
<p id="v42"><sup><small>42</small></sup>  Vapiju u pomoć, nikog da pomogne, vapiju Jahvi - ne odaziva se. </p>
<p id="v43"><sup><small>43</small></sup>  Smrvih ih kao prah na vjetru, zgazih ih ko blato na putu. </p>
<p id="v44"><sup><small>44</small></sup>  Ti me §izbavÄi od bune u mom narodu, postavi me glavarom pogana, puk koji ne poznavah služi mi. </p>
<p id="v45"><sup><small>45</small></sup>  Svaki moj šapat pokorno on sluša. Sinovi tuđinci meni laskaju, </p>
<p id="v46"><sup><small>46</small></sup>  sinovi tuđinski gube srčanost izlaze dršćuć iz svojih utvrda. </p>
<p id="v47"><sup><small>47</small></sup>  Živio Jahve! Blagoslovljena hridina moja! Neka se uzvisi Bog, spasenje moje! </p>
<p id="v48"><sup><small>48</small></sup>  Bog koji mi daje osvetu i narode meni pokorava. </p>
<p id="v49"><sup><small>49</small></sup>  Od dušmana me mojih izbavljaš i nad protivnike me moje izdižeš, ti mene od čovjeka silnika spasavaš. </p>
<p id="v50"><sup><small>50</small></sup>  Zato te slavim, Jahve, među pucima i psalam pjevam tvome Imenu: </p>
<p id="v51"><sup><small>51</small></sup>  umnožio si pobjede kralju svojemu, pomazaniku svome milost si iskazao, Davidu i potomstvu njegovu navijeke." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 21</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/23">
          <span class="pr-2">2 Samuelova - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:2 <i>Spasitelj svjetova</i>: <a href="/hr/The_Urantia_Book/128#p1_10">KU 128:1.10</a>. </li>
  <li id="fn2"><a href="#cite2">↑</a> 22:3,47 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn3"><a href="#cite3">↑</a> 22:14 <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>.  <i>Svevišnji</i>: <a href="/hr/The_Urantia_Book/93#p3_2">KU 93:3.2</a>. </li>
  <li id="fn4"><a href="#cite4">↑</a> 22:14-15 <i>Grom</i>: <a href="/hr/The_Urantia_Book/85#p4_3">KU 85:4.3</a>. </li>
  <li id="fn5"><a href="#cite5">↑</a> 22:23 <i>Bog suda</i>: <a href="/hr/The_Urantia_Book/96#p6_3">KU 96:6.3</a>. </li>
  <li id="fn6"><a href="#cite6">↑</a> 22:26 <i>Dio 3: Milosrđe milosrdnima</i>: <a href="/hr/The_Urantia_Book/97#p1_8">KU 97:1.8</a>. </li>
  <li id="fn7"><a href="#cite7">↑</a> 22:31 <i>Nema grešaka</i>: <a href="/hr/The_Urantia_Book/2#p1_2">KU 2:1.2</a>. </li>
  <li id="fn8"><a href="#cite8">↑</a> 22:33 <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>. </li>
</ol>
</div>
