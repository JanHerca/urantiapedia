<!--
title: "2 Samuelova - Poglavlje 1"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/2">
          <span class="pr-2">2 Samuelova - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije Šaulove smrti David se vratio kući pobijedivši Amalečane.  Dva je dana proveo u Siklagu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Trećega dana dođe neki čovjek  iz Šaulova tabora, razdrtih haljina i prahom posute glave. Došavši  k Davidu, baci se na zemlju i pokloni mu se. </p>
<p id="v3"><sup><small>3</small></sup>  David ga upita:  "Odakle dolaziš?" A on mu odgovori: "Umakao sam iz izraelskog  tabora." </p>
<p id="v4"><sup><small>4</small></sup>  A David ga upita: "Što se dogodilo? Pripovijedaj  mi!" On odvrati: "Narod je pobjegao iz boja, a mnogo je ljudi  i poginulo. Mrtvi su i Šaul i njegov sin Jonatan." </p>
<p id="v5"><sup><small>5</small></sup>  Nato David upita mladoga glasonošu: "Kako znaš da je poginuo  Šaul i njegov sin Jonatan?" </p>
<p id="v6"><sup><small>6</small></sup>  A mladi glasonoša odgovori: "Slučajno  sam došao na goru Gilbou i vidio Šaula kako se upro u svoje koplje, a bojna kola i konjanici natisnuli se za njim. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Šaul, obazrevši  se, ugleda mene pa me zovnu, a ja mu se odazvah: 'Evo me!' </p>
<p id="v8"><sup><small>8</small></sup>  I  upita me on: 'Tko si ti?' A ja mu odgovorih: 'Amalečanin sam.' </p>
<p id="v9"><sup><small>9</small></sup>  Tada mi on reče: 'Dođi ovamo k meni pa me ubij, jer me obuzeo  smrtni grč, a duša je još sva u meni!' </p>
<p id="v10"><sup><small>10</small></sup>  Pristupih k njemu  i zadadoh mu smrtni udarac, jer sam znao da neće preživjeti nakon  pada. Zatim uzeh kraljevski znak koji mu bijaše na glavi i narukvicu  koju imaše na ruci i, evo, donesoh to svome gospodaru." </p>
<p id="v11"><sup><small>11</small></sup>  Tada David zgrabi svoje haljine i razdrije ih, a tako  i svi ljudi koji bijahu s njim. </p>
<p id="v12"><sup><small>12</small></sup>  I naricali su, plakali i  postili do večera za Šaulom i za njegovim sinom Jonatanom, za  Jahvinim narodom i za domom Izraelovim što izginuše od mača. </p>
<p id="v13"><sup><small>13</small></sup>  Potom David upita mladoga glasonošu: "Odakle si ti?"  A on odgovori: "Ja sam sin jednoga došljaka, Amalečanina." </p>
<p id="v14"><sup><small>14</small></sup>  Tada  mu reče David: "Kako se nisi bojao dići ruku da ubiješ pomazanika  Jahvina?" </p>
<p id="v15"><sup><small>15</small></sup>  I dozva David jednoga od momaka i zapovjedi mu:  "Dođi ovamo i smakni ga!" Udari ga momak i on umrije. </p>
<p id="v16"><sup><small>16</small></sup>  A David  mu još doviknu: "Tvoja krv na tvoju glavu! Tvoja su usta posvjedočila  protiv tebe kad si rekao: 'Ja sam ubio pomazanika Jahvina.'" </p>
<p id="v17"><sup><small>17</small></sup>  Tada David zapjeva ovu tužaljku za Šaulom i za njegovim  sinom Jonatanom. </p>
<p id="v18"><sup><small>18</small></sup>  Zapisana je u Knjizi Pravednikovoj da je  uče sinovi Judini. David reče: </p>
<p id="v19"><sup><small>19</small></sup>  "Oh, kako ti slava pade, Izraele, izginuše div-junaci na tvom visu! </p>
<p id="v20"><sup><small>20</small></sup>  O porazu vi u Gatu ne pričajte, aškelonskim ulicama ne glasite, da se kćeri ne vesele filistejske, mlade žene da ne kliču nevjerničke. </p>
<p id="v21"><sup><small>21</small></sup>  O Gilbojske gore klete, rosa na vas ne padala nit vas kiša s neba prala! Vaša polja ne vraćala rod za sjeme, jer kod vas je osramoćen štit junaka! Štit Šaulov nije bio uljem mazan, </p>
<p id="v22"><sup><small>22</small></sup>  nego krvlju ranjenika, mašću palih! Luk Jonate nikad nije promašio, mač Šaulov nikad bezuspješan bio! </p>
<p id="v23"><sup><small>23</small></sup>  Šaul i Jonata, ljupki, ponositi, ni živi se ne rastaše, ni u smrti! Od orlova bjehu brži, od lavova snagom jači! </p>
<p id="v24"><sup><small>24</small></sup>  Za Šaulom sad plačite, Izraelke, jer je u kras i u grimiz vas odijevo! Uz to zlatan nakit on je na ruho vam pričvršćivo. </p>
<p id="v25"><sup><small>25</small></sup>  Usred boja poginuše div-junaci! Smrt me tvoja, Jonatane, ožalosti! </p>
<p id="v26"><sup><small>26</small></sup>  Žao mi je tebe, brate, Jonatane! Kako li mi drag bijaše ti veoma! Ljubav tvoja bješe meni još od ženske čudesnija. </p>
<p id="v27"><sup><small>27</small></sup>  Oh, kako su izginuli div-junaci, i oružje bojno kako skršeno je!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/2">
          <span class="pr-2">2 Samuelova - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:1-10 <i>Gilboa gdje je Saul umro</i>: <a href="/hr/The_Urantia_Book/134#p9_5">KU 134:9.5</a>. </li>
  <li id="fn2"><a href="#cite2">↑</a> 1:6-11 <i>Saulov tragičan poraz</i>: <a href="/hr/The_Urantia_Book/97#p9_5">KU 97:9.5</a>. </li>
</ol>
</div>
