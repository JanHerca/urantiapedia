<!--
title: "2 Samuelova - Poglavlje 17"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/16">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 16</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/18">
          <span class="pr-2">2 Samuelova - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nato Ahitofel reče Abšalomu: "Dopusti da izaberem dvanaest  tisuća ljudi pa da se dignem i pođem u potjeru za Davidom još  noćas. </p>
<p id="v2"><sup><small>2</small></sup>  Navalit ću na njega kad bude umoran i bez snage; plašit  ću ga i razbježat će se sav narod koji je s njim. Onda ću ubiti  samoga kralja. </p>
<p id="v3"><sup><small>3</small></sup>  A sav ću narod dovesti natrag k tebi, kao što  se mlada vraća svome mužu: ti radiš o glavi samo jednome čovjeku, a sav će narod onda biti miran." </p>
<p id="v4"><sup><small>4</small></sup>  Svidje se to Abšalomu i  svim starješinama Izraelovim. </p>
<p id="v5"><sup><small>5</small></sup>  Ali Abšalom reče: "Pozovimo još Hušaja Arčanina da čujemo  što će nam on kazati!" </p>
<p id="v6"><sup><small>6</small></sup>  Kad je Hušaj došao k Abšalomu, reče  mu Abšalom: "Ahitofel je svjetovao ovako. Hoćemo li učiniti kako  je on predložio? Ako ne, govori ti!" </p>
<p id="v7"><sup><small>7</small></sup>  A Hušaj odgovori Abšalomu: "Ovaj put savjet Ahitofelov  nije dobar." </p>
<p id="v8"><sup><small>8</small></sup>  I nastavi Hušaj: "Ti znaš da su tvoj otac i njegovi  ljudi junaci i da su ljuti kao medvjedica kojoj su oteli njezine  medvjediće. Tvoj je otac ratnik, neće on dopustiti da narod počiva  preko noći. </p>
<p id="v9"><sup><small>9</small></sup>  On se sada krije u kakvoj jami ili na kakvu drugom  mjestu. Pa ako odmah u početku koji od naših padne, proširit  će se glas o porazu u vojsci koja je pristala uz Abšaloma. </p>
<p id="v10"><sup><small>10</small></sup>  Tada  će i najhrabriji, u koga je srce kao u lava, izgubiti srčanost.  Jer sav Izrael zna da je tvoj otac junak i da su hrabri oni koji  ga prate. </p>
<p id="v11"><sup><small>11</small></sup>  Zato ja svjetujem ovo: neka se sav Izrael, od Dana  do Beer Šebe, okupi oko tebe, da ga bude kao pijeska na obali  morskoj, a ti sam da stupaš u njihovoj sredini. </p>
<p id="v12"><sup><small>12</small></sup>  Tada ćemo  navaliti na njega gdje se god bude nalazio, oborit ćemo se na  nj kao što rosa pada na zemlju i nećemo ostaviti živa ni njega  niti ikojega od njegovih ljudi. </p>
<p id="v13"><sup><small>13</small></sup>  Ako li se povuče u koji grad, sav će izraelski narod donijeti užeta pod onaj grad pa ćemo  ga povlačiti do potoka, sve dok više ni kamenčića ne bude od  njega." </p>
<p id="v14"><sup><small>14</small></sup>  Tada Abšalom i svi Izraelci rekoše: "Bolji je savjet  Hušaja Arčanina nego savjet Ahitofelov." Jer Jahve bijaše odlučio  da se osujeti izvrsna Ahitofelova osnova, kako bi navukao nesreću  na Abšaloma. </p>
<p id="v15"><sup><small>15</small></sup>  Potom Hušaj javi svećenicima Sadoku i Ebjataru: "Ahitofel  je tako i tako savjetovao Abšaloma i starješine izraelske, a  ja sam savjetovao tako i tako. </p>
<p id="v16"><sup><small>16</small></sup>  Zato sad brzo javite to Davidu  i poručite mu: 'Nemoj noćas noćiti na ravnicama pustinje, nego  brzo prijeđi na drugu stranu da ne bude uništen kralj i sva vojska  koja je s njim.'" </p>
<p id="v17"><sup><small>17</small></sup>  Jonatan i Ahimaas zadržavali se kod Rogelskog izvora;  jedna je sluškinja dolazila i donosila im vijesti, a oni su odlazili  da to jave kralju Davidu, jer se nisu smjeli odati ulazeći u  grad. </p>
<p id="v18"><sup><small>18</small></sup>  Ali ih opazi neki momak te javi Abšalomu. Nato obojica  žurno odoše i dođoše u kuću nekoga čovjeka u Bahurimu. U njegovu  dvorištu bijaše studenac i oni se spustiše u nj. </p>
<p id="v19"><sup><small>19</small></sup>  A žena uze  i razastrije pokrivač preko otvora studencu i posu po njem stučenoga  zrnja, tako da se ništa nije moglo opaziti. </p>
<p id="v20"><sup><small>20</small></sup>  Abšalomove sluge dođoše k toj ženi u kuću i upitaše:  "Gdje su Ahimaas i Jonatan?" A žena im odgovori: "Otišli su dalje  prema vodi." Potom su ih još tražili, ali ih ne nađoše pa se  vratiše u Jeruzalem. </p>
<p id="v21"><sup><small>21</small></sup>  A kad su oni otišli, ona dvojica iziđoše  iz studenca i odoše da donesu vijesti kralju Davidu. I rekoše  mu: "Ustajte i prijeđite brže preko vode, jer je tako i tako  savjetovao protiv vas Ahitofel." </p>
<p id="v22"><sup><small>22</small></sup>  Tada se David i sav narod  što bijaše s njim diže i prijeđe preko Jordana; u zoru nije više  bilo nijednoga koji nije prešao preko Jordana. </p>
<p id="v23"><sup><small>23</small></sup>  Kad je Ahitofel vidio da se nije izvršio njegov savjet, osamari svoga magarca, krenu na put i ode svojoj kući u svoj  grad. Ondje se pobrinu za svoju kuću, zatim se objesi i umrije.  Pokopaše ga u grobu njegova oca. </p>
<p id="v24"><sup><small>24</small></sup>  David je već bio došao u Mahanajim kad je Abšalom prešao  preko Jordana sa svim Izraelcima koji bijahu s njim. </p>
<p id="v25"><sup><small>25</small></sup>  Abšalom  bijaše postavio Amasu za zapovjednika nad vojskom namjesto Joaba.  A Amasa je bio sin nekoga čovjeka po imenu Jitre, Jišmaelovca, koji je ušao k Abigajili, kćeri Jišajevoj i sestri Sarvije,  Joabove majke. </p>
<p id="v26"><sup><small>26</small></sup>  Izrael i Abšalom udariše tabor u zemlji gileadskoj. </p>
<p id="v27"><sup><small>27</small></sup>  Kad je David došao u Mahanajim, tada Šobi, sin Nahašev  iz Rabe Amonske, pa Makir, sin Amielov iz Lo Debara, i Barzilaj, Gileađanin iz Rogelima, </p>
<p id="v28"><sup><small>28</small></sup>  donesoše postelja, pokrivača, čaša  i zemljanog suđa, uz to pšenice, ječma, brašna, pržena žita,  boba, leće, </p>
<p id="v29"><sup><small>29</small></sup>  meda, kiseloga mlijeka i sira kravljeg i ovčjeg  i ponudiše Davida i narod što bijaše s njim da jedu. Jer mišljahu:  "Ljudi su u pustinji trpjeli glad, umor i žeđu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/16">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 16</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/18">
          <span class="pr-2">2 Samuelova - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
