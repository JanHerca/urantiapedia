<!--
title: "2 Samuelova - Poglavlje 16"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/15">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 15</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/17">
          <span class="pr-2">2 Samuelova - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je David prešao malo preko vrha, dođe mu u susret Siba, sluga Meribaalov, sa dva osamarena magarca koja su nosila dvije  stotine kruhova, sto grozdova suhog grožđa, sto voćnjača i mijeh  vina. </p>
<p id="v2"><sup><small>2</small></sup>  Kralj upita Sibu: "Što ćeš s tim?" A Siba odgovori:  "Magarci će poslužiti kraljevoj obitelji za jahanje, kruh i voće  momcima za jelo, a vino za piće onima koji se umore u pustinji." </p>
<p id="v3"><sup><small>3</small></sup>  Kralj dalje upita: "A gdje je sin tvoga gospodara?" A Siba  odgovori kralju: "Eno, ostao je u Jeruzalemu jer je mislio: 'Danas  će mi dom Izraelov vratiti kraljevstvo moga oca.'" </p>
<p id="v4"><sup><small>4</small></sup>  Tada kralj  reče Sibi: "Sve što posjeduje Meribaal neka je tvoje." A Siba  odgovori: "Bacam se ničice pred tobom. O, da bih i dalje bio  dostojan milosti u tvojim očima, kralju gospodaru!" </p>
<p id="v5"><sup><small>5</small></sup>  Kad je kralj David došao do Bahurima, izađe odande čovjek  od roda Šaulova. Zvao se Šimej, a bio je sin Gerin. Dok je izlazio, neprestano je proklinjao. </p>
<p id="v6"><sup><small>6</small></sup>  Bacao je kamenje na Davida i na  sve dvorane kralja Davida, premda je sva vojska sa svim junacima  okruživala kralja s desne i lijeve strane. </p>
<p id="v7"><sup><small>7</small></sup>  A Šimej je ovako  govorio proklinjući: "Odlazi, odlazi, krvniče, ništarijo! </p>
<p id="v8"><sup><small>8</small></sup>  Jahve  je okrenuo na tebe svu krv Šaulova doma, kojemu si ti oduzeo  kraljevstvo. Ujedno je Jahve predao kraljevstvo u ruke tvome  sinu Abšalomu. Evo, sad si zapao u nevolju jer si krvnik." </p>
<p id="v9"><sup><small>9</small></sup>  Tada Sarvijin sin Abišaj zapita kralja: "Zar da ovaj uginuli  pas proklinje moga gospodara kralja? Dopusti da odem prijeko  i da mu skinem glavu!" </p>
<p id="v10"><sup><small>10</small></sup>  Ali kralj odgovori: "Što hoćete od  mene, Sarvijini sinovi? Ako on proklinje te ako mu je Jahve zapovjedio:  'Proklinji Davida!' - tko ga smije pitati: 'Zašto činiš tako?'" </p>
<p id="v11"><sup><small>11</small></sup>  Nato David reče Abišaju i svim svojim dvoranima: "Eto, moj  sin koji je izašao od moga tijela radi mi o glavi, a kamoli neće  sada ovaj Benjaminovac! Pustite ga neka proklinje ako mu je Jahve  to zapovjedio. </p>
<p id="v12"><sup><small>12</small></sup>  Možda će Jahve pogledati na moju nevolju te  mi vratiti dobro za njegovu današnju psovku." </p>
<p id="v13"><sup><small>13</small></sup>  Zatim David sa svojim ljudima nastavi put, a Šimej iđaše  gorskom stranom usporedo s njim, neprestano psujući, bacajući  kamenje i dižući prašinu. </p>
<p id="v14"><sup><small>14</small></sup>  Kralj i sav narod koji ga je pratio  stigoše umorni i ondje odahnuše. </p>
<p id="v15"><sup><small>15</small></sup>  Abšalom je međutim sa svim narodom izraelskim ušao u  Jeruzalem; i Ahitofel bijaše s njim. </p>
<p id="v16"><sup><small>16</small></sup>  A kad je Hušaj Arčanin, Davidov prijatelj, došao k Abšalomu, reče Hušaj Abšalomu: "Živio  kralj! Živio kralj!" </p>
<p id="v17"><sup><small>17</small></sup>  A Abšalom upita Hušaja: "Je li to tvoja  vjernost prema tvome prijatelju? Zašto nisi otišao sa svojim  prijateljem?" </p>
<p id="v18"><sup><small>18</small></sup>  A Hušaj odgovori Abšalomu: "Ne, nego koga je  izabrao Jahve i ovaj narod i svi Izraelci, njegov ću biti i s  njim ću ostati. </p>
<p id="v19"><sup><small>19</small></sup>  A drugo: kome ću služiti? Zar ne njegovu  sinu? Kako sam služio tvojemu ocu, tako ću služiti tebi." </p>
<p id="v20"><sup><small>20</small></sup>  Potom se Abšalom obrati Ahitofelu: "Savjetuj sada: što  da činimo?" </p>
<p id="v21"><sup><small>21</small></sup>  Ahitofel odgovori Abšalomu: "Uđi k inočama svoga  oca, koje je ostavio da čuvaju palaču: tada će sav Izrael čuti  da si u zavadi sa svojim ocem, pa će se ohrabriti svi oni koji  su pristali uz tebe." </p>
<p id="v22"><sup><small>22</small></sup>  Tada razapeše za Abšaloma šator na  krovu i Abšalom uđe k inočama svoga oca na oči svemu Izraelu. </p>
<p id="v23"><sup><small>23</small></sup>  A savjet što bi ga dao Ahitofel u ono vrijeme vrijedio je  kao odgovor Božji; toliko je vrijedio svaki Ahitofelov savjet  i kod Davida i kod Abšaloma. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/15">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 15</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/17">
          <span class="pr-2">2 Samuelova - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
