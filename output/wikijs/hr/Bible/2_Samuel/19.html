<!--
title: "2 Samuelova - Poglavlje 19"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/18">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 18</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/20">
          <span class="pr-2">2 Samuelova - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (19:2) I javiše Joabu: "Eno kralj plače i tuguje za Abšalomom." </p>
<p id="v2"><sup><small>2</small></sup>  (19:3) Tako  se pobjeda u onaj dan pretvorila u žalost za svu vojsku, jer  je vojska čula u onaj dan da kralj tuguje za svojim sinom. </p>
<p id="v3"><sup><small>3</small></sup>  (19:4) I  toga se dana vojskom kradom vrati u grad, kao što se kradom šulja  vojska koja se osramotila bježeći iz boja. </p>
<p id="v4"><sup><small>4</small></sup>  (19:5) A kralj je pokrio  svoje lice i vapio iza glasa: "Sine moj Abšalome! Abšalome, sine  moj! Sine moj!" </p>
<p id="v5"><sup><small>5</small></sup>  (19:6) Tada Joab dođe kralju u kuću i reče mu: "Postiđuješ danas  lice svih svojih slugu koji su danas spasili život tebi, život  tvojim sinovima i tvojim kćerima, život tvojim ženama i život  inočama tvojim, </p>
<p id="v6"><sup><small>6</small></sup>  (19:7) jer iskazuješ ljubav onima koji te mrze, a  mržnju onima koji te ljube. Danas si pokazao da ti ništa nije  ni do vojvoda ni do vojnika, jer vidim sada da bi ti sasvim pravo  bilo kad bi Abšalom bio živ, a mi svi da smo danas poginuli. </p>
<p id="v7"><sup><small>7</small></sup>  (19:8) Zato sada ustani, iziđi i prijazno progovori svojim vojnicima;  jer, kunem ti se Jahvom, ako ne iziđeš, nijedan čovjek neće ostati  noćas s tobom, i to će ti biti veća nesreća od svih koje su te  snašle od tvoje mladosti pa do sada." </p>
<p id="v8"><sup><small>8</small></sup>  (19:9) Kralj ustade i sjede na vrata. Javiše to svemu narodu  govoreći: "Eno kralj sjedi na vratima." I sav narod dođe pred  kralja.  A Izraelci bijahu pobjegli svaki u svoj šator. </p>
<p id="v9"><sup><small>9</small></sup>  (19:10) I sav  se narod po svim Izraelovim plemenima prepirao govoreći: "Kralj  nas je izbavio iz ruku naših neprijatelja, on nas je izbavio  iz ruku filistejskih, a sada je morao pobjeći iz zemlje ispred  Abšaloma. </p>
<p id="v10"><sup><small>10</small></sup>  (19:11) A Abšalom koga smo pomazali za kralja poginuo je  u boju. Zašto se, dakle, kolebate dovesti kralja natrag?" </p>
<p id="v11"><sup><small>11</small></sup>  (19:12) Te riječi svega Izraela dopru do kralja u njegovu kuću.  Zato kralj David poruči svećenicima Sadoku i Ebjataru: "Recite  starješinama judejskim ovako: 'Zašto da vi budete posljednji  koji će kralja dovesti u njegovu kuću? </p>
<p id="v12"><sup><small>12</small></sup>  (19:13) Vi ste moja braća, vi ste od moga mesa i od mojih kosti. Zašto biste, dakle, bili  posljednji koji će dovesti kralja natrag?' </p>
<p id="v13"><sup><small>13</small></sup>  (19:14) Recite i Amasi:  'Nisi li ti od mojih kosti i od moga mesa? Neka mi Bog učini  zlo i neka mi doda drugo ako mi ne budeš zauvijek vojvoda nad  mojom vojskom namjesto Joaba!'" </p>
<p id="v14"><sup><small>14</small></sup>  (19:15) Tada se složiše svi ljudi  Judina roda kao jedan čovjek i poručiše kralju: "Vrati se sa  svim svojim ljudima!" </p>
<p id="v15"><sup><small>15</small></sup>  (19:16) I tako se kralj vrati i dođe do Jordana, a Judejci bijahu  stigli do Gilgala dolazeći u susret kralju da prate kralja na  prijelazu preko Jordana. </p>
<p id="v16"><sup><small>16</small></sup>  (19:17) Tada je pohitio i Šimej, sin Gerin, Benjaminovac iz Bahurima, i sišao s Judejcima u susret kralju  Davidu. </p>
<p id="v17"><sup><small>17</small></sup>  (19:18) Imao je sa sobom tisuću ljudi od Benjaminova plemena.  I Siba, sluga Šaulova doma, sa petnaest svojih sinova i dvadeset  svojih slugu, dođe do Jordana pred kralja. </p>
<p id="v18"><sup><small>18</small></sup>  (19:19) Dovezli su splav  da prevezu kraljevu čeljad i da učine sve što bi mu bilo drago. A Gerin sin Šimej baci se pred noge kralju kad je kralj htio  prijeći preko Jordana; </p>
<p id="v19"><sup><small>19</small></sup>  (19:20) i reče kralju: "Neka mi moj gospodar  ne upiše u grijeh! Ne opominji se zla što ti ga je učinio tvoj  sluga u onaj dan kad je moj gospodar i kralj izlazio iz Jeruzalema.  Neka to kralj ne uzima k srcu! </p>
<p id="v20"><sup><small>20</small></sup>  (19:21) Tvoj sluga uviđa da je sagriješio;  zato sam, evo, došao danas prvi iz svega Josipova doma da siđem  u susret svome gospodaru i kralju." </p>
<p id="v21"><sup><small>21</small></sup>  (19:22) Ali Sarvijin sin Abišaj progovori i reče: "Zar Šimej  ne zaslužuje smrt što je proklinjao pomazanika Jahvina?" </p>
<p id="v22"><sup><small>22</small></sup>  (19:23) A  David odgovori: "Što ja imam s vama, Sarvijini sinovi, te me  danas uvodite u napast? Zar bi danas mogao tko biti pogubljen  u Izraelu? TÓa sada znam da sam danas opet kralj nad Izraelom." </p>
<p id="v23"><sup><small>23</small></sup>  (19:24) Tada kralj reče Šimeju: "Nećeš poginuti!" I kralj mu se zakle. </p>
<p id="v24"><sup><small>24</small></sup>  (19:25) I Šaulov sin Meribaal sišao je u susret kralju. On nije  njegovao ni svojih nogu ni svojih ruku, nije uređivao svoje brade, nije prao svojih haljina od onoga dana kad je otišao kralj pa  sve do dana kad se opet vratio u miru. </p>
<p id="v25"><sup><small>25</small></sup>  (19:26) Kad je iz Jeruzalema  došao u susret kralju, upita ga kralj: "Zašto nisi pošao sa mnom, Meribaale?" </p>
<p id="v26"><sup><small>26</small></sup>  (19:27) A on odgovori: "Kralju gospodaru! Moj me sluga  prevario. Tvoj mu je sluga rekao: 'Osamari mi magaricu da je  uzjašem i pođem s kraljem!' Jer tvoj je sluga hrom. </p>
<p id="v27"><sup><small>27</small></sup>  (19:28) On je  oklevetao tvoga slugu pred mojim gospodarom i kraljem. Ali moj  je gospodar i kralj kao Božji anđeo: zato čini što je dobro u  tvojim očima. </p>
<p id="v28"><sup><small>28</small></sup>  (19:29) Jer sav moj očinski dom nije bio drugo zaslužio  nego smrt od moga gospodara kralja, a ti si ipak primio svoga  slugu među one koji jedu za tvojim stolom. Pa kako još imam pravo  tužiti se kralju?" </p>
<p id="v29"><sup><small>29</small></sup>  (19:30) A kralj mu odgovori: "Čemu da još duljiš svoj govor?  Određujem: ti i Siba podijelite njive!" </p>
<p id="v30"><sup><small>30</small></sup>  (19:31) Meribaal reče kralju: "Neka uzme i sve, kad se moj gospodar  kralj sretno vratio u svoj dom!" </p>
<p id="v31"><sup><small>31</small></sup>  (19:32) I Barzilaj Gileađanin dođe iz Rogelima i nastavi s kraljem  da ga isprati preko Jordana. </p>
<p id="v32"><sup><small>32</small></sup>  (19:33) Barzilaj bijaše vrlo star, bilo  mu je osamdeset godina. Pribavljao je kralju opskrbu dok je boravio  u Mahanajimu jer bijaše vrlo imućan čovjek. </p>
<p id="v33"><sup><small>33</small></sup>  (19:34) Kralj reče Barzilaju:  "Pođi sa mnom, ja ću te u tvojim starim danima uzdržavati kod  sebe u Jeruzalemu." </p>
<p id="v34"><sup><small>34</small></sup>  (19:35) A Barzilaj odgovori kralju: "A koliko  mi još godina života ostaje da idem s kraljem u Jeruzalem? </p>
<p id="v35"><sup><small>35</small></sup>  (19:36) Sada  mi je osamdeset godina; mogu li još razlikovati što je dobro  a što zlo? Može li tvojem sluzi još goditi što jede i pije? Mogu  li još slušati glas pjevača i pjevačica? Zašto bi tvoj sluga  bio još na teret mome gospodaru kralju? </p>
<p id="v36"><sup><small>36</small></sup>  (19:37) Tvoj će sluga još  samo prijeći preko Jordana s kraljem, ali zašto bi mi kralj dao  takvu nagradu? </p>
<p id="v37"><sup><small>37</small></sup>  (19:38) Dopusti svome sluzi da se vrati, da umrem  u svom gradu kod groba svoga oca i svoje majke. Ali evo tvoga  sluge Kimhama, neka ide dalje s mojim gospodarom kraljem, pa  njemu učini što je dobro u tvojim očima!" </p>
<p id="v38"><sup><small>38</small></sup>  (19:39) Kralj odgovori: "Neka onda Kimham ide sa mnom dalje,  a ja ću mu učiniti što bude tebi drago i što god me zamoliš sve  ću mu učiniti za tebe." </p>
<p id="v39"><sup><small>39</small></sup>  (19:40) Kad je sav narod prešao preko Jordana, prijeđe i kralj, poljubi Barzilaja i blagoslovi ga, potom se ovaj vrati u svoje  mjesto. </p>
<p id="v40"><sup><small>40</small></sup>  (19:41) Kralj nastavi put u Gilgal, a Kimham iđaše s njim. Kralja  je pratio sav narod Judin i polovina naroda Izraelova. </p>
<p id="v41"><sup><small>41</small></sup>  (19:42) Uto  svi Izraelci dođu pred kralja i upitaju ga: "Zašto te naša braća  Judejci ukradoše i zašto prevedoše preko Jordana našega kralja  i njegov dom i sve Davidove ljude s njim?" </p>
<p id="v42"><sup><small>42</small></sup>  (19:43) A Juda odgovori  Izraelu: "Kralj je meni rod. Zašto si se ražestio zbog toga?  Jesam li jeo na kraljev račun? Ili sam si što prigrabio?" </p>
<p id="v43"><sup><small>43</small></sup>  (19:44) Tada  Izrael odgovori Judi ovako: "Ja imam deset udjela na kralja i  prema tebi ja sam prvorođenac. Zašto si me, dakle, prezreo? Nije  li moja riječ bila prva kad je trebalo natrag dovesti moga kralja?"  Ali govor Judin bijaše tvrđi od govora Izraelova. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/18">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 18</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/20">
          <span class="pr-2">2 Samuelova - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
