<!--
title: "2 Samuelova - Poglavlje 14"
description: 
published: true
date: 2025-11-18T12:59:53Z
tags: bible, bible—2 samuel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/13">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 13</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/15">
          <span class="pr-2">2 Samuelova - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A Joab, sin Sarvijin, opazi da se kraljevo srce okreće k Abšalomu. </p>
<p id="v2"><sup><small>2</small></sup>  Zato Joab pošalje u Tekou po jednu pametnu ženu i reče joj:  "Učini se kao da si u žalosti za mrtvim, obuci žalobne haljine, nemoj se mazati uljem, nego budi kao žena koja je već dugo vremena  u žalosti za mrtvim. </p>
<p id="v3"><sup><small>3</small></sup>  Otići ćeš kralju i govorit ćeš mu ovako."  I Joab je nauči što će govoriti. </p>
<p id="v4"><sup><small>4</small></sup>  Žena iz Tekoe ode kralju, pade ničice na zemlju i pokloni  se, zatim reče: "Pomozi, kralju!" </p>
<p id="v5"><sup><small>5</small></sup>  Kralj je upita: "Što ti  je?" A ona odgovori: "Ah, ja sam udovica. Muž mi je umro, </p>
<p id="v6"><sup><small>6</small></sup>  a  tvoja je službenica imala dva sina. Oni se posvadiše u polju, a nije bilo nikoga da ih razdvoji te je jedan od njih udario  svoga brata i ubio ga. </p>
<p id="v7"><sup><small>7</small></sup>  I sad se podiže sav rod na tvoju službenicu  i reče: 'Predaj nam toga što je ubio svoga brata: mi ćemo ga  pogubiti za život njegova brata koga je ubio, a time ćemo zatrti  i baštinika.' Tako hoće da ugase žeravicu koja mi je ostala,  da ne ostave mome mužu ni imena ni potomstva na zemlji." </p>
<p id="v8"><sup><small>8</small></sup>  A  kralj reče ženi: "Idi svojoj kući, ja ću odrediti što treba za  te." </p>
<p id="v9"><sup><small>9</small></sup>  A žena iz Tekoe reče kralju: "Gospodaru kralju! Neka  na me i na moj očinski dom padne krivica; kralj i njegovo prijestolje  nedužni su u tome!" </p>
<p id="v10"><sup><small>10</small></sup>  A kralj nastavi: "Onoga koji ti se zaprijetio  dovedi k meni! Taj te neće više dirnuti!" </p>
<p id="v11"><sup><small>11</small></sup>  A ona reče: "Neka  se kralj udostoji spomenuti ime Jahve, svoga Boga, da krvni osvetnik  neće umnožiti zator i da neće pogubiti moga sina!" A on obeća:  "Tako mi živog Jahve, nijedna vlas neće pasti s glave tvome sinu!" </p>
<p id="v12"><sup><small>12</small></sup>  A žena nastavi: "Dopusti da tvoja službenica kaže jednu  riječ svome gospodaru kralju." A on odvrati: "Govori!" </p>
<p id="v13"><sup><small>13</small></sup>  A  žena reče: "Dakle, zašto je kralj - jer se izričući ovakvu presudu  sam priznao krivim - donio protiv naroda Božjega odluku da ne  pušta kući onoga koga je prognao? </p>
<p id="v14"><sup><small>14</small></sup>  Mi smo svi osuđeni na smrt, slični smo vodi koja se prolije na zemlju i više se ne može  skupiti, i Bog ne podiže mrtvaca: neka, dakle, kralj misli na  to da prognanik ne ostane izagnan daleko od njega. </p>
<p id="v15"><sup><small>15</small></sup>  A razlog zašto sam došla da iznesem pred svoga gospodara  kralja ovu stvar bio je taj što su me zaplašili ljudi, pa je  mislila tvoja službenica: moram govoriti s kraljem, možda će  kralj učiniti ono što mu njegova službenica kaže. </p>
<p id="v16"><sup><small>16</small></sup>  Jer će  kralj poslušati svoju službenicu i izbaviti je iz ruku čovjeka  koji hoće da me istrijebi zajedno s mojim sinom iz Božje baštine. </p>
<p id="v17"><sup><small>17</small></sup>  Zato je tvoja službenica pomislila: neka mi riječ moga gospodara  i kralja bude na umirenje. Jer moj je gospodar i kralj kao Božji  anđeo koji sluša dobro i zlo. Jahve, tvoj Bog, neka bude s tobom!" </p>
<p id="v18"><sup><small>18</small></sup>  Tada progovori kralj i reče ženi: "Nemoj mi sada zatajiti  ono što ću te pitati!" A žena odgovori: "Neka govori moj gospodar  kralj!" </p>
<p id="v19"><sup><small>19</small></sup>  Tada kralj upita: "Nisu li Joabovi prsti s tobom  u svemu tome?" A žena odgovori: "Tako bio živ, gospodaru kralju, zaista se ne može ni desno ni lijevo od svega što je kazao moj  gospodar i kralj! Jest, tvoj mi je sluga Joab zapovjedio, on  je naučio tvoju službenicu sve ove riječi. </p>
<p id="v20"><sup><small>20</small></sup>  Tvoj je sluga  Joab to učinio da bi svemu dao drugo lice, ali je moj gospodar  mudar kao Božji anđeo, on zna sve što se zbiva na zemlji." </p>
<p id="v21"><sup><small>21</small></sup>  Tada se kralj okrenu Joabu i reče mu: "Dobro, učinit  ću to. Idi i dovedi natrag mladića Abšaloma!" </p>
<p id="v22"><sup><small>22</small></sup>  A Joab pade  licem na zemlju, pokloni se i zahvali kralju; zatim reče Joab:  "Danas vidi tvoj sluga da je našao milost u tvojim očima, gospodaru  kralju, kad je kralj ispunio molbu svoga sluge." </p>
<p id="v23"><sup><small>23</small></sup>  Potom se  diže Joab, ode u Gešur i dovede Abšaloma natrag u Jeruzalem. </p>
<p id="v24"><sup><small>24</small></sup>  Ali kralj reče: "Neka ide u svoju kuću, a meni neka ne dolazi  na oči!" I Abšalom se povuče u svoju kuću i ne dođe kralju na  oči. </p>
<p id="v25"><sup><small>25</small></sup>  U svemu Izraelu ne bijaše čovjeka tako lijepa kao Abšalom  komu bi se mogle izreći tolike pohvale: od pete do glave nije  bilo na njemu mane. </p>
<p id="v26"><sup><small>26</small></sup>  A kad bi šišao kosu - a šišao ju je na  koncu svake godine, jer mu je bila preteška pa ju je morao šišati  - mjerio bi svoju kosu: bila bi teška dvije stotine šekela, po  kraljevskoj mjeri. </p>
<p id="v27"><sup><small>27</small></sup>  Abšalomu se rodiše tri sina i jedna kći  po imenu Tamara; bila je to vrlo lijepa žena. </p>
<p id="v28"><sup><small>28</small></sup>  Abšalom provede dvije godine u Jeruzalemu a da nije došao  kralju na oči. </p>
<p id="v29"><sup><small>29</small></sup>  Tada Abšalom pozva Joaba k sebi da bi ga poslao  kralju, ali Joab ne htjede doći k njemu; i posla drugi put po  njega, ali on opet ne htjede doći. </p>
<p id="v30"><sup><small>30</small></sup>  Tada Abšalom zapovjedi  slugama: "Znate Joabovo polje koje je pokraj mojega i na kojem  raste ječam: idite i zapalite ga!" I Abšalomove sluge zapališe  ono polje. </p>
<p id="v31"><sup><small>31</small></sup>  Tada se diže Joab, dođe k Abšalomu u kuću i upita  ga: "Zašto su tvoje sluge zapalile moje polje?" </p>
<p id="v32"><sup><small>32</small></sup>  A Abšalom  odgovori Joabu: "Ja sam poslao k tebi i poručio ti: 'Dođi ovamo, želio bih te poslati kralju s ovom porukom: Zašto sam se vratio  iz Gešura?' Bolje bi bilo za mene da sam još ondje. Zato sad  hoću da dođem kralju na oči, pa ako ima na meni kakva krivica, neka me pogubi!" </p>
<p id="v33"><sup><small>33</small></sup>  Joab ode kralju i javi mu te riječi. Zatim  kralj pozva Abšaloma. Dođe on pred kralja, pokloni mu se i pade  ničice pred kralja. I kralj poljubi Abšaloma. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/2_Samuel/13">
          <span class="mdi mdi-arrow-left-drop-circle"></span><span class="pl-2">2 Samuelova - Poglavlje 13</span>
        </a>
        </td>
        <td>
        <a href="/hr/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/2_Samuel/15">
          <span class="pr-2">2 Samuelova - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
