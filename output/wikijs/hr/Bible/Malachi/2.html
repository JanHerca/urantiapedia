<!--
title: "Malahija - Poglavlje 2"
description: 
published: true
date: 2025-11-18T12:59:53Z
tags: bible, bible—malachi
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Malachi/1">
          <span class="mdi mdi-arrow-left-drop-circle"></span><span class="pl-2">Malahija - Poglavlje 1</span>
        </a>
        </td>
        <td>
        <a href="/hr/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Malachi/3">
          <span class="pr-2">Malahija - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A sad vas opominjem, svećenici! </p>
<p id="v2"><sup><small>2</small></sup>  Ako ne budete poslušali, ako ne budete k srcu uzeli da proslavite Ime moje - govori Jahve nad Vojskama - kletvu ću na vas svaliti i proklet ću vaš blagoslov. I već ga prokleh jer to niste k srcu uzeli. </p>
<p id="v3"><sup><small>3</small></sup>  I slomit ću vam ruku, bacit ću vam u lice izmetine, izmetine vaših svetkovina, i s njima ću vas splaviti. </p>
<p id="v4"><sup><small>4</small></sup>  Po tom ćete znati: to je bila moja opomena da ostane Savez moj s Levijem - govori Jahve nad Vojskama. </p>
<p id="v5"><sup><small>5</small></sup>  A moj Savez s njim, to bijaše život i mir - ja sam mu ih dao: bijaše to strah - i on me se bojao, Imena se moga plašio. </p>
<p id="v6"><sup><small>6</small></sup>  Zakon istine bijaše u njegovim ustima  i pakost mu ne kaljaše usana; u miru i pravičnosti hodio je sa mnom i mnoge je od grijeha odvratio. </p>
<p id="v7"><sup><small>7</small></sup>  Da, usne svećenikove treba da čuvaju znanje, a iz njegovih usta treba tražiti Zakon:  ta on je glasnik Jahve nad Vojskama. </p>
<p id="v8"><sup><small>8</small></sup>  Ali vi ste s puta zašli, učinili ste da se mnogi o Zakon spotiču,  raskinuli ste Savez Levijev - govori Jahve nad Vojskama. </p>
<p id="v9"><sup><small>9</small></sup>  Zato učinih da vas preziru i ponizuju svi narodi jer se putova mojih vi držali niste, nego ste bili pristrani primjenjujuć Zakon. </p>
<p id="v10"><sup><small>10</small></sup>  Nemamo li svi jednog Oca? Nije li nas jedan Bog stvorio? Zašto smo onda jedan drugome nevjerni  te skvrnimo Savez svojih otaca? <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Iznevjerio se Juda: učinili su sramotu u Izraelu i Jeruzalemu, jer Juda je oskvrnuo Svetinju, Jahvi dragu, i ženi se kćerju tuđega božanstva. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Svakog tko tako učini, ma tko bio on, nek iskorijeni Jahve iz šatora Jakovljevih  i izmeđ onih koji prinose žrtvu Jahvi nad Vojskama! </p>
<p id="v13"><sup><small>13</small></sup>  I ovo još vi činite: zalijevate suzama Jahvin žrtvenik tužeći i ridajući, jer on više neće da se žr  tvi prikloni, iz ruke mu vaše ona nije ugodna. </p>
<p id="v14"><sup><small>14</small></sup>  I vi pitate: "Zašto?" Zato što je Jahve bio svjedok između tebe i žene mladosti tvoje kojoj si nevjeran premda ti drugarica bijaše i žena tvoga saveza. </p>
<p id="v15"><sup><small>15</small></sup>  Nije li On načinio jedno jedino biće dahom životnim obdareno? A što to jedino biće traži? Božanski naraštaj! Poštuj dakle život svoj i ne budi nevjeran ženi svoje mladosti. </p>
<p id="v16"><sup><small>16</small></sup>  Jer ja mrzim otpuštanje žena - govori Jahve, Bog Izraelov - i onog koji nevjerom haljine svoje kalja - govori Jahve nad Vojskama! Poštujte dakle život svoj, ne budite nevjerni! </p>
<p id="v17"><sup><small>17</small></sup>  Dosađujete Jahvi svojim riječima, a pitate: "U čemu mu dosađujemo?" Time što govorite: "Svi koji zlo čine dobro su viđeni u očima Jahvinim i takvi su mu mili!" ili: "Gdje je Bog pravde?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Malachi/1">
          <span class="mdi mdi-arrow-left-drop-circle"></span><span class="pl-2">Malahija - Poglavlje 1</span>
        </a>
        </td>
        <td>
        <a href="/hr/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Malachi/3">
          <span class="pr-2">Malahija - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:10 <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog je stvorio čovjeka</i>: <a href="/hr/The_Urantia_Book/131#p2_2">KU 131:2.2</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Dio 1: Jedan Bog, Otac</i>: <a href="/hr/The_Urantia_Book/2#p1_2">KU 2:1.2</a>.  <i>Bog kao Stvoritelj čovjeka</i>: <a href="/hr/The_Urantia_Book/0#p2_9">KU 0:2.9</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Stvaranje čovječanstva</i>: <a href="/hr/The_Urantia_Book/74#p0_1">KU 74:0.1</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>. </li>
  <li id="fn2"><a href="#cite2">↑</a> 2:11 <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>. </li>
</ol>
</div>
