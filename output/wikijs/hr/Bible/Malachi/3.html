<!--
title: "Malahija - Poglavlje 3"
description: 
published: true
date: 2025-11-18T12:59:53Z
tags: bible, bible—malachi
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malahija - Poglavlje 2</span>
        </a>
        </td>
        <td>
        <a href="/hr/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Malachi/4">
          <span class="pr-2">Malahija - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Evo šaljem glasnika da put preda mnom pripravi. I doći će iznenada u Hram svoj Gospod koga vi tražite i anđeo Saveza koga žudite. Evo ga, dolazi već - govori Jahve nad Vojskama. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ali tko će podnijeti dan njegova dolaska  i tko će opstati kad se on pojavi? Jer on je kao oganj ljevačev i kao lužina bjeliočeva. </p>
<p id="v3"><sup><small>3</small></sup>  I zasjest će kao onaj što topi srebro i pročišćava. Očistit će sinove Levijeve i pročistit će ih kao zlato i srebro, da prinose Jahvi žrtvu u pravednosti. </p>
<p id="v4"><sup><small>4</small></sup>  Tad će biti draga Jahvi žrtva Judina i jeruzalemska kao u drevne dane i kao prvih godina. </p>
<p id="v5"><sup><small>5</small></sup>  Doći ću k vama na sud i bit ću spreman svjedok protiv vračeva i preljubnika, protiv onih koji se lažno kunu, protiv onih koji zakidaju plaću radniku, udovici i siroti, protiv onih koji gaze pravo stranaca i mene se ne boje - govori Jahve nad Vojskama. </p>
<p id="v6"><sup><small>6</small></sup>  Jer ja, Jahve, ne mijenjam se, a vi se, sinovi Jakovljevi, mijenjate bez prestanka! <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Od vremena svojih otaca odstupate od mojih uredaba i ne čuvate ih. Vratite se meni, a ja ću se vratiti vama - govori Jahve nad Vojskama. Pitate: "Kako da se vratimo?" </p>
<p id="v8"><sup><small>8</small></sup>  Smije li čovjek prikraćivati Boga? A vi mene prikraćujete. I pitate: "U čemu te prikratismo?" U desetini i u prinosu. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Udareni ste prokletstvom jer me prikraćujete vi, sav narod! </p>
<p id="v10"><sup><small>10</small></sup>  Donesite čitavu desetinu u riznicu da u mojoj kući bude hrane. Tada me iskušajte - govori Jahve nad Vojskama - neću li vam otvoriti ustave nebeske i neću li izliti na vas punom mjerom blagoslov, </p>
<p id="v11"><sup><small>11</small></sup>  neću li zbog vas zaprijetit skakavcu da vam više ne kvari usjeva i da vam ne bude nerodna loza u polju - govori Jahve nad Vojskama. </p>
<p id="v12"><sup><small>12</small></sup>  Svi će vas narodi tad držati sretnima,  jer ćete biti zemlja blaženstva - govori Jahve nad Vojskama. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Teške su besjede vaše protiv mene - govori Jahve. </p>
<p id="v14"><sup><small>14</small></sup>  Vi ipak pitate: "Što smo između sebe govorili protiv tebe?" Govorili ste: "Zaludu je Bogu služiti i kakva je korist što njegove čuvamo propise i žalosni hodimo pred Jahvom nad Vojskama. </p>
<p id="v15"><sup><small>15</small></sup>  Odsad ćemo sretnim zvati oholice: napreduju oni koji zlo čine, i premda Boga iskušavaju, izvuku se!" </p>
<p id="v16"><sup><small>16</small></sup>  Ali kad se razgovaraju oni koji se Boga boje, Jahve pazi, sluša ih, i to se pred njim piše u knjigu spomenicu  u korist onih koji se boje Jahve i štuju Ime njegovo. </p>
<p id="v17"><sup><small>17</small></sup>  Moji će biti, moja stečevina - govori Jahve nad Vojskama. U Dan koji spremam bit ću im milostiv kao što je milostiv otac sinu koji mu služi. </p>
<p id="v18"><sup><small>18</small></sup>  I tada ćete opet razlikovati pravednika od grešnika, onoga koji služi Bogu od onoga koji mu ne služi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malahija - Poglavlje 2</span>
        </a>
        </td>
        <td>
        <a href="/hr/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Malachi/4">
          <span class="pr-2">Malahija - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:1 <i>Pripravi put</i>: <a href="/hr/The_Urantia_Book/144#p8_3">KU 144:8.3</a>. </li>
  <li id="fn2"><a href="#cite2">↑</a> 3:6 <i>Bog se ne mijenja</i>: <a href="/hr/The_Urantia_Book/12#p7_5">KU 12:7.5</a>.  <i>Bog je nepromjenjiv</i>: <a href="/hr/The_Urantia_Book/2#p2_1">KU 2:2.1</a>.  <i>Ja sam Gospodin, ne mijenjaj se</i>: <a href="/hr/The_Urantia_Book/2#p2_1">KU 2:2.1</a>.  <i>Bog se ne mijenja</i>: <a href="/hr/The_Urantia_Book/4#p4_2">KU 4:4.2</a>. </li>
  <li id="fn3"><a href="#cite3">↑</a> 3:8-10 <i>Sustav desetine</i>: <a href="/hr/The_Urantia_Book/93#p3_1">KU 93:3.1</a>. </li>
  <li id="fn4"><a href="#cite4">↑</a> 3:12 <i>Narodi ga zovu blaženim</i>: <a href="/hr/The_Urantia_Book/190#p5_4">KU 190:5.4</a>. </li>
</ol>
</div>
