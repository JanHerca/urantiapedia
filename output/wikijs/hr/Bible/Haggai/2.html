<!--
title: "Hagaj - Poglavlje 2"
description: 
published: true
date: 2025-11-18T12:59:53Z
tags: bible, bible—haggai
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Haggai/1">
          <span class="mdi mdi-arrow-left-drop-circle"></span><span class="pl-2">Hagaj - Poglavlje 1</span>
        </a>
        </td>
        <td>
        <a href="/hr/Bible/Haggai/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Druge godine kralja Darija, sedmoga mjeseca, dvadeset i prvoga  dana u mjesecu, dođe riječ Jahvina preko proroka Hagaja: </p>
<p id="v2"><sup><small>2</small></sup>  "Reci  ovako Zerubabelu, sinu Šealtielovu, namjesniku judejskom, i Jošui, sinu Josadakovu, velikom svećeniku, i ostalom narodu: </p>
<p id="v3"><sup><small>3</small></sup>  'Ima li još koga među vama koji vidje ovaj Dom u njegovoj staroj slavi? A kakva ga sada vi vidite? Prema onome, nije li to k'o ništa u vašim očima? </p>
<p id="v4"><sup><small>4</small></sup>  Budi, dakle, junak, Zerubabele - riječ je Jahvina - budi junak, Jošua, sine Josadakov, veliki svećeniče! Budi junak, narode sve zemlje - riječ je Jahvina. Na posao! Jer, ja sam s vama! - riječ je Jahve nad Vojskama! </p>
<p id="v5"><sup><small>5</small></sup>  Po obećanju što ga vama dadoh kad izađoste iz Egipta, duh moj posred vas ostaje. Ne bojte se!' </p>
<p id="v6"><sup><small>6</small></sup>  Jer ovako govori Jahve nad Vojskama: 'Zamalo, i ja ću potresti nebesa i zemlju, i more i kopno. </p>
<p id="v7"><sup><small>7</small></sup>  Potrest ću sve narode da dođe blago svih naroda, i slavom ću napunit ovaj Dom' - kaže Jahve nad Vojskama. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  'Moje je zlato, moje je srebro' - riječ je Jahve nad Vojskama. </p>
<p id="v9"><sup><small>9</small></sup>  'Slava ovoga drugog Doma bit će veća nego prvoga' - riječ je Jahve nad Vojskama. 'I na ovom ću mjestu dati mir' - riječ je Jahve nad Vojskama." </p>
<p id="v10"><sup><small>10</small></sup>  Dvadeset i četvrtoga dana devetoga mjeseca, druge godine  kralja Darija, dođe riječ Jahvina preko proroka Hagaja: </p>
<p id="v11"><sup><small>11</small></sup>  Ovako  govori Jahve nad Vojskama. "Pitaj svećenike što kaže Zakon i  reci: </p>
<p id="v12"><sup><small>12</small></sup>  'Kad bi tko u skutu svoje haljine nosio posvećeno meso, ili bi se skutom dotakao kruha, jela, vina, ulja ili kakve god  hrane, bi li to postalo sveto?'" Svećenici odgovoriše: "Ne!" </p>
<p id="v13"><sup><small>13</small></sup>  Hagaj dalje upita: "Kad bi netko koji se onečistio dodirnuvši  mrtvaca dotakao nešto od onoga, bi li to postalo nečisto?" Svećenici  odgovoriše: "Bilo bi nečisto." </p>
<p id="v14"><sup><small>14</small></sup>  Onda Hagaj ovako reče: "Takav je i ovaj puk, takav je ovaj narod preda mnom - riječ je Jahvina - takvo je svako djelo ruku njihovih, i sve što ovdje prinose: sve je nečisto!" </p>
<p id="v15"><sup><small>15</small></sup>  "A sada, promislite u srcu, od današnjega dana unapredak: Prije negoli se poče stavljati kamen na kamen u Jahvinu Svetištu, </p>
<p id="v16"><sup><small>16</small></sup>  kakvi ono bijaste? Dolažaste hrpi od dvadeset mjerica, a bješe ih samo deset! Dolažaste kaci da zahvatite pedeset mjerica, a bješe ih samo dvadeset! </p>
<p id="v17"><sup><small>17</small></sup>  Udarao sam snijeću, medljikom i grÓadom svako djelo vaših ruku, ali nikoga nema k meni" - riječ je Jahvina. </p>
<p id="v18"><sup><small>18</small></sup>  "Stoga dobro pripazite od današnjeg dana unapredak - od dvadeset i četvrtoga dana devetoga mjeseca, kad se stao graditi Hram Jahvin, pripazite dobro </p>
<p id="v19"><sup><small>19</small></sup>  ima li još žita u žitnici? Ni vinova loza ni smokva, ni mogranj ni maslina nisu rađali! Al' od ovog dana ja ću blagosloviti." </p>
<p id="v20"><sup><small>20</small></sup>  Dvadeset i četvrtoga dana istoga mjeseca dođe riječ Jahvina  Hagaju drugi put: </p>
<p id="v21"><sup><small>21</small></sup>  "Reci ovako Zerubabelu, namjesniku judejskom: 'Ja ću potresti nebesa i zemlju! </p>
<p id="v22"><sup><small>22</small></sup>  Oborit ću prijestolja kraljevstvima i uništit ću moć kraljevima naroda. Prevrnut ću bojna kola i one na njima, konji i konjanici njihovi bit će oboreni, past će od mača brata svojega.'" </p>
<p id="v23"><sup><small>23</small></sup>  "Toga dana" - riječ je Jahve nad Vojskama - "uzet ću te, Zerubabele, sine Šealtielov, slugo moja" - riječ je Jahvina - "i stavit ću te kao pečatnjak, jer tebe izabrah" - riječ je Jahve nad Vojskama. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Haggai/1">
          <span class="mdi mdi-arrow-left-drop-circle"></span><span class="pl-2">Hagaj - Poglavlje 1</span>
        </a>
        </td>
        <td>
        <a href="/hr/Bible/Haggai/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:7 <i>On je želja svih naroda</i>: <a href="/hr/The_Urantia_Book/190#p5_4">KU 190:5.4</a>.  <i>Ja sam želja svih uzrasta</i>: <a href="/hr/The_Urantia_Book/182#p1_10">KU 182:1.10</a>. </li>
</ol>
</div>
