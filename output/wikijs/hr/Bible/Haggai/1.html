<!--
title: "Hagaj - Poglavlje 1"
description: 
published: true
date: 2025-11-18T12:59:53Z
tags: bible, bible—haggai
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Haggai/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Haggai/2">
          <span class="pr-2">Hagaj - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Druge godine kralja Darija, šestoga mjeseca, prvoga dana u  mjesecu, dođe riječ Jahvina preko proroka Hagaja Zerubabelu,  sinu Šealtielovu, namjesniku judejskom, i Jošui, sinu Josadakovu, velikom svećeniku: </p>
<p id="v2"><sup><small>2</small></sup>  "Ovako govori Jahve nad Vojskama. Narod  ovaj govori: 'Nije još došlo vrijeme da se opet sazda Dom Jahvin!' <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Zato je došla riječ Jahvina preko proroka Hagaja: </p>
<p id="v4"><sup><small>4</small></sup>  A vama  je vrijeme da stanujete u pokrivenim kućama, dok je ovaj Dom  razvaljen. </p>
<p id="v5"><sup><small>5</small></sup>  I zato, ovako sada govori Jahve nad Vojskama: Razmotrite svoje putove! </p>
<p id="v6"><sup><small>6</small></sup>  Sijete mnogo, malo dovozite; jedete, a niste siti; pijete, a napojit' se ne možete; odijevate se, a nije vam toplo. Poslenik zarađuje plaću, a stavlja je u prodrt tobolac!" </p>
<p id="v7"><sup><small>7</small></sup>  Ovako govori Jahve nad Vojskama: "Razmotrite svoje putove! </p>
<p id="v8"><sup><small>8</small></sup>  Idite na goru, dovezite drva i podignite opet Dom; bit će mi to milo i proslavit ću se" - govori Jahve. </p>
<p id="v9"><sup><small>9</small></sup>  "Nadaste se obilju, a gle, malo je; što dovezete kući, ja otpuhnem. A zašto?" - riječ je Jahve nad Vojskama. "Zato što je Dom moj razvaljen, dok se svaki od vas brine za dom svoj. </p>
<p id="v10"><sup><small>10</small></sup>  Stog' je nebo uskratilo rosu, a zemlja uskratila usjeve. </p>
<p id="v11"><sup><small>11</small></sup>  Ja dozvah sušu na zemlju i gore, na žito i vino, na ulje i na sve što zemlja rađa, na ljude i stoku i na svaki trudno stečen plod." </p>
<p id="v12"><sup><small>12</small></sup>  A Zerubabel, sin Šealtielov, i Jošua, sin Josadakov,  veliki svećenik, i sav ostali narod poslušaše glas Jahve, Boga  svojega, i riječi proroka Hagaja u onome radi čega ga Jahve njima  posla: i narod se poboja Jahve. </p>
<p id="v13"><sup><small>13</small></sup>  Tada Hagaj, glasnik Jahvin, po Jahvinu nalogu ovako reče  narodu: "Ja sam s vama" - riječ je Jahvina. - </p>
<p id="v14"><sup><small>14</small></sup>  Jahve probudi  duh Zerubabelu, sinu Šealtielovu, namjesniku judejskom, i duh  Jošui, sinu Josadakovu, velikom svećeniku, i duh svemu ostalom  narodu te oni dođoše i prionuše na posao u Domu Jahve nad Vojskama, Boga svojega. </p>
<p id="v15"><sup><small>15</small></sup>  Bijaše to dvadeset i četvrtoga dana šestog  mjeseca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Haggai/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Haggai/2">
          <span class="pr-2">Hagaj - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:2 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
</ol>
</div>
