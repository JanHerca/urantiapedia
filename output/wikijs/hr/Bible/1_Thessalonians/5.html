<!--
title: "1 Solunjanima - Poglavlje 5"
description: 
published: true
date: 2025-11-18T12:59:53Z
tags: bible, bible—1 thessalonians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Thessalonians/4">
          <span class="mdi mdi-arrow-left-drop-circle"></span><span class="pl-2">1 Solunjanima - Poglavlje 4</span>
        </a>
        </td>
        <td>
        <a href="/hr/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A o vremenima i trenucima nije, braćo, potrebno pisati vam. </p>
<p id="v2"><sup><small>2</small></sup>  Ta i sami dobro znate da Dan Gospodnji dolazi baš kao kradljivac  u noći. </p>
<p id="v3"><sup><small>3</small></sup>  Dok još budu govorili: "Mir i sigurnost", zadesit  će ih iznenadna propast kao trudovi trudnicu i neće umaći. </p>
<p id="v4"><sup><small>4</small></sup>  Ali vi, braćo, niste u tami, da bi vas Dan mogao zaskočiti  kao kradljivac: </p>
<p id="v5"><sup><small>5</small></sup>  ta svi ste vi sinovi svjetlosti i sinovi dana.  Nismo doista od noći ni od tame. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Onda i ne spavajmo kao ostali, nego bdijmo i trijezni budimo. </p>
<p id="v7"><sup><small>7</small></sup>  Jer koji spavaju, noću spavaju;  i koji se opijaju, noću se opijaju. </p>
<p id="v8"><sup><small>8</small></sup>  A mi koji smo od dana, budimo trijezni, obucimo oklop vjere i ljubavi i stavimo  kacigu, nadu spasenja! </p>
<p id="v9"><sup><small>9</small></sup>  Ta Bog nas nije odredio  za gnjev, nego da imamo spasenje po Gospodinu našem Isusu Kristu, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  koji je za nas umro da - bdjeli ili spavali - zajedno s  njime živimo. </p>
<p id="v11"><sup><small>11</small></sup>  Zato, tješite se uzajamno i izgrađujte jedan  drugoga, kako i činite. </p>
<p id="v12"><sup><small>12</small></sup>  Molimo vas, braćo: priznajte one koji se trude među vama, koji su vam predstojnici u Gospodinu i opominju vas; </p>
<p id="v13"><sup><small>13</small></sup>  s ljubavlju  ih nadasve cijenite poradi njihova djela! Gajite mir među sobom! </p>
<p id="v14"><sup><small>14</small></sup>  Potičemo vas, braćo: opominjite  neuredne, sokolite malodušne, podržavajte slabe, budite velikodušni  prema svima! </p>
<p id="v15"><sup><small>15</small></sup>  Pazite da tko komu zlo zlom ne uzvrati, nego  uvijek promičite dobro jedni prema drugima i prema svima. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Uvijek se radujte! </p>
<p id="v17"><sup><small>17</small></sup>  Bez prestanka se molite! </p>
<p id="v18"><sup><small>18</small></sup>  U  svemu zahvaljujte! Jer to je za vas volja Božja u Kristu Isusu. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Duha ne trnite, </p>
<p id="v20"><sup><small>20</small></sup>  proroštava ne prezirite! </p>
<p id="v21"><sup><small>21</small></sup>  Sve  provjeravajte: dobro zadržite, <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  svake se sjene zla  klonite! </p>
<p id="v23"><sup><small>23</small></sup>  A sam Bog mira neka vas posvema posveti i cijelo vaše  biće - duh vaš i duša i tijelo - neka se besprijekornim, savršenim  sačuva za Dolazak Gospodina našega Isusa Krista. <sup id="cite6"><a href="#fn6">[6]</a></sup></p>
<p id="v24"><sup><small>24</small></sup>  Vjeran je  Onaj tko vas poziva: on će to i učiniti. </p>
<p id="v25"><sup><small>25</small></sup>  Braćo, molite i za nas! </p>
<p id="v26"><sup><small>26</small></sup>  Pozdravite svu braću cjelovom svetim. <sup id="cite7"><a href="#fn7">[7]</a></sup></p>
<p id="v27"><sup><small>27</small></sup>  Zaklinjem vas u Gospodinu: neka se ova poslanica pročita  svoj braći. </p>
<p id="v28"><sup><small>28</small></sup>  Milost Gospodina našega Isusa Krista s vama! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Thessalonians/4">
          <span class="mdi mdi-arrow-left-drop-circle"></span><span class="pl-2">1 Solunjanima - Poglavlje 4</span>
        </a>
        </td>
        <td>
        <a href="/hr/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:5 <i>Djeca svjetlosti</i>: <a href="/hr/The_Urantia_Book/178#p3_4">KU 178:3.4</a>.  <i>Djeca svjetlosti</i>: <a href="/hr/The_Urantia_Book/193#p0_3">KU 193:0.3</a>.  <i>Djeca svjetlosti</i>: <a href="/hr/The_Urantia_Book/147#p7_2">KU 147:7.2</a>.  <i>Djeca svjetlosti</i>: <a href="/hr/The_Urantia_Book/181#p1_2">KU 181:1.2</a>.  <i>Djeca svjetlosti</i>: <a href="/hr/The_Urantia_Book/180#p4_5">KU 180:4.5</a>.  <i>„Djeca svjetlosti“</i>: <a href="/hr/The_Urantia_Book/120#p2_2">KU 120:2.2</a>.  <i>Djeca svjetlosti</i>: <a href="/hr/The_Urantia_Book/191#p4_3">KU 191:4.3</a>. </li>
  <li id="fn2"><a href="#cite2">↑</a> 5:9 <i>Evanđelje spasenja Božjega</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje spasenja</i>: <a href="/hr/The_Urantia_Book/190#p4_1">KU 190:4.1</a>. </li>
  <li id="fn3"><a href="#cite3">↑</a> 5:15 <i>Uzaludnost vraćanja zla za zlo</i>: <a href="/hr/The_Urantia_Book/140#p8_7">KU 140:8.7</a>. </li>
  <li id="fn4"><a href="#cite4">↑</a> 5:18 <i>U svemu zahvaljujte</i>: <a href="/hr/The_Urantia_Book/146#p2_15">KU 146:2.15</a>. </li>
  <li id="fn5"><a href="#cite5">↑</a> 5:21 <i>Dokaži sve, izaberi dobro</i>: <a href="/hr/The_Urantia_Book/131#p10_7">KU 131:10.7</a>. </li>
  <li id="fn6"><a href="#cite6">↑</a> 5:23 <i>Mir s Bogom</i>: <a href="/hr/The_Urantia_Book/143#p2_6">KU 143:2.6</a>. </li>
  <li id="fn7"><a href="#cite7">↑</a> 5:26 <i>Pozdravljen svetim poljupcem</i>: <a href="/hr/The_Urantia_Book/194#p4_7">KU 194:4.7</a>. </li>
</ol>
</div>
