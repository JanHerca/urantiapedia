<!--
title: "1 Solunjanima - Poglavlje 2"
description: 
published: true
date: 2025-11-18T12:59:53Z
tags: bible, bible—1 thessalonians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Thessalonians/1">
          <span class="mdi mdi-arrow-left-drop-circle"></span><span class="pl-2">1 Solunjanima - Poglavlje 1</span>
        </a>
        </td>
        <td>
        <a href="/hr/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Thessalonians/3">
          <span class="pr-2">1 Solunjanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sami doista znate, braćo: naš dolazak k vama nije bio uzaludan. </p>
<p id="v2"><sup><small>2</small></sup>  Naprotiv, i pošto smo, kako znate, u Filipima trpjeli i bili  pogrđeni, odvažismo se u Bogu našemu iznijeti vam, uz tešku borbu, evanđelje Božje. </p>
<p id="v3"><sup><small>3</small></sup>  Uistinu, naše poticanje ne proistječe iz  zablude, ni nečistoće, ni prijevare, </p>
<p id="v4"><sup><small>4</small></sup>  nego kako je Bog prosudio  povjeriti nam evanđelje, tako ga i navješćujemo - ne kao da želimo  ugoditi ljudima, nego Bogu koji prosuđuje srca naša. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Nikada  se zaista kako znate, ne poslužismo ni laskavom riječju ni -  Bog nam je svjedok - prikrivenom pohlepom. </p>
<p id="v6"><sup><small>6</small></sup>  Niti smo od ljudi  iskali slavu - ni od vas, ni od drugih - </p>
<p id="v7"><sup><small>7</small></sup>  premda smo se mogli  nametnuti kao Kristovi apostoli. Ali bili smo među vama nježni  kao majka što hrani i njeguje svoju djecu. </p>
<p id="v8"><sup><small>8</small></sup>  Tako, puni ljubavi  prema vama, htjedosmo vam predati ne samo evanđelje Božje nego  i naše duše jer ste nam omiljeli. </p>
<p id="v9"><sup><small>9</small></sup>  Sjećate se doista, braćo, našega truda i napora. Propovijedali smo vam evanđelje Božje  i radili noću i danju da ne bismo opteretili koga od vas. </p>
<p id="v10"><sup><small>10</small></sup>  Svjedoci  ste vi i Bog kako smo se sveto, pravedno i besprijekorno vladali  prema vama, vjernicima. </p>
<p id="v11"><sup><small>11</small></sup>  Kao što znate, svakoga smo od vas  kao otac svoju djecu, </p>
<p id="v12"><sup><small>12</small></sup>  poticali, sokolili i zaklinjali da  živite dostojno Boga koji vas pozva u svoje kraljevstvo i slavu. </p>
<p id="v13"><sup><small>13</small></sup>  Zato, eto, i mi bez prestanka zahvaljujemo Bogu što ste, kad od nas primiste riječ poruke Božje, primili ne riječ ljudsku, nego kakva uistinu jest, riječ Božju koja i djeluje u vama,  vjernicima. </p>
<p id="v14"><sup><small>14</small></sup>  Doista, vi ste, braćo, postali nasljedovatelji crkava  Božjih koje su u Judeji u Kristu Isusu: i vi isto trpite od svojih  suplemenika što i oni od Židova, </p>
<p id="v15"><sup><small>15</small></sup>  koji su i Gospodina Isusa  i proroke ubili, i nas progonili, te Bogu ne ugađaju i svim se  ljudima protive </p>
<p id="v16"><sup><small>16</small></sup>  kad nam priječe propovijedati poganima da  se spase, da bi tako u svako vrijeme navršili mjeru zlodjela  svojih. Ali sručio se na njih konačni gnjev. </p>
<p id="v17"><sup><small>17</small></sup>  A mi, braćo, pošto smo za kratko vrijeme ostali bez vas  - licem, ne srcem - brže se bolje, u silnoj čežnji, požurismo  ugledati vaše lice. </p>
<p id="v18"><sup><small>18</small></sup>  Zaista, htjedosmo k vama - ja, Pavao, i jednom i dvaput - ali nas je spriječio Sotona. </p>
<p id="v19"><sup><small>19</small></sup>  Ta tko  li će biti naša nada, radost ili vijenac dični - zar možda ne  i vi? - pred Gospodinom našim Isusom o njegovu Dolasku? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Vi  ste doista slava naša i radost! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Thessalonians/1">
          <span class="mdi mdi-arrow-left-drop-circle"></span><span class="pl-2">1 Solunjanima - Poglavlje 1</span>
        </a>
        </td>
        <td>
        <a href="/hr/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Thessalonians/3">
          <span class="pr-2">1 Solunjanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:4 <i>Bog sudi ljudskim srcima</i>: <a href="/hr/The_Urantia_Book/140#p3_19">KU 140:3.19</a>. </li>
  <li id="fn2"><a href="#cite2">↑</a> 2:19 <i>Ja sam nada sve žive istine</i>: <a href="/hr/The_Urantia_Book/182#p1_10">KU 182:1.10</a>. </li>
</ol>
</div>
