<!--
title: "1 Solunjanima - Poglavlje 4"
description: 
published: true
date: 2025-11-18T12:59:53Z
tags: bible, bible—1 thessalonians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Thessalonians/3">
          <span class="mdi mdi-arrow-left-drop-circle"></span><span class="pl-2">1 Solunjanima - Poglavlje 3</span>
        </a>
        </td>
        <td>
        <a href="/hr/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Thessalonians/5">
          <span class="pr-2">1 Solunjanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Uostalom, braćo, molimo vas i zaklinjemo u Gospodinu Isusu:  primili ste od nas kako treba da živite da biste ugodili Bogu.  Vi tako i živite pa sve više napredujete! </p>
<p id="v2"><sup><small>2</small></sup>  Ta znate koje smo  vam zapovijedi dali u Gospodinu Isusu. </p>
<p id="v3"><sup><small>3</small></sup>  Doista, ovo je volja  Božja: vaše posvećenje - da se uzdržavate od bludnosti, </p>
<p id="v4"><sup><small>4</small></sup>  da  svatko od vas zna svoje tijelo posjedovati u svetosti i poštovanju, </p>
<p id="v5"><sup><small>5</small></sup>  a ne u pohotnoj strasti kao pogani koji ne poznaju Boga, </p>
<p id="v6"><sup><small>6</small></sup>  pa time ne prikraćivati i varati svoga brata. Jer Gospodin  je osvetnik za sve to, kao što vam već rekosmo i posvjedočismo. </p>
<p id="v7"><sup><small>7</small></sup>  Bog nas, doista, nije pozvao na nečistoću, nego na svetost. </p>
<p id="v8"><sup><small>8</small></sup>  Prema tome, tko to odbacuje, ne odbacuje čovjeka nego Boga  koji svoga Duha Svetoga udahnjuje u vas. </p>
<p id="v9"><sup><small>9</small></sup>  A o bratoljublju vam nije potrebno pisati. Ta i sami ste  od Boga naučili ljubiti jedni druge, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  a to doista i činite  prema svoj braći u cijeloj Makedoniji. Samo vas, braćo, potičemo  da u tom još više uznapredujete </p>
<p id="v11"><sup><small>11</small></sup>  pa da se trsite mirno živjeti, svoje činiti i raditi svojim rukama, kako smo vam zapovijedili, </p>
<p id="v12"><sup><small>12</small></sup>  te tako časno živite prema onima vani i nikoga ne trebate. </p>
<p id="v13"><sup><small>13</small></sup>  Nećemo da budete u neznanju, braćo, o onima koji su usnuli, da ne tugujete kao drugi koji nemaju nade. </p>
<p id="v14"><sup><small>14</small></sup>  Doista, ako vjerujemo  da je Isus umro i uskrsnuo, onda će Bog i one koji usnuše u Isusu, privesti zajedno s njime. </p>
<p id="v15"><sup><small>15</small></sup>  Ovo vam uistinu velimo po riječi  Gospodnjoj: mi živi, preostali za Dolazak Gospodnji, nećemo preteći  onih koji su usnuli. </p>
<p id="v16"><sup><small>16</small></sup>  Jer sam će Gospodin - na zapovijed,  na glas arkanđelov, na zov trublje Božje - sići s neba. I najprije  će uskrsnuti mrtvi u Kristu, <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  a zatim ćemo mi živi, preostali, zajedno s njima biti poneseni na oblacima u susret Gospodinu, u zrak. I tako ćemo uvijek biti s Gospodinom. </p>
<p id="v18"><sup><small>18</small></sup>  Tješite se  dakle uzajamno ovim riječima! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Thessalonians/3">
          <span class="mdi mdi-arrow-left-drop-circle"></span><span class="pl-2">1 Solunjanima - Poglavlje 3</span>
        </a>
        </td>
        <td>
        <a href="/hr/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Thessalonians/5">
          <span class="pr-2">1 Solunjanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:9 <i>Volite se</i>: <a href="/hr/The_Urantia_Book/193#p3_2">KU 193:3.2</a>.  <i>Volite se</i>: <a href="/hr/The_Urantia_Book/178#p1_17">KU 178:1.17</a>.  <i>Poučen duhom</i>: <a href="/hr/The_Urantia_Book/156#p5_2">KU 156:5.2</a>.  <i>Volite se</i>: <a href="/hr/The_Urantia_Book/103#p5_2">KU 103:5.2</a>.  <i>Volite se</i>: <a href="/hr/The_Urantia_Book/191#p4_3">KU 191:4.3</a>.  <i>Volite se</i>: <a href="/hr/The_Urantia_Book/181#p2_4">KU 181:2.4</a>.  <i>Voleći bližnjega</i>: <a href="/hr/The_Urantia_Book/110#p3_9">KU 110:3.9</a>.  <i>Svi ljudi su braća</i>: <a href="/hr/The_Urantia_Book/131#p10_4">KU 131:10.4</a>. </li>
  <li id="fn2"><a href="#cite2">↑</a> 4:16 <i>Glas Arkanđela</i>: <a href="/hr/The_Urantia_Book/37#p3_6">KU 37:3.6</a>. </li>
</ol>
</div>
