<!--
title: "Propovjednik - Poglavlje 2"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/1">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 1</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/3">
          <span class="pr-2">Propovjednik - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tad rekoh u srcu svom: "Daj da okušam užitak i vidim što naslada  pruža" - ali gle: i to je ispraznost! </p>
<p id="v2"><sup><small>2</small></sup>  O smijehu rekoh: "Ludost je"; o užitku: "Čemu valja?" </p>
<p id="v3"><sup><small>3</small></sup>  Odlučih tijelo krijepiti vinom, a srce posvetiti mudrosti;  poželjeh prigrliti i ludost, kako bih spoznao usrećava li ljude  ono što pod nebesima čine za izbrojenih dana svojega života. </p>
<p id="v4"><sup><small>4</small></sup>  Učinih velika djela: sazidah sebi palače, zasadih vinograde; </p>
<p id="v5"><sup><small>5</small></sup>  uredih perivoje i voćnjake, nasadih u njima voćke svakojake. </p>
<p id="v6"><sup><small>6</small></sup>  Načinih jezera da plodna sadišta natapam. </p>
<p id="v7"><sup><small>7</small></sup>  Nakupovah robova i robinja, imadoh i sluge domaće, a tako  i stada krupne i sitne stoke više no itko prije mene u Jeruzalemu. </p>
<p id="v8"><sup><small>8</small></sup>  Nagomilah srebro i zlato i blago kraljeva i pokrajina, nabavih pjevače i pjevačice i svakoga raskošja ljudskog, sve  škrinju na škrinji. </p>
<p id="v9"><sup><small>9</small></sup>  I postadoh tako velik, veći no bilo tko prije mene u Jeruzalemu;  a nije me ni mudrost moja ostavila. </p>
<p id="v10"><sup><small>10</small></sup>  I što god su mi oči poželjele, nisam im uskratio, niti  branih srcu svojemu kakva veselja, već se srce moje veselilo  svakom trudu mojem, i takva bi nagrada svakom mojem naporu. </p>
<p id="v11"><sup><small>11</small></sup>  A onda razmotrih sva svoja djela, sve napore što uložih  da do njih dođem - i gle, sve je to opet ispraznost i pusta tlapnja!  I ništa nema valjano pod suncem. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Okrenuh zatim misao svoju mudrosti, gluposti i ludosti.  Što, na priliku, čini kraljev nasljednik? Ono što je već učinjeno. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  I spoznadoh da je bolja mudrost od ludosti, kao što je  svjetlost bolja od tame. </p>
<p id="v14"><sup><small>14</small></sup>  Mudracu su oči u glavi, a bezumnik luta u tami. Ali također znam da obojicu stiže ista kob. </p>
<p id="v15"><sup><small>15</small></sup>  Zato rekoh u sebi: "Kakva je sudbina luđaku, takva je  i meni. Čemu onda žudjeti za mudrošću?" I rekoh u srcu: "I to  je ispraznost!" </p>
<p id="v16"><sup><small>16</small></sup>  Jer trajna spomena nema ni mudru ni bezumniku: obojicu  će poslije nekog vremena prekriti zaborav! I, jao, mudrac mora  umrijeti kao i bezumnik. </p>
<p id="v17"><sup><small>17</small></sup>  Omrznuh život, jer mi se učini mučnim sve što se zbiva  pod suncem: sve je ispraznost i pusta tlapnja. </p>
<p id="v18"><sup><small>18</small></sup>  Zamrzih sve za što sam se pod suncem trudio i što sad  ostavljam svome nasljedniku. </p>
<p id="v19"><sup><small>19</small></sup>  Tko zna hoće li on biti mudar ili lud? Pa ipak on će  biti gospodar sve moje muke u koju uložih sav svoj napor i mudrost  pod suncem. I to je ispraznost. </p>
<p id="v20"><sup><small>20</small></sup>  I stao sam srcem očajavati zbog velikog napora kojim  sam se trudio pod suncem. </p>
<p id="v21"><sup><small>21</small></sup>  Jer čovjek se trudi mudro i umješno i uspješno, pa sve  to mora ostaviti u baštinu drugomu koji se oko toga nije uopće  trudio. I to je ispraznost i velika nevolja. </p>
<p id="v22"><sup><small>22</small></sup>  Jer što on dobiva za sav svoj napor i trud koji je pod  suncem podnio? </p>
<p id="v23"><sup><small>23</small></sup>  Jer svi su njegovi dani doista mukotrpni, poslovi mu  puni brige; čak ni noću ne miruje srce njegovo. I to je ispraznost. </p>
<p id="v24"><sup><small>24</small></sup>  Nema čovjeku druge sreće već jesti i piti i biti zadovoljan  svojim poslom. I to je, vidim, dar Božje ruke. </p>
<p id="v25"><sup><small>25</small></sup>  Jer tko bi mogao jesti, tko li nezadovoljan biti, osim  po njemu. </p>
<p id="v26"><sup><small>26</small></sup>  Mudrost, spoznaju, radost on daruje onom tko mu  je po volji, a grešniku nameće zadaću da sabira i skuplja za  onoga tko je po volji Bogu. I to je ispraznost i pusta tlapnja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/1">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 1</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/3">
          <span class="pr-2">Propovjednik - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:11-23 <i>Smrt neizbježna, ne očajavajte</i>: <a href="/hr/The_Urantia_Book/102#p0_1">KU 102:0.1</a>. </li>
  <li id="fn2"><a href="#cite2">↑</a> 2:12-17 <i>Propovjednik je pesimističan</i>: <a href="/hr/The_Urantia_Book/97#p8_2">KU 97:8.2</a>. </li>
</ol>
</div>
