<!--
title: "Propovjednik - Poglavlje 4"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/3">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 3</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/5">
          <span class="pr-2">Propovjednik - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Opet stadoh promatrati sva nasilja koja se čine pod suncem, i gle, suze potlačenih, i nikog nema da ih utre; i nasilje iz  tlačiteljske ruke, a zaštitnika niotkuda. </p>
<p id="v2"><sup><small>2</small></sup>  Zato sretnima smatram mrtve koji su već pomrli; sretniji  su od živih što još žive. </p>
<p id="v3"><sup><small>3</small></sup>  A od obojih je sretniji onaj koji  još nije postao, koji nije vidio zlih djela što se čine pod suncem. </p>
<p id="v4"><sup><small>4</small></sup>  Nadalje iskusih da svaki napor i svaki uspjeh pribavlja  čovjeku zavist njegova bližnjeg. I to je ispraznost i pusta tlapnja. </p>
<p id="v5"><sup><small>5</small></sup>  Bezumnik prekriži ruke i izjeda sebe. </p>
<p id="v6"><sup><small>6</small></sup>  Bolja je puna šaka u miru nego obje pregršti mučna rada i puste tlapnje. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  I još jednu opazih ispraznost pod suncem: </p>
<p id="v8"><sup><small>8</small></sup>  Čovjek potpun samac - bez sina, bez brata, i opet nema  kraja njegovu trudu; oči mu se ne mogu nasititi blaga; a ne misli:  za koga se mučim i uskraćujem dobro sebi? I to je ispraznost  i zla briga. </p>
<p id="v9"><sup><small>9</small></sup>  Bolje je dvojici nego jednome, jer imaju bolju plaću za  svoj trud. </p>
<p id="v10"><sup><small>10</small></sup>  Padne li jedan, drugi će ga podići; a teško jednomu!  Ako padne, nema nikoga da ga podigne. </p>
<p id="v11"><sup><small>11</small></sup>  Pa ako se i spava udvoje, toplije je; a kako će se samac  zagrijati? </p>
<p id="v12"><sup><small>12</small></sup>  I ako tko udari na jednoga, dvojica će mu se oprijeti;  i trostruko se uže ne kida brzo. </p>
<p id="v13"><sup><small>13</small></sup>  Bolji je mladić siromašan a mudar nego kralj star a lud, koji više ne zna za savjet. </p>
<p id="v14"><sup><small>14</small></sup>  Jer mladić može izići iz tamnice i postati kraljem, iako  se rodio kao prosjak u svom kraljevstvu. </p>
<p id="v15"><sup><small>15</small></sup>  Opazih kako svi koji žive i hode pod suncem pristaju  uz mladića, uz nastupnika koji ga naslijedi. </p>
<p id="v16"><sup><small>16</small></sup>  On stupa na čelo bezbrojnih podanika i kasniji se naraštaji  ne mogahu zbog njega radovati. I to je zacijelo ispraznost i  pusta tlapnja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/3">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 3</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/5">
          <span class="pr-2">Propovjednik - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:6 <i>Bolje je nešto smirenije</i>: <a href="/hr/The_Urantia_Book/149#p5_2">KU 149:5.2</a>. </li>
</ol>
</div>
