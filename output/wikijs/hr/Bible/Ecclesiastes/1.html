<!--
title: "Propovjednik - Poglavlje 1"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/2">
          <span class="pr-2">Propovjednik - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Misli Propovjednika, Davidova sina, kralja u Jeruzalemu. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ispraznost nad ispraznošću, veli Propovjednik, ispraznost  nad ispraznošću, sve je ispraznost! </p>
<p id="v3"><sup><small>3</small></sup>  Kakva je korist čovjeku od svega truda njegova kojim se  trudi pod suncem? </p>
<p id="v4"><sup><small>4</small></sup>  Jedan naraštaj odlazi, drugi dolazi, a zemlja uvijek ostaje. </p>
<p id="v5"><sup><small>5</small></sup>  Sunce izlazi, sunce zalazi i onda hiti svojem mjestu odakle  izlazi. </p>
<p id="v6"><sup><small>6</small></sup>  Vjetar puše na jug i okreće se na sjever, kovitla sad  ovamo sad onamo i vraća se u novom vrtlogu. </p>
<p id="v7"><sup><small>7</small></sup>  Sve rijeke teku u more i more se ne prepunja; odakle teku  rijeke, onamo se vraćaju da ponovo počnu svoj tok. </p>
<p id="v8"><sup><small>8</small></sup>  Sve je mučno. Nitko ne može reći da se oči nisu do sita  nagledale i uši dovoljno naslušale. </p>
<p id="v9"><sup><small>9</small></sup>  Što je bilo, opet će biti, i što se činilo, opet će se  činiti, i nema ništa novo pod suncem. </p>
<p id="v10"><sup><small>10</small></sup>  Ima li išta o čemu bi se moglo reći: "Gle, ovo je novo!"  Sve je već davno prije nas postojalo. </p>
<p id="v11"><sup><small>11</small></sup>  Samo, od prošlosti ne ostade ni spomena, kao što ni u  budućnosti neće biti sjećanja na ono što će poslije doći. </p>
<p id="v12"><sup><small>12</small></sup>  Ja, Propovjednik, bijah kralj nad Izraelom u Jeruzalemu. </p>
<p id="v13"><sup><small>13</small></sup>  I trudih se da mudrošću istražim i dokučim sve što biva  pod nebom; o, kako mučnu zadaću zadade Bog sinovima ljudskim. </p>
<p id="v14"><sup><small>14</small></sup>  Vidjeh sve što se čini pod suncem: kakve li ispraznosti  i puste tlapnje! </p>
<p id="v15"><sup><small>15</small></sup>  Što je krivo, ne može se ispraviti; čega nema, izbrojiti se ne može. </p>
<p id="v16"><sup><small>16</small></sup>  Rekoh onda sam sebi: "Gle, stekao sam veću mudrost nego  bilo tko od mojih prethodnika u Jeruzalemu. Duh moj sabrao je  golemu mudrost i znanje." </p>
<p id="v17"><sup><small>17</small></sup>  Mudrost pomnjivo proučih, a tako  i glupost i ludost, ali sam spoznao da je to pusta tlapnja. </p>
<p id="v18"><sup><small>18</small></sup>  Mnogo mudrosti - mnogo jada; što više znanja, to više boli. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/2">
          <span class="pr-2">Propovjednik - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:1-8 <i>Smrt neizbježna, ne očajavajte</i>: <a href="/hr/The_Urantia_Book/102#p0_1">KU 102:0.1</a>. </li>
  <li id="fn2"><a href="#cite2">↑</a> 1:1-18 <i>Propovjednik je pesimističan</i>: <a href="/hr/The_Urantia_Book/97#p8_2">KU 97:8.2</a>. </li>
</ol>
</div>
