<!--
title: "Propovjednik - Poglavlje 8"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/7">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 7</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/9">
          <span class="pr-2">Propovjednik - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tko je kao mudrac? Tko još umije tumačiti stvari? Mudrost čovjeku razvedruje lice i mijenja njegov namršteni lik. </p>
<p id="v2"><sup><small>2</small></sup>  Zato velim: slušaj kraljevu zapovijed zbog Božje zakletve. </p>
<p id="v3"><sup><small>3</small></sup>  Ne nagli da je prekršiš: ne budi tvrdoglav kad razlog  nije dobar, jer on čini kako mu odgovara. </p>
<p id="v4"><sup><small>4</small></sup>  Jer kraljeva je riječ najjača, i tko ga smije pitati:  "Što činiš?" </p>
<p id="v5"><sup><small>5</small></sup>  Tko se drži zapovijedi, ne poznaje nevolju, i mudrac zna  za vrijeme i sud. </p>
<p id="v6"><sup><small>6</small></sup>  Jer postoji vrijeme i sud za sve, i čovjeka veoma tereti  nedjelo njegovo </p>
<p id="v7"><sup><small>7</small></sup>  jer on ne zna što će biti; a tko mu može kazati kad će  što biti? </p>
<p id="v8"><sup><small>8</small></sup>  Vjetar nitko ne može svladati, niti gospodariti nad danom  smrtnim, niti ima odgode u ratu; niti opačina izbavlja onoga  koji je čini. </p>
<p id="v9"><sup><small>9</small></sup>  Sve ovo vidjeh pazeći na sve što se čini pod suncem, kad  čovjek vlada nad čovjekom na njegovu nesreću. </p>
<p id="v10"><sup><small>10</small></sup>  Dalje vidjeh kako opake nose na groblje, i ljudi iz svetog  mjesta izlaze da ih slave zbog toga što su tako činili. I to  je ispraznost. </p>
<p id="v11"><sup><small>11</small></sup>  Kad nema brze osude za zlo djelo, ljudsko je srce sklono  činiti zlo. </p>
<p id="v12"><sup><small>12</small></sup>  I grešnik koji čini zlo i sto puta, dugo živi. Ja ipak  znam da će biti sretni oni koji se boje Boga jer ga se boje. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ali opak čovjek neće biti sretan i neće produljivati  svoje dane ni kao sjena jer se ne boji Boga. </p>
<p id="v14"><sup><small>14</small></sup>  Ali je na zemlji ispraznost te pravednike stiže sudbina  opakih, a opake sudbina pravednika. Velim: i to je ispraznost. </p>
<p id="v15"><sup><small>15</small></sup>  Zato slavim veselje, jer nema čovjeku sreće pod suncem  nego u jelu, pilu i nasladi. I to neka ga prati u njegovoj muci  za života koji mu Bog dade pod suncem. </p>
<p id="v16"><sup><small>16</small></sup>  Poslije svih napora da dokučim mudrost, pokušah spoznati  što se radi na zemlji. Uistinu, čovjek ne nalazi spokojstva ni  danju ni noću. </p>
<p id="v17"><sup><small>17</small></sup>  Promatram cjelokupno djelo Božje: i odista - nitko ne  može dokučiti ono što se zbiva pod suncem. Jer ma koliko se čovjek  trudio da otkrije, nikad ne može otkriti. Pa ni mudrac to ne  može otkriti, iako misli da zna. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/7">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 7</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/9">
          <span class="pr-2">Propovjednik - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:12-13 <i>Bogatstvo, dar Božji pravednicima</i>: <a href="/hr/The_Urantia_Book/95#p4_2">KU 95:4.2</a>. </li>
</ol>
</div>
