<!--
title: "Propovjednik - Poglavlje 3"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/2">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 2</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/4">
          <span class="pr-2">Propovjednik - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sve ima svoje doba i svaki posao pod nebom svoje vrijeme. </p>
<p id="v2"><sup><small>2</small></sup>  Vrijeme rađanja i vrijeme umiranja; vrijeme sađenja i vrijeme čupanja posađenog. </p>
<p id="v3"><sup><small>3</small></sup>  Vrijeme ubijanja i vrijeme liječenja; vrijeme rušenja i vrijeme građenja. </p>
<p id="v4"><sup><small>4</small></sup>  Vrijeme plača i vrijeme smijeha; vrijeme tugovanja i vrijeme plesanja. </p>
<p id="v5"><sup><small>5</small></sup>  Vrijeme bacanja kamenja i vrijeme sabiranja kamenja; vrijeme grljenja i vrijeme kad se ostavlja grljenje. </p>
<p id="v6"><sup><small>6</small></sup>  Vrijeme traženja i vrijeme gubljenja; vrijeme čuvanja i vrijeme odbacivanja. </p>
<p id="v7"><sup><small>7</small></sup>  Vrijeme deranja i vrijeme š§ijenja; vrijeme šutnje i vrijeme govorenja. </p>
<p id="v8"><sup><small>8</small></sup>  Vrijeme ljubljenja i vrijeme mržnje; vrijeme rata i vrijeme mira. </p>
<p id="v9"><sup><small>9</small></sup>  Koja je posleniku korist od njegovih napora? </p>
<p id="v10"><sup><small>10</small></sup>  Razmišljam o mučnoj zadaći što je Bog zadade sinovima  ljudskim. </p>
<p id="v11"><sup><small>11</small></sup>  Sve što on čini prikladno je u svoje vrijeme; ali iako  je dopustio čovjeku uvid u vjekove, čovjek ne može dokučiti djela  koja Boga čini od početka do kraja. </p>
<p id="v12"><sup><small>12</small></sup>  Znam da nije druge sreće čovjeku osim da se veseli i  čini dobro za svojega života. </p>
<p id="v13"><sup><small>13</small></sup>  I kad čovjek jede i pije i uživa u svojem radu, i to  je Božji dar. </p>
<p id="v14"><sup><small>14</small></sup>  I znam da sve što Bog čini, čini za stalno. Tome se ništa  dodati ne može niti mu se može oduzeti; a Bog čini tako da ga  se boje. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Što biva, već bijaše, i što će biti, već je bilo; a Bog  obnavlja što je prohujalo. </p>
<p id="v16"><sup><small>16</small></sup>  Još vidim kako pod suncem umjesto pravice vlada nepravda  i umjesto pravednika zločinac. </p>
<p id="v17"><sup><small>17</small></sup>  Zato rekoh u sebi: "Bog će suditi i pravedniku i zločincu, jer ovdje ima vrijeme za svaku namjeru i čin." </p>
<p id="v18"><sup><small>18</small></sup>  Još rekoh u sebi: "Ljudi se ponašaju tako da Bog može  pokazati kakvi su uistinu, da su jedni drugima poput zvijeri." </p>
<p id="v19"><sup><small>19</small></sup>  Jer zaista, kob ljudi i zvijeri jedna je te ista. Kako  ginu oni, tako ginu i one; i dišu jednakim dahom, i čovjek ničim  ne nadmašuje zvijer, jer sve je ispraznost. </p>
<p id="v20"><sup><small>20</small></sup>  I jedni i drugi odlaze na isto mjesto; svi su postali  od praha i u prah se vraćaju. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Tko zna da li dah ljudski uzlazi gore, a dah zvijeri  silazi dolje k zemlji? <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Uviđam da čovjeku druge sreće nema osim radosti u svome  djelu, jer to je ljudska sudbina. A tko će ga dovesti do toga  da dozna što će biti poslije njega? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/2">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 2</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/4">
          <span class="pr-2">Propovjednik - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:14 <i>Bog djeluje u potpunosti i zauvijek</i>: <a href="/hr/The_Urantia_Book/2#p2_2">KU 2:2.2</a>. </li>
  <li id="fn2"><a href="#cite2">↑</a> 3:20 <i>Prah u prah</i>: <a href="/hr/The_Urantia_Book/112#p3_5">KU 112:3.5</a>.  <i>Prah si, u prah se vrati</i>: <a href="/hr/The_Urantia_Book/68#p6_1">KU 68:6.1</a>.  <i>#2 Prah prašini</i>: <a href="/hr/The_Urantia_Book/89#p6_7">KU 89:6.7</a>.  <i>Naš okvir je prašina</i>: <a href="/hr/The_Urantia_Book/112#p7_19">KU 112:7.19</a>. </li>
  <li id="fn3"><a href="#cite3">↑</a> 3:20-21 <i>Tijelo se vraća u zemlju</i>: <a href="/hr/The_Urantia_Book/1#p4_3">KU 1:4.3</a>. </li>
  <li id="fn4"><a href="#cite4">↑</a> 3:21 <i>Povratak duha</i>: <a href="/hr/The_Urantia_Book/34#p6_4">KU 34:6.4</a>.  <i>Duh se vraća Bogu</i>: <a href="/hr/The_Urantia_Book/1#p4_3">KU 1:4.3</a>. </li>
</ol>
</div>
