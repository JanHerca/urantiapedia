<!--
title: "Propovjednik - Poglavlje 7"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 6</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/8">
          <span class="pr-2">Propovjednik - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Bolji je dobar glas nego skupocjeno ulje, i smrtni dan nego dan rođenja. </p>
<p id="v2"><sup><small>2</small></sup>  Bolje je ići u kuću gdje je žalost nego u kuću gdje je gozba, jer ondje je kraj svakoga čovjeka, i tko je živ, nek' primi k srcu! </p>
<p id="v3"><sup><small>3</small></sup>  Bolji je jad nego smijeh, jer pod žalosnim licem srce je radosno. </p>
<p id="v4"><sup><small>4</small></sup>  Srce je mudrih ljudi u kući žalosti, a srce bezumnih u kući veselja. </p>
<p id="v5"><sup><small>5</small></sup>  Bolje je poslušati ukor mudra čovjeka negoli slušati hvalospjev luđaka. </p>
<p id="v6"><sup><small>6</small></sup>  Jer kao prasak trnja ispod kotla, takav je smijeh luđaka, i to je ispraznost. </p>
<p id="v7"><sup><small>7</small></sup>  Jer smijeh od mudraca čini luđaka i veselje kvari srce. </p>
<p id="v8"><sup><small>8</small></sup>  Bolji je svršetak stvari nego njezin početak i bolja je strpljivost od oholosti. </p>
<p id="v9"><sup><small>9</small></sup>  Ne nagli u srdžbu, jer srdžba počiva u srcu luđaka. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ne pitaj zašto su negdašnja vremena bila bolja od ovih, jer to nije mudro pitanje. </p>
<p id="v11"><sup><small>11</small></sup>  Mudrost je dragocjena baština i probitak onima na koje  sunce sja. </p>
<p id="v12"><sup><small>12</small></sup>  Jer kao što je novac zaštita, tako je i mudrost; a prednost  je mudrosti u tome što izbavlja onoga tko je ima. </p>
<p id="v13"><sup><small>13</small></sup>  Pogledaj djela Božja; tko može ispraviti što je on iskrivio? </p>
<p id="v14"><sup><small>14</small></sup>  U sretan dan uživaj sreću, a u zao dan razmišljaj: Bog  je stvorio jedno kao i drugo - da čovjek ne otkrije ništa od  svoje budućnosti. </p>
<p id="v15"><sup><small>15</small></sup>  Svašta vidjeh u svojemu ništavnom životu: pravednik propada  unatoč svojoj pravednosti, a bezbožnik i dalje živi unatoč svojoj  bezbožnosti. </p>
<p id="v16"><sup><small>16</small></sup>  Ne budi prepravedan i ne budi premudar; zašto da se uništavaš? </p>
<p id="v17"><sup><small>17</small></sup>  Ne budi preopak i ne budi lud; zašto bi umro prije vremena? </p>
<p id="v18"><sup><small>18</small></sup>  Dobro je da držiš jedno, ali ni drugo ne puštaj iz ruke, jer tko se boji Boga, izbavlja se od svega. </p>
<p id="v19"><sup><small>19</small></sup>  Mudrost mudraca veću moć daje gradu nego deset mogućnika. </p>
<p id="v20"><sup><small>20</small></sup>  Na zemlji nema pravednika koji, čineći dobro, ne bi nikad  sagriješio. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  I još jedno: nemoj se obazirati na govorkanje; čut ćeš  možda da te sluga tvoj proklinjao; </p>
<p id="v22"><sup><small>22</small></sup>  a zna tvoje srce kako  si i ti često druge proklinjao. </p>
<p id="v23"><sup><small>23</small></sup>  Sve sam to mudrošću iskušao. Mislio sam da sam mudar, ali mi je mudrost bila nedokučiva. </p>
<p id="v24"><sup><small>24</small></sup>  Ono što jest, daleko je i duboko, tako duboko - tko da  i pronađe? </p>
<p id="v25"><sup><small>25</small></sup>  I još jednom pokušah istražiti i shvatiti mudrost i smisao, da spoznam opačinu kao ludost, a ludost kao bezumlje. </p>
<p id="v26"><sup><small>26</small></sup>  Otkrih da ima nešto gorče od smrti - žena, ona je zamka, srce joj je mreža, a ruke okovi; tko je Bogu drag, izmiče joj, a grešnik je njezin sužanj. </p>
<p id="v27"><sup><small>27</small></sup>  Eto, to sam sve u svemu otkrio, veli Propovjednik. </p>
<p id="v28"><sup><small>28</small></sup>  I još sam tražio, ali bez uspjeha. Nađoh čovjeka - jednog od tisuću, a žene ne nađoh među svima nijedne. </p>
<p id="v29"><sup><small>29</small></sup>  Otkrih ovo: Bog stvori čovjeka jednostavnim, a on snuje  nebrojene spletke. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 6</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/8">
          <span class="pr-2">Propovjednik - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:9 <i>Ljutnja počiva u grudima budala</i>: <a href="/hr/The_Urantia_Book/149#p4_2">KU 149:4.2</a>. </li>
  <li id="fn2"><a href="#cite2">↑</a> 7:20 <i>Zlo po prirodi, nije grešno</i>: <a href="/hr/The_Urantia_Book/148#p4_8">KU 148:4.8</a>. </li>
</ol>
</div>
