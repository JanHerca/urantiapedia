<!--
title: "Propovjednik - Poglavlje 9"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 8</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/10">
          <span class="pr-2">Propovjednik - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Razmišljah o svemu tome i shvatih kako su i pravednici i mudraci, sa djelima svojim, u Božjoj ruci; i čovjek ne razumije ni ljubavi  ni mržnje, i njemu su obje ispraznost. </p>
<p id="v2"><sup><small>2</small></sup>  Svima je ista kob, pravednomu kao i opakom, čistomu i  nečistomu, onomu koji žrtvuje kao i onomu koji ne žrtvuje; jednako  dobru kao i grešniku, onomu koji se zaklinje kao i onomu koji  se boji zakletve. </p>
<p id="v3"><sup><small>3</small></sup>  Najgore je od svega što biva pod suncem ovo: ista je kob  svima, ljudsko je srce puno zla, ludost je u srcima ljudi dok  žive, a potom se pridružuju mrtvima. </p>
<p id="v4"><sup><small>4</small></sup>  Jer onaj tko je među živima, ima nade: i živ pas više  vrijedi nego mrtav lav. </p>
<p id="v5"><sup><small>5</small></sup>  Živi barem znaju da će umrijeti, a mrtvi ne znaju ništa  niti imaju više nagrade, jer se zaboravlja i spomen na njih. </p>
<p id="v6"><sup><small>6</small></sup>  Davno je nestalo i njihove ljubavi, i mržnje, i zavisti, i više nemaju udjela ni u čem što biva pod suncem. </p>
<p id="v7"><sup><small>7</small></sup>  Zato s radošću jedi svoj kruh i vesela srca pij svoje vino, jer se Bogu već prije svidjelo tvoje djelo. </p>
<p id="v8"><sup><small>8</small></sup>  U svako doba nosi haljine bijele i ulja nek' ne ponestane na tvojoj glavi. </p>
<p id="v9"><sup><small>9</small></sup>  Uživaj život sa ženom koju ljubiš u sve dane svojega ispraznog  vijeka koji ti Bog daje pod suncem, jer to je tvoj udio u životu  i u trudu kojim se trudiš pod suncem. </p>
<p id="v10"><sup><small>10</small></sup>  I što god nakaniš učiniti, učini dok možeš, jer nema  ni djela, ni umovanja, ni spoznaje, ni mudrosti u Podzemlju u  koje ideš. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Osim toga, vidjeh pod suncem: ne dobivaju trku hitri, ni boj hrabri; nema kruha za mudraca, ni bogatstva za razumne, ni milosti za učene, jer vrijeme i kob sve ih dostiže. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Čovjek ne zna svoga časa: kao ribe ulovljene u podmukloj  mreži, i kao ptice u zamku uhvaćene, tako se hvataju sinovi ljudski  u vrijeme nevolje koja ih iznenada spopada. </p>
<p id="v13"><sup><small>13</small></sup>  Još vidjeh pod suncem i ovu "mudrost" koja mi se učini  velikom: </p>
<p id="v14"><sup><small>14</small></sup>  Bi jedan malen grad i u njem malo ljudi, a na nj udari  velik kralj, opkoli ga i podiže oko njega velike opsadne tornjeve. </p>
<p id="v15"><sup><small>15</small></sup>  Ali se u njemu nađe čovjek siromah mudar koji spasi grad  svojom mudrošću, a poslije se nitko nije sjećao toga čovjeka. </p>
<p id="v16"><sup><small>16</small></sup>  Ipak ja velim: bolja je mudrost nego jakost, ali se ne  cijeni mudrost siromaha i ne slušaju njegove riječi. </p>
<p id="v17"><sup><small>17</small></sup>  Blage se riječi mudraca bolje čuju nego vika zapovjednika  nad luđacima. </p>
<p id="v18"><sup><small>18</small></sup>  Mudrost više vrijedi nego bojno oružje, ali jedan jedini  grešnik pokvari mnogo dobra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 8</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ecclesiastes/10">
          <span class="pr-2">Propovjednik - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:10 <i>Učini svom snagom</i>: <a href="/hr/The_Urantia_Book/133#p8_3">KU 133:8.3</a>. </li>
  <li id="fn2"><a href="#cite2">↑</a> 9:11-12 <i>Ne utrkujte se s brzim</i>: <a href="/hr/The_Urantia_Book/86#p1_6">KU 86:1.6</a>. </li>
</ol>
</div>
