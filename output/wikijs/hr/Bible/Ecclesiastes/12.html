<!--
title: "Propovjednik - Poglavlje 12"
description: 
published: true
date: 2025-11-18T12:59:53Z
tags: bible, bible—ecclesiastes
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 11</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I sjećaj se svoga Stvoritelja u danima svoje mladosti prije  nego dođu zli dani i prispiju godine kad ćeš reći: "Ne mile mi  se." </p>
<p id="v2"><sup><small>2</small></sup>  Prije nego potamni sunce i svjetlost, mjesec i zvijezde, i vrate se oblaci iza kiše. </p>
<p id="v3"><sup><small>3</small></sup>  U dan kad zadrhte čuvari kuće i pognu se junaci, i dosađuju se mlinarice jer ih je premalo, i potamne oni koji gledaju kroz prozore; </p>
<p id="v4"><sup><small>4</small></sup>  kad se zatvore ulična vrata, oslabi šum mlina, kad utihne pjev ptice i zamru zvuci pjesme. </p>
<p id="v5"><sup><small>5</small></sup>  Kad je put uzbrdo muka i svaki izlazak prijetnja; a badem je u cvatu, i skakavac ne skače više, i koprov plot puca, jer čovjek ide u svoj vječni dom! A narikače već se kreću ulicama. </p>
<p id="v6"><sup><small>6</small></sup>  Prije nego se prekine srebrna vrpca i zlatna se svjetiljka razbije i razlupa se vrč na izvoru i slomi točak na bunaru; </p>
<p id="v7"><sup><small>7</small></sup>  i vrati se prah u zemlju kao što je iz nje i došao, a duh  se vrati Bogu koji ga je dao. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ispraznost nad ispraznostima, veli Propovjednik, sve je  ispraznost. </p>
<p id="v9"><sup><small>9</small></sup>  A osim toga što je sam Propovjednik bio mudar, on je i  narod učio mudrosti te je odmjerio, ispitao i sastavio mnogo  mudrih izreka. </p>
<p id="v10"><sup><small>10</small></sup>  Ujedno se Propovjednik trudio pronaći prikladne  riječi i izravno izraziti istinu. </p>
<p id="v11"><sup><small>11</small></sup>  Besjede su mudrih ljudi kao ostani i kao pobodeni kolci:  pastir se njima služi na dobro svojega stada. </p>
<p id="v12"><sup><small>12</small></sup>  I na kraju, sine moj, znaj da je neizmjerno mnogo truda  potrebno da se napiše knjiga i da mnogo učenje umara tijelo. </p>
<p id="v13"><sup><small>13</small></sup>  Čujmo svemu završnu riječ: "Boj se Boga, izvršuj njegove  zapovijedi, jer - to je sav čovjek." <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Jer sva će skrivena  djela, bila dobra ili zla, Bog izvesti na sud. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Propovjednik - Poglavlje 11</span>
        </a>
        </td>
        <td>
        <a href="/hr/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 12:7 <i>Duh se vraća Bogu</i>: <a href="/hr/The_Urantia_Book/1#p4_3">KU 1:4.3</a>.  <i>Život, i materijalni i duhovni</i>: <a href="/hr/The_Urantia_Book/36#p6_1">KU 36:6.1</a>.  <i>Prah si, u prah se vrati</i>: <a href="/hr/The_Urantia_Book/68#p6_1">KU 68:6.1</a>.  <i>Povratak duha</i>: <a href="/hr/The_Urantia_Book/34#p6_4">KU 34:6.4</a>. </li>
  <li id="fn2"><a href="#cite2">↑</a> 12:13 <i>Bojte se Boga, cijela dužnost čovjeka</i>: <a href="/hr/The_Urantia_Book/149#p6_7">KU 149:6.7</a>.  <i>Bojte se i slušajte Boga</i>: <a href="/hr/The_Urantia_Book/131#p2_9">KU 131:2.9</a>. </li>
  <li id="fn3"><a href="#cite3">↑</a> 12:14 <i>Bog sudi tajnama</i>: <a href="/hr/The_Urantia_Book/131#p2_8">KU 131:2.8</a>. </li>
</ol>
</div>
