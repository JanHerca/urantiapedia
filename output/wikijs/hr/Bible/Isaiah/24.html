<!--
title: "Izaija - Poglavlje 24"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/23">
          <span class="mdi mdi-arrow-left-drop-circle"></span><span class="pl-2">Izaija - Poglavlje 23</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/25">
          <span class="pr-2">Izaija - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gle, Jahve razvaljuje zemlju, razara je, nakazi joj lice, raspršuje stanovnike njene. </p>
<p id="v2"><sup><small>2</small></sup>  Svećenik će biti k'o i narod, gospodar k'o i sluga, gospodarica k'o i sluškinja, prodavač k'o i kupac, zajmodavac k'o i zajmoprimac, vjerovnik k'o i dužnik. </p>
<p id="v3"><sup><small>3</small></sup>  Opustošena će biti zemlja, opljačkana sasvim, jer je Jahve odlučio. </p>
<p id="v4"><sup><small>4</small></sup>  Zemlja tuži, vene, svijet gine, gasne, nebo sa zemljom propada. </p>
<p id="v5"><sup><small>5</small></sup>  Oskvrnjena je zemlja pod žiteljima svojim, jer prestupiše Zakon, pogaziše odredbu, Savez vječni razvrgoše. </p>
<p id="v6"><sup><small>6</small></sup>  Zato prokletstvo proždire zemlju, okajavaju stanovnici njeni. Zato su sažgani žitelji zemljini i malo je ljudi preostalo. </p>
<p id="v7"><sup><small>7</small></sup>  Vino tuguje, loza vene, uzdišu svi što bijahu srca vesela. </p>
<p id="v8"><sup><small>8</small></sup>  Prestalo je veselje uz bubnje, zamrla je graja razigrana; umukla je glazba citara. </p>
<p id="v9"><sup><small>9</small></sup>  Ne pije se više vino uz pjesmu, ogrknu piće silovito. </p>
<p id="v10"><sup><small>10</small></sup>  Razoren je grad ništavila, zatvoren ulaz svim kućama. </p>
<p id="v11"><sup><small>11</small></sup>  Jauk po ulicama zbog vina, nesta svakog veselja, radost je iz zemlje prognana. </p>
<p id="v12"><sup><small>12</small></sup>  Tek pustoš ostade u gradu, u trijeske smrskana su vrata. </p>
<p id="v13"><sup><small>13</small></sup>  Jer tako se zbiva na zemlji, među narodima, kao kad se oberu masline il' paljetkuje grožđe nakon berbe. </p>
<p id="v14"><sup><small>14</small></sup>  Oni glas podižu, kliču od radosti; uznose s mora veličajnost Jahvinu. </p>
<p id="v15"><sup><small>15</small></sup>  I na istoku ime Jahve slave oni, na otocima mora ime Jahve, Boga Izraelova. </p>
<p id="v16"><sup><small>16</small></sup>  S kraja zemlje čujemo pjesme: "Slava Pravedniku!" Ali ja kažem: "Propadoh! Propadoh! Jao meni! Vjerolomci se iznevjeriše, nevjerom se, vjerolomci, iznevjeriše." </p>
<p id="v17"><sup><small>17</small></sup>  Strava, jama, zamka tebi, žitelju zemlje: </p>
<p id="v18"><sup><small>18</small></sup>  tko pred glasom strave uteče u jamu će upasti; tko se iz jame izvuče zamka će ga uhvatit'. Da, otvorit će se ustave u visini i zatresti zemlji temelji. </p>
<p id="v19"><sup><small>19</small></sup>  Zemlja će se grozno razbiti, zemlja će se strašno raspući, zemlja će se silno uzdrmati, </p>
<p id="v20"><sup><small>20</small></sup>  zemlja će zateturati poput pijanca, zanjihat se poput kolibe; toliko će joj otežati bezakonje njeno da će pasti i neće više ustati. </p>
<p id="v21"><sup><small>21</small></sup>  I dogodit će se u onaj dan: Jahve će kazniti u visini Vojsku nebesku, a na zemlji sve kraljeve zemaljske; </p>
<p id="v22"><sup><small>22</small></sup>  bit će sakupljeni i zasužnjeni u jami, zatvoreni u tamnicu i nakon mnogih dana kažnjeni. </p>
<p id="v23"><sup><small>23</small></sup>  Pocrvenjet će mjesec, postidjet se sunce, jer će kraljevati Jahve nad Vojskama na gori Sionu i u Jeruzalemu i Slava će mu sjati pred starješinama. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/23">
          <span class="mdi mdi-arrow-left-drop-circle"></span><span class="pl-2">Izaija - Poglavlje 23</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/25">
          <span class="pr-2">Izaija - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
