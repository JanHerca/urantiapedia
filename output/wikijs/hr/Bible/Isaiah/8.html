<!--
title: "Izaija - Poglavlje 8"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/7">
          <span class="mdi mdi-arrow-left-drop-circle"></span><span class="pl-2">Izaija - Poglavlje 7</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/9">
          <span class="pr-2">Izaija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Reče Jahve: "Uzmi veliku ploču i napiši na njoj ljudskim pismom:  Maher Šalal Haš Baz - Brz grabež - hitar plijen." </p>
<p id="v2"><sup><small>2</small></sup>  Potom uzeh  vjerne svjedoke, svećenika Uriju i Zahariju, sina Berekjina. </p>
<p id="v3"><sup><small>3</small></sup>  Približih se proročici te ona zače i rodi sina. Jahve  mi reče: "Nazovi ga Maher Šalal Haš Baz, </p>
<p id="v4"><sup><small>4</small></sup>  jer prije no što  dijete počne tepati 'tata' i 'mama', nosit će se pred kralja  asirskog sve bogatstvo Damaska i plijen Samarije." </p>
<p id="v5"><sup><small>5</small></sup>  I opet mi reče Jahve: </p>
<p id="v6"><sup><small>6</small></sup>  "Jer narod ovaj odbacuje mirne tekućice Šiloaha, a dršće pred Rasonom i pred sinom Remalijinim, </p>
<p id="v7"><sup><small>7</small></sup>  navest će Gospod na vas vodu Eufrata, silnu i veliku - kralja asirskog i svu slavu njegovu - i ona će izići iz rukava svoga, preliti se preko svih obala; </p>
<p id="v8"><sup><small>8</small></sup>  provalit će u Judeju, razlit' se i poplaviti je, popeti se do grla njezina; i krila će svoja raširiti preko cijele tvoje zemlje, o Emanuele." </p>
<p id="v9"><sup><small>9</small></sup>  Udružite se samo, narodi, al' bit ćete smrvljeni! Poslušajte, vi kraljevi daleki, pašite se, bit ćete smrvljeni, pašite se, bit ćete smrvljeni! </p>
<p id="v10"><sup><small>10</small></sup>  Kujte naum - bit će uništen, dogovarajte se samo, bit će uzalud, jer s nama je Bog! </p>
<p id="v11"><sup><small>11</small></sup>  Jer, ovako mi reče Jahve, kad me rukom uhvatio i opomenuo da ne idem putem kojim narod ovaj ide: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  "Ne zovite urotom sve što narod ovaj urotom zove; ne bojte se čega se on boji i nemajte straha. </p>
<p id="v13"><sup><small>13</small></sup>  Jahve nad Vojskama - on jedini nek' vam svet bude; jedino se njega bojte, strah od njega nek' vas prožme. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  On će vam biti zamka i kamen spoticanja i stijena posrtanja za obje kuće Izraelove, zamka i mreža svim Jeruzalemcima. </p>
<p id="v15"><sup><small>15</small></sup>  Mnogi će od njih posrnuti, pasti, razbiti se, zaplesti se, uhvatiti." </p>
<p id="v16"><sup><small>16</small></sup>  Pohrani ovo svjedočanstvo, zapečati ovu objavu među učenicima svojim: </p>
<p id="v17"><sup><small>17</small></sup>  Čekat ću Jahvu koji je lice svoje sakrio od doma Jakovljeva - u njega ja se uzdam. </p>
<p id="v18"><sup><small>18</small></sup>  Evo, ja i djeca koju mi Jahve dade Izraelu smo znak i znamenje od Jahve nad Vojskama što prebiva na Gori sionskoj. </p>
<p id="v19"><sup><small>19</small></sup>  Reknu li vam: "Duhove pitajte i vrače koji šapću i mrmljaju" - dakako, narod mora pitati svoje "bogove" i za žive u mrtvih se raspitivati! - </p>
<p id="v20"><sup><small>20</small></sup>  Uza Zakon! Uza svjedočanstvo! Tko ne rekne tako, zoru neće dočekati. </p>
<p id="v21"><sup><small>21</small></sup>  Lutat će zemljom potlačen i gladan, izgladnjela bijes će ga spopasti, proklinjat će svoga kralja i svog Boga. Okrene l' se k nebu, </p>
<p id="v22"><sup><small>22</small></sup>  pogleda l' po zemlji, gle, svuda samo mrak i strava, svuda tmina tjeskobna. Ali će se tama raspršiti, </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/7">
          <span class="mdi mdi-arrow-left-drop-circle"></span><span class="pl-2">Izaija - Poglavlje 7</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/9">
          <span class="pr-2">Izaija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:11-13 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn2"><a href="#cite2">↑</a> 8:13 <i>Gospodin, Bog nad vojskama</i>: <a href="/hr/The_Urantia_Book/92#p6_6">KU 92:6.6</a>. </li>
</ol>
</div>
