<!--
title: "Izaija - Poglavlje 54"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/53">
          <span class="mdi mdi-arrow-left-drop-circle"></span><span class="pl-2">Izaija - Poglavlje 53</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/55">
          <span class="pr-2">Izaija - Poglavlje 55</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kliči, nerotkinjo, koja nisi rađala;  podvikuj od radosti, ti što ne znaš za trudove! Jer osamljena više djece ima negoli udata, kaže Jahve. </p>
<p id="v2"><sup><small>2</small></sup>  Raširi prostor svog šatora, razastri, ne štedi platna svog prebivališta, produži mu užeta, kolčiće učvrsti! </p>
<p id="v3"><sup><small>3</small></sup>  Jer proširit ćeš se desno i lijevo. Tvoje će potomstvo zavladat' narodima i napučit će opustjele gradove. </p>
<p id="v4"><sup><small>4</small></sup>  Ne boj se, nećeš se postidjeti; na srami se, nećeš se crvenjeti. Zaboravit ćeš sramotu svoje mladosti i više se nećeš spominjati rugla udovištva svoga. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Jer suprug ti je tvoj Stvoritelj, ime mu je Jahve nad Vojskama; tvoj je Otkupitelj Svetac Izraelov, Bog zemlje svekolike on se zove. </p>
<p id="v6"><sup><small>6</small></sup>  Jest, k'o ženu ostavljenu, u duši ucviljenu, Jahve te pozvao. Zar se smije otpustiti žena svoje mladosti, pita Bog tvoj. </p>
<p id="v7"><sup><small>7</small></sup>  "Za kratak trenutak ostavih tebe, al' u sućuti velikoj opet ću te prigrliti. </p>
<p id="v8"><sup><small>8</small></sup>  U provali srdžbe sakrih načas od tebe lice svoje, al' u ljubavi vječnoj smilovah se tebi," govori Jahve, tvoj Otkupitelj. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  "Bit će mi k'o za Noinih dana, kad se zakleh da vode Noine neće više preplaviti zemlju; tako se zaklinjem da se više neću na tebe srditi nit' ću ti prijetiti. </p>
<p id="v10"><sup><small>10</small></sup>  Nek' se pokrenu planine i potresu brijezi, al' se ljubav moja neće odmać' od tebe, nit' će se pokolebati moj Savez mira," kaže Jahve koji ti se smilovao. </p>
<p id="v11"><sup><small>11</small></sup>  "O nevoljnice, vihorom vitlana, neutješna, gle, postavit ću na smaragd tvoje kamenje i na safir tvoje temelje. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Od rubina dići ću ti kruništa, vrata tvoja od prozirca, ograde ti od dragulja. </p>
<p id="v13"><sup><small>13</small></sup>  Svi će ti sinovi Jahvini biti učenici, i velika će biti sreća djece tvoje. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Na pravdi ćeš biti zasnovana. Odbaci tjeskobu, nemaš se čega bojati, odbaci strah jer ti se neće primaći. </p>
<p id="v15"><sup><small>15</small></sup>  Ako li te napadnu, neće doći od mene; tko se na te digne, zbog tebe će pasti. </p>
<p id="v16"><sup><small>16</small></sup>  Gle, ja sam stvorio kovača koji raspaljuje žeravu i vadi iz nje oružje da ga kuje. Ali stvorih i zatornika da uništava. </p>
<p id="v17"><sup><small>17</small></sup>  Neće uspjeti oružje protiv tebe skovano. Dokazat ćeš da je zao svaki jezik što na te udari na sudu. To je baština slugu Jahvinih, to im je pobjeda od mene" - riječ je Jahvina. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/53">
          <span class="mdi mdi-arrow-left-drop-circle"></span><span class="pl-2">Izaija - Poglavlje 53</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/55">
          <span class="pr-2">Izaija - Poglavlje 55</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 54:4,14 <i>Spašeni od straha</i>: <a href="/hr/The_Urantia_Book/95#p4_3">KU 95:4.3</a>. </li>
  <li id="fn2"><a href="#cite2">↑</a> 54:8 <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Njegova milost je vječna</i>: <a href="/hr/The_Urantia_Book/2#p4_1">KU 2:4.1</a>. </li>
  <li id="fn3"><a href="#cite3">↑</a> 54:11-12 <i>Ukrašivači</i>: <a href="/hr/The_Urantia_Book/44#p6_1">KU 44:6.1</a>. </li>
  <li id="fn4"><a href="#cite4">↑</a> 54:13 <i>Sve će Bog naučiti</i>: <a href="/hr/The_Urantia_Book/153#p2_11">KU 153:2.11</a>.  <i>Poučen duhom</i>: <a href="/hr/The_Urantia_Book/156#p5_2">KU 156:5.2</a>. </li>
</ol>
</div>
