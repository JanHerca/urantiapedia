<!--
title: "Izaija - Poglavlje 42"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/41">
          <span class="mdi mdi-arrow-left-drop-circle"></span><span class="pl-2">Izaija - Poglavlje 41</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/43">
          <span class="pr-2">Izaija - Poglavlje 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Evo Sluge mojega koga podupirem,  mog izabranika, miljenika duše moje. Na njega sam svoga duha izlio da donosi pravo narodima. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  On ne viče, on ne diže glasa, niti se čuti može po ulicama. </p>
<p id="v3"><sup><small>3</small></sup>  On ne lomi napuknutu trsku niti gasi stijenj što tinja. Vjerno on donosi pravdu, <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  ne sustaje i ne malakše dok na zemlji ne uspostavi pravo. Otoci žude za njegovim naukom. </p>
<p id="v5"><sup><small>5</small></sup>  Ovako govori Jahve, Bog, koji stvori i razastrije nebesa, koji rasprostrije zemlju i njeno raslinje, koji dade dah narodima na njoj i dah bićima što njome hode. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Ja, Jahve, u pravdi te pozvah, čvrsto te za ruku uzeh; oblikovah te i postavih te za Savez narodu i svjetlost pucima, </p>
<p id="v7"><sup><small>7</small></sup>  da otvoriš oči slijepima, da izvedeš sužnje iz zatvora, iz tamnice one što žive u tami. <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Ja, Jahve mi je ime, svoje slave drugom ne dam, niti časti svoje kipovima. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Što prije prorekoh, evo, zbi se, i nove događaje ja naviještam, i prije negoli se pokažu, vama ih objavljujem. </p>
<p id="v10"><sup><small>10</small></sup>  Pjevajte Jahvi pjesmu novu, i s kraja zemlje hvalu njegovu, neka ga slavi more sa svim što je u njem, otoci i njihovi žitelji! </p>
<p id="v11"><sup><small>11</small></sup>  Nek' digne glas pustinja i njeni gradovi, nek' odjeknu naselja gdje žive Kedarci! Nek' podvikuju stanovnici Stijene, neka kliču s gorskih vrhova! </p>
<p id="v12"><sup><small>12</small></sup>  Nek' daju čast Jahvi i hvalu mu naviještaju po otocima! </p>
<p id="v13"><sup><small>13</small></sup>  Kao junak izlazi Jahve, kao ratnik žar svoj podjaruje. Uz bojni poklik i viku ratnu ide junački na svog neprijatelja. </p>
<p id="v14"><sup><small>14</small></sup>  "Šutjeh dugo, gluh se činjah, svladavah se; sad vičem kao žena kada rađa, dašćem i uzdišem. </p>
<p id="v15"><sup><small>15</small></sup>  Isušit ću brda i bregove, sparušiti svu zelen po njima, rijeke ću u stepe pretvoriti i močvare isušiti. </p>
<p id="v16"><sup><small>16</small></sup>  Vodit ću slijepce po cestama, uputit' ih putovima. Pred njima ću tamu u svjetlost obratit', a neravno tlo u ravno. To ću učiniti i neću propustiti. </p>
<p id="v17"><sup><small>17</small></sup>  Uzmaknut će u golemu stidu koji se uzdaju u kipove, koji ljevenim likovima govore: 'Vi ste naši bogovi.'" </p>
<p id="v18"><sup><small>18</small></sup>  Čujte, gluhi! Progledajte, slijepi, da vidite! </p>
<p id="v19"><sup><small>19</small></sup>  Tko je slijep ako ne moj sluga, tko je gluh kao glasnik koga šaljem? Tko je slijep kao prijatelj, tko je gluh kao sluga Jahvin? </p>
<p id="v20"><sup><small>20</small></sup>  Mnogo si vidio, ali nisi mario, uši ti bjehu otvorene, ali nisi čuo! </p>
<p id="v21"><sup><small>21</small></sup>  Jahvi se svidjelo zbog njegove pravednosti da uzveliča i proslavi Zakon svoj. </p>
<p id="v22"><sup><small>22</small></sup>  A narod je ovaj opljačkan i oplijenjen, mladići mu stavljeni u klade, vrgnuti u zatvore. Plijene ih, a nikoga da ih izbavi; robe ih, a nitko da kaže: "Vrati!" </p>
<p id="v23"><sup><small>23</small></sup>  Tko od vas mari za to? Tko pazi i sluša unapredak? </p>
<p id="v24"><sup><small>24</small></sup>  Tko je pljačkašu izručio Jakova i otimačima Izraela? Nije li Jahve, protiv koga smo griješili, čijim putima ne htjedosmo hoditi, čiji Zakon nismo slušali? </p>
<p id="v25"><sup><small>25</small></sup>  Zato izli na Izraela žarki gnjev svoj i strahote ratne: plamen ga okruži odasvud, al' on ni to nije shvatio; sažeže ga, al' on ni to k srcu ne uze. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/41">
          <span class="mdi mdi-arrow-left-drop-circle"></span><span class="pl-2">Izaija - Poglavlje 41</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/43">
          <span class="pr-2">Izaija - Poglavlje 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 42:1 <i># 1 Sluga Gospodnji</i>: <a href="/hr/The_Urantia_Book/136#p1_1">KU 136:1.1</a>. </li>
  <li id="fn2"><a href="#cite2">↑</a> 42:1-2 <i>Ne svađaj se s muškarcima</i>: <a href="/hr/The_Urantia_Book/178#p1_17">KU 178:1.17</a>. </li>
  <li id="fn3"><a href="#cite3">↑</a> 42:3 <i>Nagnječena trska Nije se slomio</i>: <a href="/hr/The_Urantia_Book/148#p5_5">KU 148:5.5</a>. </li>
  <li id="fn4"><a href="#cite4">↑</a> 42:5 <i>Bog je stvorio sve</i>: <a href="/hr/The_Urantia_Book/131#p2_2">KU 131:2.2</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Bog kao Stvoritelj svega</i>: <a href="/hr/The_Urantia_Book/0#p2_9">KU 0:2.9</a>.  <i>Davatelj daha</i>: <a href="/hr/The_Urantia_Book/63#p6_1">KU 63:6.1</a>.  <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn5"><a href="#cite5">↑</a> 42:5-7 <i>Slobodni duhovni zarobljenici</i>: <a href="/hr/The_Urantia_Book/120#p2_6">KU 120:2.6</a>. </li>
  <li id="fn6"><a href="#cite6">↑</a> 42:7 <i>Otvorite oči duhovno slijepih</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn7"><a href="#cite7">↑</a> 42:8 <i>Slava Božja</i>: <a href="/hr/The_Urantia_Book/2#p1_2">KU 2:1.2</a>. </li>
</ol>
</div>
