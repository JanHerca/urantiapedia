<!--
title: "Izaija - Poglavlje 9"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/8">
          <span class="mdi mdi-arrow-left-drop-circle"></span><span class="pl-2">Izaija - Poglavlje 8</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/10">
          <span class="pr-2">Izaija - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (8:23) Jer više neće biti mraka gdje je sad tjeskoba. (8:24) U prvo vrijeme on obescijeni zemlju Zebulunovu i zemlju Naftalijevu, al' u vrijeme posljednje on će proslaviti Put uz more, s one strane Jordana - Galileju pogansku. </p>
<p id="v2"><sup><small>2</small></sup>  (9:1) Narod koji je u tmini hodio svjetlost vidje veliku; one što mrklu zemlju obitavahu svjetlost jarka obasja. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  (9:2) Ti si radost umnožio, uvećao veselje, i oni se pred tobom raduju kao što se ljudi raduju žetvi, k'o što kliču kad se dijeli plijen. </p>
<p id="v4"><sup><small>4</small></sup>  (9:3) Teški jaram njegov, prečku što mu pleća pritiskaše, šibu njegova goniča slomi kao u dan midjanski. </p>
<p id="v5"><sup><small>5</small></sup>  (9:4) Da, sva bojna obuća, svaki plašt krvlju natopljen izgorjet će i bit će ognju hrana. </p>
<p id="v6"><sup><small>6</small></sup>  (9:5) Jer, dijete nam se rodilo, sina dobismo; na plećima mu je vlast. Ime mu je: Savjetnik divni, Bog silni, Otac vječni, Knez mironosni. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  (9:6) Nadaleko vlast će mu se sterat' i miru neće biti kraja nad prijestoljem Davidovim, nad kraljevstvom njegovim: učvrstit će ga i utvrdit u pravu i pravednosti. Od sada i dovijeka učinit će to privržena ljubav Jahve nad Vojskama. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  (9:7) Gospod posla riječ protiv Jakova i ona pade na Izraela. </p>
<p id="v9"><sup><small>9</small></sup>  (9:8) Sazna je sav narod njegov, Efrajim i stanovnici Samarije koji govorahu naduta i ohola srca: </p>
<p id="v10"><sup><small>10</small></sup>  (9:9) "Opeke nam popadaše, gradit ćemo od tesanika; sasjekoše nam divlje smokve, cedre ćemo posaditi." </p>
<p id="v11"><sup><small>11</small></sup>  (9:10) Al' Jahve podiže na brdo Sion njegove protivnike i podbada neprijatelje njegove: </p>
<p id="v12"><sup><small>12</small></sup>  (9:11) Aram s istoka, Filistejce sa zapada, da svim ustima proždiru Izraela. Na sve to gnjev se njegov neće smiriti, ruka će mu ostat' ispružena. </p>
<p id="v13"><sup><small>13</small></sup>  (9:12) Ali se narod nije obratio onom koji ga je b§io, ne tražiše Jahvu nad Vojskama. </p>
<p id="v14"><sup><small>14</small></sup>  (9:13) Zato Jahve odsiječe Izraelu glavu i rep, palmu i rogoz u jednom danu. </p>
<p id="v15"><sup><small>15</small></sup>  (9:14) Starješina i odličnik - to je glava; prorok, učitelj laži - to je rep. </p>
<p id="v16"><sup><small>16</small></sup>  (9:15) Oni što vode narod taj - zavode ga, a koji se vodit' daju - propali su. </p>
<p id="v17"><sup><small>17</small></sup>  (9:16) Stog' mu Gospod neće poštedjet' mladića, sirotama njegovim i udovicama smilovat' se neće. Sav je taj narod bezbožan i zao, na sva usta bezumno govori. Na sve to gnjev se njegov neće smiriti, ruka će mu ostat' ispružena. </p>
<p id="v18"><sup><small>18</small></sup>  (9:17) Da, bezbožnost se k'o oganj razmahala, drač i trnje proždire, pa upali šumsku guštaru, stupovi se dima podižu. </p>
<p id="v19"><sup><small>19</small></sup>  (9:18) Plamti zemlja od gnjeva Jahvina, narod ognju hrana postaje. Nitko ni brata svog ne štedi, [19b] svatko jede meso svog susjeda. </p>
<p id="v20"><sup><small>20</small></sup>  (9:19) [19a] Proždire zdesna, i opet je gladan; guta slijeva, i opet sit nije: </p>
<p id="v21"><sup><small>21</small></sup>  (9:20) Manaše Efrajima, Efrajim Manašea, obojica zajedno Judu. Na sve to gnjev se njegov neće smiriti, ruka će mu ostat' ispružena. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/8">
          <span class="mdi mdi-arrow-left-drop-circle"></span><span class="pl-2">Izaija - Poglavlje 8</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/10">
          <span class="pr-2">Izaija - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:2 <i>Otkriveno svjetlo života</i>: <a href="/hr/The_Urantia_Book/149#p2_6">KU 149:2.6</a>.  <i>Svjetlo poganima</i>: <a href="/hr/The_Urantia_Book/122#p9_5">KU 122:9.5</a>.  <i>Osvijetljen istinskim svjetlom</i>: <a href="/hr/The_Urantia_Book/52#p1_7">KU 52:1.7</a>.  <i>U tami veliko svjetlo</i>: <a href="/hr/The_Urantia_Book/190#p5_4">KU 190:5.4</a>.  <i>Isus je svjetlo svijeta</i>: <a href="/hr/The_Urantia_Book/162#p5_2">KU 162:5.2</a>.  <i>Mnogi radije sjede u mraku</i>: <a href="/hr/The_Urantia_Book/162#p5_3">KU 162:5.3</a>.  <i>Posjedovanje svjetla života</i>: <a href="/hr/The_Urantia_Book/132#p2_9">KU 132:2.9</a>.  <i>Pravo svjetlo</i>: <a href="/hr/The_Urantia_Book/40#p5_16">KU 40:5.16</a>.  <i>Svjetlost duha</i>: <a href="/hr/The_Urantia_Book/107#p4_5">KU 107:4.5</a>.  <i>Svjetlo u duhovnoj tami</i>: <a href="/hr/The_Urantia_Book/191#p4_3">KU 191:4.3</a>.  <i>Tama u svjetlo</i>: <a href="/hr/The_Urantia_Book/155#p6_3">KU 155:6.3</a>.  <i>Veliko svjetlo</i>: <a href="/hr/The_Urantia_Book/45#p4_4">KU 45:4.4</a>.  <i>Duhovno svjetlo</i>: <a href="/hr/The_Urantia_Book/0#p6_9">KU 0:6.9</a>. </li>
  <li id="fn2"><a href="#cite2">↑</a> 9:6 <i>Princ mira</i>: <a href="/hr/The_Urantia_Book/52#p2_5">KU 52:2.5</a>.  <i>Princ mira</i>: <a href="/hr/The_Urantia_Book/52#p6_1">KU 52:6.1</a>.  <i>Vlada na ramenima</i>: <a href="/hr/The_Urantia_Book/124#p6_16">KU 124:6.16</a>.  <i>Princ mira</i>: <a href="/hr/The_Urantia_Book/68#p3_5">KU 68:3.5</a>.  <i>Princ mira</i>: <a href="/hr/The_Urantia_Book/93#p10_7">KU 93:10.7</a>. </li>
  <li id="fn3"><a href="#cite3">↑</a> 9:6-7 <i>Kraljevstvo kao buduća nada</i>: <a href="/hr/The_Urantia_Book/170#p1_3">KU 170:1.3</a>. </li>
  <li id="fn4"><a href="#cite4">↑</a> 9:7 <i>Kraljevstvo kao sadašnja stvarnost</i>: <a href="/hr/The_Urantia_Book/170#p1_2">KU 170:1.2</a>. </li>
</ol>
</div>
