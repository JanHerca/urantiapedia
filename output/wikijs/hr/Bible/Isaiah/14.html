<!--
title: "Izaija - Poglavlje 14"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/13">
          <span class="mdi mdi-arrow-left-drop-circle"></span><span class="pl-2">Izaija - Poglavlje 13</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/15">
          <span class="pr-2">Izaija - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da, smilovat će se Jahve Jakovu i opet izabrati Izraela, dati  mu da počine u svojoj zemlji. Pridružit će im se došljak i priključiti  se domu Jakovljevu. </p>
<p id="v2"><sup><small>2</small></sup>  Sami će narodi po njih doći i odvesti  ih u njihov kraj, a njih će Dom Izraelov baštiniti u Jahvinoj  zemlji kao sluge i sluškinje. I zarobit će one koji njih bijahu  zarobili i gospodovat će nad svojim tlačiteljima. </p>
<p id="v3"><sup><small>3</small></sup>  U dan kad ti Jahve dade da počineš od svojih stradanja, nemira i teškog robovanja kojima te pritisnuše, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  zapjevat  ćeš ovu rugalicu kralju babilonskom: Kako nestade silnika? Kako nestade tlačenja? </p>
<p id="v5"><sup><small>5</small></sup>  Jahve slomi štap zlikovački i žezlo vladarsko </p>
<p id="v6"><sup><small>6</small></sup>  što je bijesno b§ilo narode udarcima bez kraja i konca, što je gnjevno vladalo narodima progoneć' ih nemilice. </p>
<p id="v7"><sup><small>7</small></sup>  Počiva, miruje sva zemlja kličući od radosti. </p>
<p id="v8"><sup><small>8</small></sup>  Nad tobom se raduju čempresi i cedri libanonski: "Otkako si pao, ne dolaze nas više sjeći!" </p>
<p id="v9"><sup><small>9</small></sup>  Zbog tebe se uzbudi Podzemlje da te dočeka kada dođeš. U tvoju čast ono budi sjene, sve zemaljske mogućnike, ono diže s prijestolja sve kraljeve naroda. </p>
<p id="v10"><sup><small>10</small></sup>  Svi ti oni progovaraju: "I ti si skršen k'o i mi, nama si sličan postao. </p>
<p id="v11"><sup><small>11</small></sup>  Oholost se tvoja sruši u Podzemlje i buka tvojih harfa; pod tobom je ležaj od truleži, a crvi tvoj su pokrivač. </p>
<p id="v12"><sup><small>12</small></sup>  Kako pade sa nebesa, Svjetlonošo, sine Zorin? Kako li si oboren na zemlju, ti, vladaru naroda? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  U svom si srcu govorio: 'Uspet ću se na nebesa, povrh zvijezda Božjih prijesto ću sebi dići. Na zbornoj ću stolovati gori na krajnom sjeveru. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Uzaći ću u visine oblačne, bit ću jednak Višnjemu.' <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  A sruši se u Podzemlje, u dubine provalije!" </p>
<p id="v16"><sup><small>16</small></sup>  Koji te vide, motre te i o tebi razmišljaju: "Je li to čovjek koji je zemljom tresao i drmao kraljevstvima, </p>
<p id="v17"><sup><small>17</small></sup>  koji je u pustinju svijet obraćao i sa zemljom sravnjivao gradove, koji sužnjeva svojih nikad nije kući otpuštao?" </p>
<p id="v18"><sup><small>18</small></sup>  Kraljevi naroda svi u časti počivaju, svaki u svojoj grobnici. </p>
<p id="v19"><sup><small>19</small></sup>  A ti si iz groba izbačen kao smeće odvratno, pokriven poklanima, mačem probodenima, koji su na ploče grobne pobacani k'o strvina zgažena! </p>
<p id="v20"><sup><small>20</small></sup>  Nećeš se združiti s njima u grobu, jer si zemlju svoju uništio i narod svoj poklao. I nikad se više neće spominjati pleme zlikovačko. </p>
<p id="v21"><sup><small>21</small></sup>  Spremite pokolj djeci za bezakonje otaca njihovih, da se više ne dignu da osvajaju zemlju i da ne pokriju lice svijeta! </p>
<p id="v22"><sup><small>22</small></sup>  Ustat ću na njih - riječ je Jahve nad Vojskama - i zatrt  ću Babilonu ime i ostatak, rod i porod - riječ je Jahvina. </p>
<p id="v23"><sup><small>23</small></sup>  Dat  ću ga u posjed ježevima i močvarama. Pomest ću ga metlom zatornom  - riječ je Jahve nad Vojskama. </p>
<p id="v24"><sup><small>24</small></sup>  Zakleo se Jahve nad Vojskama: "Što zamislih, zbit će se, što naumih, izvršit će se! </p>
<p id="v25"><sup><small>25</small></sup>  Skršit ću Asur u svojoj zemlji, zgazit ću ga na svojim gorama. Jaram njegov s njih će spasti, spast će im s pleća breme njegovo." </p>
<p id="v26"><sup><small>26</small></sup>  Takva je odluka stvorena protiv čitave zemlje; takva je ruka pružena protiv svih naroda! </p>
<p id="v27"><sup><small>27</small></sup>  A kad Jahve nad Vojskama odluči, tko da se usprotivi? Kada ruku ispruži, tko da je odvrati? </p>
<p id="v28"><sup><small>28</small></sup>  One godine kad je umro kralj Ahaz, bi objavljeno ovo  proroštvo: </p>
<p id="v29"><sup><small>29</small></sup>  Ne raduj se, sva Filistejo, što se slomi štap koji te udarao, jer će iz korijena zmijinjeg izaći ljutica što će izleći zmaja krilatoga. </p>
<p id="v30"><sup><small>30</small></sup>  Ubogi će pasti na mojim pašnjacima i u pouzdanju počivati siromasi; glađu ću pomoriti rod tvoj i pobiti što od tebe ostane. </p>
<p id="v31"><sup><small>31</small></sup>  Kukajte, vrata! Zapomaži, grade! Strepi, sva Filistejo! Jer sa sjevera dim dolazi i čete njegove ne napušta nitko! </p>
<p id="v32"><sup><small>32</small></sup>  Što će se tad odgovoriti glasnicima naroda? "Jahve zasnova Sion, i u njem su zaštićeni siromasi njegova naroda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/13">
          <span class="mdi mdi-arrow-left-drop-circle"></span><span class="pl-2">Izaija - Poglavlje 13</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/15">
          <span class="pr-2">Izaija - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:3 <i>Odmor od straha</i>: <a href="/hr/The_Urantia_Book/131#p2_6">KU 131:2.6</a>.  <i>Gospodin će ti dati odmor</i>: <a href="/hr/The_Urantia_Book/97#p5_2">KU 97:5.2</a>. </li>
  <li id="fn2"><a href="#cite2">↑</a> 14:12 <i>Kako je pao s neba</i>: <a href="/hr/The_Urantia_Book/53#p1_3">KU 53:1.3</a>. </li>
  <li id="fn3"><a href="#cite3">↑</a> 14:12-14 <i>Samopotvrđivanje i sloboda</i>: <a href="/hr/The_Urantia_Book/53#p2_2">KU 53:2.2</a>.  <i>Luciferov manifest</i>: <a href="/hr/The_Urantia_Book/53#p3_1">KU 53:3.1</a>. </li>
  <li id="fn4"><a href="#cite4">↑</a> 14:12-20 <i>Prekinuti pobunu</i>: <a href="/hr/The_Urantia_Book/120#p2_2">KU 120:2.2</a>. </li>
  <li id="fn5"><a href="#cite5">↑</a> 14:13 <i>Skupština na Rajskoj gori</i>: <a href="/hr/The_Urantia_Book/43#p4_5">KU 43:4.5</a>. </li>
  <li id="fn6"><a href="#cite6">↑</a> 14:13-14 <i>Uzvišeno prijestolje iznad Sinova</i>: <a href="/hr/The_Urantia_Book/43#p4_6">KU 43:4.6</a>. </li>
  <li id="fn7"><a href="#cite7">↑</a> 14:14 <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>.  <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>. </li>
</ol>
</div>
