<!--
title: "Izaija - Poglavlje 22"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/21">
          <span class="mdi mdi-arrow-left-drop-circle"></span><span class="pl-2">Izaija - Poglavlje 21</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/23">
          <span class="pr-2">Izaija - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proroštvo  o Dolini viđenja: Što ti je da uzlaziš sav na krovove, </p>
<p id="v2"><sup><small>2</small></sup>  grade pun vreve, grade bučni, grade razigrani? Pobijeni tvoji ne padoše od mača, nit' u boju poginuše mrtvi tvoji; </p>
<p id="v3"><sup><small>3</small></sup>  glavari svi ti zajedno pobjegoše, u ropstvo padoše luka ne napevši. Zasužnjeni su svi tvoji knezovi, zalud umakoše daleko. </p>
<p id="v4"><sup><small>4</small></sup>  Zato velim: "Ostavite me, zaplakat ću gorko; nemojte me tješiti zbog uništenja naroda moga." </p>
<p id="v5"><sup><small>5</small></sup>  Jer ovo je dan pometnje i rasula od Jahve, Gospoda nad Vojskama. U Dolini viđenja zid se ruši, vapaj za pomoć diže se u goru. </p>
<p id="v6"><sup><small>6</small></sup>  Elam tobolac uzima, Aram konja jaše, a Kir štit otkriva. </p>
<p id="v7"><sup><small>7</small></sup>  Krasne doline tvoje pune su bojnih kola, konjanici stižu pred vrata. </p>
<p id="v8"><sup><small>8</small></sup>  Tako pada Judi zaštita. U onaj dan svrnuo si pogled na oružje u Šumskoj kući. </p>
<p id="v9"><sup><small>9</small></sup>  Vidjeste da u gradu Davidovu ima mnogo pukotina. Sabraste vodu iz Donjega ribnjaka. </p>
<p id="v10"><sup><small>10</small></sup>  Prebrojiste kuće jeruzalemske, porušiste kuće da zid učvrstite. </p>
<p id="v11"><sup><small>11</small></sup>  Između dva zida načiniste spremište za vodu iz starog ribnjaka. Ali se ne obazreste na Tvorca, nit' vidjeste onog što davno sve smisli. </p>
<p id="v12"><sup><small>12</small></sup>  Gospod, Jahve nad Vojskama, pozivaše vas u dan onaj da plačete i tugujete, da obrijete glave i pripašete kostrijet. </p>
<p id="v13"><sup><small>13</small></sup>  A gle: radost i veselje, ubijaju goveda i kolju ovce; jedu meso i piju vino: "Jedimo i pijmo, jer sutra nam je mrijeti." </p>
<p id="v14"><sup><small>14</small></sup>  Ali Jahve nad Vojskama objavi mi: "Dok ne umrete, grijeh taj neće vam se oprostiti", reče Jahve, Gospod nad Vojskama. </p>
<p id="v15"><sup><small>15</small></sup>  Ovako govori Jahve, Gospod nad Vojskama: "Hajde, idi k onom dvorjaninu, k Šibni, nadstojniku dvora, </p>
<p id="v16"><sup><small>16</small></sup>  koji kleše sebi grob na uzvisini i u stijeni sebi prebivalište usijeca: 'Što tu posjeduješ i koga tu imaš da sebi klešeš grobnicu?' </p>
<p id="v17"><sup><small>17</small></sup>  Gle, Jahve će te baciti daleko udarcem jednim jedinim, snažno će te uhvatiti, </p>
<p id="v18"><sup><small>18</small></sup>  smotat će te u klupko, kao loptu te baciti po zemlji širokoj! Ondje ti ćeš umrijeti, s kolima što ti bijahu na slavu, ti, sramoto dvoru svoga gospodara!" </p>
<p id="v19"><sup><small>19</small></sup>  Lišit ću te tvoje službe, otjerat te sa tvog mjesta; </p>
<p id="v20"><sup><small>20</small></sup>  i pozvat ću svoga slugu Elijakima, sina Hilkijina. </p>
<p id="v21"><sup><small>21</small></sup>  Obući ću mu tvoju haljinu, tvojim ću ga pojasom opasat', tvoju ću mu vlast predati u ruke te će biti otac žiteljima jeruzalemskim i kući Judinoj. </p>
<p id="v22"><sup><small>22</small></sup>  Metnut ću mu na pleća ključ od kuće Davidove: kad otvori, nitko neće zatvoriti, kad zatvori, nitko neće otvoriti. </p>
<p id="v23"><sup><small>23</small></sup>  Kao klin zabit ću ga na tvrdu mjestu; i postat će prijesto slave domu oca svojega. </p>
<p id="v24"><sup><small>24</small></sup>  O njega će se vješati sva slava njegova doma očinskog, izdanci i potomstvo, sve malo posuđe, od zdjelica do ćupova. </p>
<p id="v25"><sup><small>25</small></sup>  U onaj dan - riječ je Jahve nad Vojskama - izvući će se klin  zabijen na tvrdu mjestu, slomit će se i pasti. I sav teret što  je visio na njemu razbit će se, jer je Jahve govorio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/21">
          <span class="mdi mdi-arrow-left-drop-circle"></span><span class="pl-2">Izaija - Poglavlje 21</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/23">
          <span class="pr-2">Izaija - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
