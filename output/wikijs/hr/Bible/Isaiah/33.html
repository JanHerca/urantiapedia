<!--
title: "Izaija - Poglavlje 33"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/32">
          <span class="mdi mdi-arrow-left-drop-circle"></span><span class="pl-2">Izaija - Poglavlje 32</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/34">
          <span class="pr-2">Izaija - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško tebi koji nepustošen pustošiš,  koji pljačkaš nepljačkan, kad prestaneš, tebe će opustošiti, opljačkat' te kad prestaneš pljačkati. </p>
<p id="v2"><sup><small>2</small></sup>  Jahve, smiluj nam se, u te se uzdamo! Budi mišica naša svako jutro, naš spas u doba nevolje. </p>
<p id="v3"><sup><small>3</small></sup>  Od silna tutnja pobjegoše narodi, ti ustade, raspršiše se puci </p>
<p id="v4"><sup><small>4</small></sup>  i plijen se skuplja kao što se kupe šaške, na nj će navaliti kao jato skakavaca. </p>
<p id="v5"><sup><small>5</small></sup>  Uzvišen je Jahve jer u visini stoluje, on puni Sion pravom i pravednošću. </p>
<p id="v6"><sup><small>6</small></sup>  Pouzdan je tvoj vijek: mudrost i znanje spasonosno su blago - a strah Gospodnji njegovo bogatstvo. </p>
<p id="v7"><sup><small>7</small></sup>  Gle, stanovništvo Arielovo kuka po ulicama, glasnici mironosni plaču gorko. </p>
<p id="v8"><sup><small>8</small></sup>  Opustješe ceste, s putova nesta putnika; raskidaju se savezi, preziru se svjedoci, ni prema kome nema obzira. </p>
<p id="v9"><sup><small>9</small></sup>  Gine zemlja u žalosti, u stidu vene Libanon. Šaron je kao stepa, Bašan i Karmel ogolješe. </p>
<p id="v10"><sup><small>10</small></sup>  "Sada ću ustati", veli Jahve, "sada ću se dići, sada uzvisiti. </p>
<p id="v11"><sup><small>11</small></sup>  Začeste sijeno, rodit ćete slamu; dah moj proždrijet će vas kao oganj. </p>
<p id="v12"><sup><small>12</small></sup>  Narodi će biti sažgani u vapno, kao posječeno trnje što gori u vatri. </p>
<p id="v13"><sup><small>13</small></sup>  Čujte, vi koji ste daleko, što sam učinio, a vi koji ste blizu poznajte mi snagu!" </p>
<p id="v14"><sup><small>14</small></sup>  Na Sionu strepe grešnici, trepet spopada bezbožnika: "Tko će od nas opstati pred ognjem zatornim, tko će od nas opstati pred žarom vječnim?" </p>
<p id="v15"><sup><small>15</small></sup>  Onaj koji hodi u pravdi i pravo govori, koji prezire dobit od prinude, koji otresa ruku da ne primi mito, koji zatiskuje uši da ne čuje o krvoproliću, koji zatvara oči da ne vidi zlo: </p>
<p id="v16"><sup><small>16</small></sup>  on će prebivati u visinama, tvrđe na stijenama bit će mu utočište, imat će dosta kruha i vode će mu svagda dotjecati. </p>
<p id="v17"><sup><small>17</small></sup>  Oči će ti gledati kralja u njegovoj ljepoti, promatrat će zemlju nepreglednu. </p>
<p id="v18"><sup><small>18</small></sup>  Srce će ti u strahu misliti: Gdje li je onaj što je brojio, gdje li onaj što je mjerio, gdje li onaj što je prebrajao mladiće? </p>
<p id="v19"><sup><small>19</small></sup>  Nećeš više vidjeti divljega naroda, naroda nerazumljiva i neshvatljiva govora, jezika strana što ga nitko ne razumije. </p>
<p id="v20"><sup><small>20</small></sup>  Pogledaj na Sion, grad blagdana naših: oči će ti Jeruzalem vidjeti, prebivalište zaštićeno, šator što se ne prenosi, kojem se kolčići nikad ne vade, nit' mu se ijedno uže otkida. </p>
<p id="v21"><sup><small>21</small></sup>  Ondje nam je Jahve silni, umjesto rijeka i širokih rukavaca: neće onud proći nijedna lađa s veslima niti će koji bojni brod projedriti. </p>
<p id="v22"><sup><small>22</small></sup>  Jer Jahve je sudac naš, Jahve naš vojvoda, Jahve je kralj naš - on će nas spasiti. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Užad ti je popustila, ne može držati jarbola ni razviti stijega, pa se dijeli golemo blago oteto - kljasti će se naplijeniti plijena! </p>
<p id="v24"><sup><small>24</small></sup>  I nijedan građanin neće reći: "Bolestan sam!" Narodu što živi ondje krivnja će se oprostiti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/32">
          <span class="mdi mdi-arrow-left-drop-circle"></span><span class="pl-2">Izaija - Poglavlje 32</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/34">
          <span class="pr-2">Izaija - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:22 <i>Dio 2: Jahve je sudac, itd.</i>: <a href="/hr/The_Urantia_Book/137#p8_4">KU 137:8.4</a>. </li>
</ol>
</div>
