<!--
title: "Izaija - Poglavlje 7"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Izaija - Poglavlje 6</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/8">
          <span class="pr-2">Izaija - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U dane judejskoga kralja Ahaza, sina Jotamova, sina Uzijina, aramski kralj Rason i izraelski kralj Pekah, sin Remalijin,  zavojštiše na Jeruzalem, ali ga ne mogoše zauzeti. </p>
<p id="v2"><sup><small>2</small></sup>  Tada dojaviše domu Davidovu: "Aramci se utaborili u Efrajimu."  Na tu vijest uzdrhta srce kraljevo i srce svega naroda, kao što  u šumi drveće ustrepti od vjetra. </p>
<p id="v3"><sup><small>3</small></sup>  I Jahve reče Izaiji: "Iziđi  pred Ahaza, ti i sin tvoj Šear Jašub, do nakraj vodovoda gornjeg  ribnjaka na putu u Valjarevo polje. </p>
<p id="v4"><sup><small>4</small></sup>  Reci mu: 'Pazi, smiri se, ne boj se, i nek' ti ne premire srce od ovih dvaju ugaraka zadimljenih, od raspaljenog bijesa Rasona aramskog i sina Remalijina, </p>
<p id="v5"><sup><small>5</small></sup>  jer Aram, Efrajim i sin Remalijin smisliše tvoju propast.' </p>
<p id="v6"><sup><small>6</small></sup>  Pođimo, rekoše, na Judeju, uplašimo je i osvojimo da u njoj zakraljimo sina Tabelova. </p>
<p id="v7"><sup><small>7</small></sup>  Ovako govori Jahve Gospod: 'To se neće zbiti: toga biti neće! </p>
<p id="v8"><sup><small>8</small></sup>  [8a] Damask je glava Aramcima, a Damasku je glava Rason; </p>
<p id="v9"><sup><small>9</small></sup>  Samarija je glava Efrajimcima, a Samariji glava je Remalija. [8b]Još šezdeset i pet godina, i Efrajim, razoren, neće više biti narod. [9b] Ako se na me ne oslonite, održat' se nećete!" </p>
<p id="v10"><sup><small>10</small></sup>  Jahve opet progovori Ahazu i reče mu: </p>
<p id="v11"><sup><small>11</small></sup>  "Zaišti od  Jahve, Boga svoga, jedan znak za sebe iz dubine Podzemlja ili  gore iz visina." </p>
<p id="v12"><sup><small>12</small></sup>  Ali Ahaz odgovori: "Ne, neću iskati i neću  iskušavati Jahvu." </p>
<p id="v13"><sup><small>13</small></sup>  Tada reče Izaija: "Čujte, dome Davidov. Zar vam je malo dodijavati ljudima, pa i Bogu mom dodijavate! </p>
<p id="v14"><sup><small>14</small></sup>  Zato, sam će vam Gospodin dati znak: Evo, začet će djevica i roditi sina i nadjenut će mu ime Emanuel! </p>
<p id="v15"><sup><small>15</small></sup>  Vrhnjem i medom on će se hraniti dok ne nauči odbacivat' zlo i birati dobro. </p>
<p id="v16"><sup><small>16</small></sup>  Jer prije nego dječak nauči odbacivat' zlo i birati dobro, opustjet će zemlja, zbog koje strepiš, od dvaju kraljeva. </p>
<p id="v17"><sup><small>17</small></sup>  Protiv tebe i protiv tvog naroda i protiv kuće oca tvojega dovest će Jahve dane kakvih ne bijaše otkad se Efrajim odvoji od Jude - kralja asirskoga. </p>
<p id="v18"><sup><small>18</small></sup>  U dan onaj zazviždat će Jahve muhama na ušću egipatskih rijeka i pčelama u zemlji asirskoj </p>
<p id="v19"><sup><small>19</small></sup>  da dođu i popadaju po strmim dolovima, po rasjelinama stijena, po svim trnjacima i svim pojilištima. </p>
<p id="v20"><sup><small>20</small></sup>  U dan onaj Gospod će obrijati britvom najmljenom s onu stranu Eufrata - kraljem asirskim - kosu s glave, dlake s nogu i bradu s obraza. </p>
<p id="v21"><sup><small>21</small></sup>  U dan onaj svatko će hraniti po kravu i dvije ovce </p>
<p id="v22"><sup><small>22</small></sup>  i od obilja mlijeka koje će mu dati hranit će se vrhnjem; vrhnjem i medom hranit će se koji god u zemlji preostanu. </p>
<p id="v23"><sup><small>23</small></sup>  U dan onaj gdje god bijaše tisuću čokota, vrijednih tisuću srebrnika, izrast će drač i trnje. </p>
<p id="v24"><sup><small>24</small></sup>  Onamo će polaziti sa strijelom i lukom, jer sva će zemlja u drač i trnje zarasti. </p>
<p id="v25"><sup><small>25</small></sup>  A po svim gorama gdje se motikom kopalo nitko više neće ići, strašeći se trnja i drača: onuda će goveda pasti i gaziti ovce." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Izaija - Poglavlje 6</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/8">
          <span class="pr-2">Izaija - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
