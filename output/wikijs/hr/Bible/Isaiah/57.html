<!--
title: "Izaija - Poglavlje 57"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/56">
          <span class="mdi mdi-arrow-left-drop-circle"></span><span class="pl-2">Izaija - Poglavlje 56</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/58">
          <span class="pr-2">Izaija - Poglavlje 58</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pravednik gine, i nitko ne mari. Uklanjaju ljude pobožne, i nitko ne shvaća. Da, zbog zla uklonjen je pravednik </p>
<p id="v2"><sup><small>2</small></sup>  da bi ušao u mir. Tko god je pravim putem hodio počiva na svom ležaju. </p>
<p id="v3"><sup><small>3</small></sup>  Pristupite sad, sinovi vračarini, leglo preljubničko i bludničko! </p>
<p id="v4"><sup><small>4</small></sup>  S kim se podrugujete, na koga razvaljujete usta i komu jezik plazite? Niste li vi porod grešan i leglo lažljivo? </p>
<p id="v5"><sup><small>5</small></sup>  Vi koji se raspaljujete među hrašćem, pod svakim zelenim drvetom, žrtvujući djecu u dolinama i u rasjelinama stijena! </p>
<p id="v6"><sup><small>6</small></sup>  Dio je tvoj među oblucima potočnim, oni, oni su baština tvoja. Njima izlijevaš ljevanicu, njima prinosiš darove! Zar da se time ja utješim? </p>
<p id="v7"><sup><small>7</small></sup>  Na gori visokoj, uzdignutoj, svoj si ležaj postavila i popela se onamo da prinosiš žrtvu klanicu. </p>
<p id="v8"><sup><small>8</small></sup>  Za vrata i dovratke metnula si spomen svoj; daleko od mene svoj ležaj raskrivaš, penješ se na nj i širiš ga. Pogađala si se s onima s kojima si voljela lijegati, sve si više bludničila s njima gledajuć' im mušku snagu. </p>
<p id="v9"><sup><small>9</small></sup>  S uljem za Molekom trčiš, s pomastima mnogim, nadaleko posla glasnike svoje, strovali ih u Podzemlje. </p>
<p id="v10"><sup><small>10</small></sup>  Iscrpljena si od tolikih lutanja, al' nisi rekla: "Beznadno je!" Snagu si svoju nanovo našla te nisi sustala. </p>
<p id="v11"><sup><small>11</small></sup>  Koga si se uplašila i pobojala da si se iznevjerila, da se više nisi mene spominjala, niti si me k srcu uzimala? Šutio sam, zatvarao oči, zato me se nisi bojala. </p>
<p id="v12"><sup><small>12</small></sup>  Ali ću objavit' o tvojoj pravdi i djela ti tvoja neće koristiti. </p>
<p id="v13"><sup><small>13</small></sup>  Kad uzmeš vikati, nek' te izbave kipovi koje si skupila, sve će ih vjetar raznijeti, vihor će ih otpuhnuti. A tko se u me uzda, baštinit će zemlju i zaposjest će svetu goru moju. </p>
<p id="v14"><sup><small>14</small></sup>  Govorit će se: Naspite, naspite, poravnajte put! Uklonite zapreke s puta mog naroda! </p>
<p id="v15"><sup><small>15</small></sup>  Jer ovako govori Višnji i Uzvišeni, koji vječno stoluje i ime mu je Sveti: "U prebivalištu visokom i svetom stolujem, ali ja sam i s potlačenim i poniženim, da oživim duh smjernih, da oživim srca skrušenih. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Jer neću se prepirati dovijeka ni vječno se ljutiti: preda mnom bi podlegao duh i duše što sam ih stvorio. </p>
<p id="v17"><sup><small>17</small></sup>  Zbog grijeha lakomosti njegove razgnjevih se, udarih ga i sakrih se rasrđen. Ali on okrenu za srcem svojim </p>
<p id="v18"><sup><small>18</small></sup>  i vidjeh putove njegove. Izliječit ću ga, voditi i utješit' one što s njime tuguju - <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  stavit ću hvalu na usne njihove. Mir, mir onom tko je daleko i tko je blizu," govori Jahve, "ja ću te izliječiti." </p>
<p id="v20"><sup><small>20</small></sup>  Al' opaki su poput mora uzburkanog koje se ne može smiriti, valovi mu mulj i blato izmeću. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  "Nema mira grešnicima!" govori Bog moj. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/56">
          <span class="mdi mdi-arrow-left-drop-circle"></span><span class="pl-2">Izaija - Poglavlje 56</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/58">
          <span class="pr-2">Izaija - Poglavlje 58</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 57:15 <i>Prebivam na visokom i svetom mjestu</i>: <a href="/hr/The_Urantia_Book/97#p7_12">KU 97:7.12</a>.  <i>Prebivajte na visokom, svetom mjestu</i>: <a href="/hr/The_Urantia_Book/131#p2_4">KU 131:2.4</a>.  <i>Skrušeni um i ponizni duh</i>: <a href="/hr/The_Urantia_Book/149#p6_11">KU 149:6.11</a>.  <i>Nastanjuje vječnost</i>: <a href="/hr/The_Urantia_Book/1#p1_6">KU 1:1.6</a>.  <i>Ja sam uzvišen i plemenit</i>: <a href="/hr/The_Urantia_Book/97#p7_9">KU 97:7.9</a>.  <i>Bog prebiva u vječnosti</i>: <a href="/hr/The_Urantia_Book/3#p4_5">KU 3:4.5</a>.  <i>On prebiva u vječnosti</i>: <a href="/hr/The_Urantia_Book/2#p1_5">KU 2:1.5</a>.  <i>Visoko i sveto mjesto</i>: <a href="/hr/The_Urantia_Book/11#p1_2">KU 11:1.2</a>.  <i>Bog prebiva u vječnosti</i>: <a href="/hr/The_Urantia_Book/1#p0_3">KU 1:0.3</a>. </li>
  <li id="fn2"><a href="#cite2">↑</a> 57:18 <i>On će utješiti ožalošćene</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn3"><a href="#cite3">↑</a> 57:20-21 <i>Zločest poput uzburkanog mora</i>: <a href="/hr/The_Urantia_Book/149#p5_3">KU 149:5.3</a>. </li>
  <li id="fn4"><a href="#cite4">↑</a> 57:21 <i>Nema mira za zle</i>: <a href="/hr/The_Urantia_Book/131#p2_10">KU 131:2.10</a>. </li>
</ol>
</div>
