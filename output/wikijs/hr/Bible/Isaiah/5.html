<!--
title: "Izaija - Poglavlje 5"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/4">
          <span class="mdi mdi-arrow-left-drop-circle"></span><span class="pl-2">Izaija - Poglavlje 4</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/6">
          <span class="pr-2">Izaija - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zapjevat ću svojemu dragome, pjesmu svog ljubljenog njegovu vinogradu. Moj je dragi imao vinograd na brežuljku rodnome. </p>
<p id="v2"><sup><small>2</small></sup>  Okopa ga, iskrči kamenje, posadi ga lozom plemenitom. Posred njega kulu on podiže i u nj tijesak metnu. Nadaše se da će uroditi grožđem, a on izrodi vinjagu. </p>
<p id="v3"><sup><small>3</small></sup>  Sad, žitelji jeruzalemski i ljudi Judejci, presudite izmeđ' mene i vinograda mojega. </p>
<p id="v4"><sup><small>4</small></sup>  Što još mogoh učiniti za svoj vinograd a da nisam učinio? Nadah se da će uroditi grožđem, zašto vinjagu izrodi? </p>
<p id="v5"><sup><small>5</small></sup>  No sad ću vam reći što ću učiniti od svog vinograda: plot ću mu soriti da ga opustoše, zidinu razvaliti da ga izgaze. </p>
<p id="v6"><sup><small>6</small></sup>  U pustoš ću ga obratiti, ni obrezana ni okopana, nek' u drač i trnje sav zaraste; zabranit ću oblacima da dažde nad njime. </p>
<p id="v7"><sup><small>7</small></sup>  Vinograd Jahve nad Vojskama dom je Izraelov; izabrani nasad njegov ljudi Judejci. Nadao se pravdi, a eto nepravde, nadao se pravičnosti, a eto vapaja. </p>
<p id="v8"><sup><small>8</small></sup>  Jao vama koji kuću kući primičete i polje s poljem sastavljate, dok sve mjesto ne zauzmete te postanete jedini u zemlji. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Na uši moje reče Jahve nad Vojskama: "Doista, mnoge će kuće opustjeti, velike i lijepe, bit će bez žitelja. </p>
<p id="v10"><sup><small>10</small></sup>  Deset rali vinograda dat će samo bačvicu, mjera sjemena dat će samo mjericu." <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Jao onima što već jutrom na uranku žestokim se pićem zalijevaju i kasno noću sjede vinom raspaljeni. </p>
<p id="v12"><sup><small>12</small></sup>  Na gozbama im harfe i citare, bubnjevi i frule uz vino, a za djelo Jahvino ne mare, ne gledaju djelo ruku njegovih. </p>
<p id="v13"><sup><small>13</small></sup>  Stoga će u ropstvo narod moj odvesti, jer nema razumnosti, odličnici njegovi od gladi će umirati, puk njegov od žeđi će gorjeti. </p>
<p id="v14"><sup><small>14</small></sup>  Da, Podzemlje će razvaliti ždrijelo, razjapit će ralje neizmjerne da se u njih strmoglave odličnici mu i mnoštvo sa svom grajom i veseljem! </p>
<p id="v15"><sup><small>15</small></sup>  Smrtnik će nikom poniknuti, ponizit' se čovjek, oborit će se pogled silnih. </p>
<p id="v16"><sup><small>16</small></sup>  Jahve nad Vojskama uzvisit će se sudom, i Bog će sveti otkrit' svetost svoju. </p>
<p id="v17"><sup><small>17</small></sup>  Jaganjci će pasti kao na pašnjacima, a jarci će brstiti po ruševinama bogataškim. </p>
<p id="v18"><sup><small>18</small></sup>  Jao onima koji na se krivnju vuku volovskom užadi i grijeh kolskim konopcem - </p>
<p id="v19"><sup><small>19</small></sup>  onima što govore: "Neka pohiti, neka poteče s djelom svojim da bismo ga vidjeli, neka se približi i završi naum Sveca Izraelova da bismo znali!" </p>
<p id="v20"><sup><small>20</small></sup>  Jao onima koji zlo dobrom nazivaju, a dobro zlom, koji od tame svjetlost prave, a od svjetlosti tamu, koji gorko slatkim čine, a slatko gorkim! </p>
<p id="v21"><sup><small>21</small></sup>  Jao onima koji su mudri u svojim očima i pametni sami pred sobom! </p>
<p id="v22"><sup><small>22</small></sup>  Jao onima koji su jaki u vinu i junaci u miješanju jakih pića; </p>
<p id="v23"><sup><small>23</small></sup>  onima koji za mito brane krivca, a pravedniku uskraćuju pravdu! </p>
<p id="v24"><sup><small>24</small></sup>  Zato, kao što plameni jezici proždiru slamu i kao što nestaje suha trava u plamenu, tako će korijen njihov istrunuti, poput praha razletjet' se pupoljak njihov, jer odbaciše Zakon Jahve nad Vojskama i prezreše riječ Sveca Izraelova. </p>
<p id="v25"><sup><small>25</small></sup>  Zato se raspali gnjev Jahvin protiv njegova naroda, i on diže ruku na nj i udari ga te se potresoše gore: trupla njihova leže k'o smeće po ulicama, ali gnjev se njegov još ne smiri, ruka mu je sveđer podignuta. </p>
<p id="v26"><sup><small>26</small></sup>  On podiže stijeg ratni narodu dalekom, zazviždi mu na kraj zemlje, i gle: brzo, spremno hita. </p>
<p id="v27"><sup><small>27</small></sup>  U njemu nema trudna ni sustala, ni dremljiva niti snena, oko boka pojas ne otpasuje, na obući ne driješi remena. </p>
<p id="v28"><sup><small>28</small></sup>  Strijele su mu dobro zašiljene, lukovi mu svi zapeti, kremen su kopita konja njegovih, vihor su točkovi bojnih mu kola. </p>
<p id="v29"><sup><small>29</small></sup>  Rika mu je k'o u lava i riče k'o lavovi mladi, reži, grabi plijen i odnosi, a nikoga da mu ga istrgne. </p>
<p id="v30"><sup><small>30</small></sup>  U dan onaj režat će na njega k'o što more buči. Pogledaš li zemlju - sve tmina, tjeskoba, svjetlost proguta tmina oblačna. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/4">
          <span class="mdi mdi-arrow-left-drop-circle"></span><span class="pl-2">Izaija - Poglavlje 4</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/6">
          <span class="pr-2">Izaija - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:8 <i>Dodavanje kuće kući</i>: <a href="/hr/The_Urantia_Book/97#p9_21">KU 97:9.21</a>. </li>
  <li id="fn2"><a href="#cite2">↑</a> 5:10 <i>Zemlja će dati plodove</i>: <a href="/hr/The_Urantia_Book/136#p6_7">KU 136:6.7</a>. </li>
</ol>
</div>
