<!--
title: "Izaija - Poglavlje 30"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/29">
          <span class="mdi mdi-arrow-left-drop-circle"></span><span class="pl-2">Izaija - Poglavlje 29</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/31">
          <span class="pr-2">Izaija - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško sinovima odmetničkim! - riječ je Jahvina. Oni provode osnove koje nisu moje, sklapaju saveze koji nisu po mom duhu i grijeh na grijeh gomilaju. </p>
<p id="v2"><sup><small>2</small></sup>  Zaputiše se u Egipat, ne pitajući usta moja, da se uteku faraonovu zaklonu i da se zaštite u sjeni Egipta. </p>
<p id="v3"><sup><small>3</small></sup>  Zaklon faraonov bit će na sramotu, i na ruglo zaštita u sjeni Egipta. </p>
<p id="v4"><sup><small>4</small></sup>  Eno mu knezova već u Soanu, podanici stigoše u Hanes: </p>
<p id="v5"><sup><small>5</small></sup>  svi će se oni razočarati u narodu beskorisnom, neće im biti na pomoć ni na korist, već na sramotu i porugu. </p>
<p id="v6"><sup><small>6</small></sup>  Proroštvo o negepskim životinjama. Kroza zemlju nevolje i bijede, lavice i lava koji riču, ljutice i zmaja krilatog, nose oni blago na leđima magaraca i bogatstvo na grbi deva, nose ga narodu beskorisnom. </p>
<p id="v7"><sup><small>7</small></sup>  Jer prazna je i ništavna pomoć Egipta, zato ga i zovemo: Rahab - danguba. </p>
<p id="v8"><sup><small>8</small></sup>  Ded napiši na ploču i zapiši u knjigu da vremenima budućim svjedočanstvo ostane. </p>
<p id="v9"><sup><small>9</small></sup>  Ovo je narod odmetnički, sinovi lažljivi, sinovi koji neće da slušaju Zakon Jahvin. </p>
<p id="v10"><sup><small>10</small></sup>  Vidovitima oni govore: "Okanite se viđenja!" a vidiocima: "Ne prorokujte istinu! Govorite nam što je ugodno, opsjene nam prorokujte! </p>
<p id="v11"><sup><small>11</small></sup>  Skrenite s puta, zastranite sa staze, uklonite nam s očiju Sveca Izraelova!" </p>
<p id="v12"><sup><small>12</small></sup>  Stog' ovako zbori Svetac Izraelov: "Jer riječ ovu odbacujete, a uzdate se u opačinu i prijevaru i na njih se oslanjate, </p>
<p id="v13"><sup><small>13</small></sup>  grijeh će vam taj biti poput pukotine, visoko na zidu izbočene, koja prijeti rušenjem. </p>
<p id="v14"><sup><small>14</small></sup>  Da se sruši k'o što se glinen sud razbije, slupan nemilice, te mu se među krhotinama ne nađe ni rbine, žerave da uzmeš s ognjišta il' zagrabiš vode iz studenca." </p>
<p id="v15"><sup><small>15</small></sup>  Jer ovako govori Jahve Gospod, Svetac Izraelov: "Mir i obraćenje - spas vam je, u smirenu uzdanju snaga je vaša. Ali vi ne htjedoste. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Rekoste: 'Ne! Pobjeći ćemo na konjima!' - i zato, bježat ćete! 'Na brzim ćemo konjima jahati!' - i zato, bit će brži vaši neprijatelji!" </p>
<p id="v17"><sup><small>17</small></sup>  Pobjeći će vas tisuća kad jedan zaprijeti, zaprijete li petorica, u bijeg ćete nagnut' dok vas ne preostane k'o kopljača na vrhu gore il' na brijegu zastava. </p>
<p id="v18"><sup><small>18</small></sup>  Al' Jahve čeka čas da vam se smiluje, i stog izglÄedÄa da vam milost iskaže, jer Jahve je Bog pravedan - blago svima koji njega čekaju. </p>
<p id="v19"><sup><small>19</small></sup>  Da, puče sionski koji živiš u Jeruzalemu, više ne plači!  Čim začuje vapaj tvoj, odmah će ti se smilovati; čim te čuje, uslišit će te. </p>
<p id="v20"><sup><small>20</small></sup>  Hranit će vas Gospod kruhom tjeskobe, pojiti  vodom nevolje, al' se više neće kriti tvoj Učitelj - oči će ti  gledati Učitelja tvoga. </p>
<p id="v21"><sup><small>21</small></sup>  I uši će tvoje čuti riječ gdje iza  tebe govori: "To je put, njime idite", bilo da vam je krenuti  nadesno ili nalijevo. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Smatrat ćeš nečistima svoje srebrne  kumire i pozlatu svojih kipova; odbacit ćeš ih kao nečist i reći  im: "Napolje!" </p>
<p id="v23"><sup><small>23</small></sup>  A on će dati kišu tvojem sjemenu što ga posiješ  u zemlju, i kruh kojim zemlja urodi bit će obilat i hranjiv.  Stoka će tvoja pasti u onaj dan po prostranim pašnjacima. </p>
<p id="v24"><sup><small>24</small></sup>  Volovi  i magarci što obrađuju zemlju jest će osoljenu krmu, ovijanu  lopatom i vijačom. </p>
<p id="v25"><sup><small>25</small></sup>  I na svakoj gori i na svakome povišenom  brijegu bit će potoka i rječica - u dan silnoga pokolja kad se  kule budu rušile. </p>
<p id="v26"><sup><small>26</small></sup>  Tada će svjetlost mjesečeva biti kao svjetlost  sunčana, a svjetlost će sunčana postati sedam puta jača, kao  svjetlost sedam dana - u dan kad Jahve iscijeli prijelom svojemu  narodu, izliječi rane svojih udaraca. </p>
<p id="v27"><sup><small>27</small></sup>  Gle, ime Jahve izdaleka dolazi, gnjev njegov gori, dim je neizdrživ. Usne su mu pune jarosti, jezik mu oganj što proždire. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Dah mu je kao potok nabujali što do grla seže. On dolazi da prosije narode rešetom zatornim, da stavi uzde zavodljive u čeljusti naroda. </p>
<p id="v29"><sup><small>29</small></sup>  Tad će vam pjesma biti kao u noćima blagdanskim, kad su srca vesela kao u onoga koji uza zvuke frule hodočasti na Goru Jahvinu, k Stijeni Izraelovoj. </p>
<p id="v30"><sup><small>30</small></sup>  Jahve će zagrmjet glasom veličajnim i pokazat ruku svoju što udara u jarosnu gnjevu, sred ognja zatornog, iz olujna pljuska i krupÄe kamene. </p>
<p id="v31"><sup><small>31</small></sup>  Od glasa Jahvina prepast će se Asur, šibom ošinut. </p>
<p id="v32"><sup><small>32</small></sup>  I kad god ga udari šiba kaznena, kojom će ga Jahve išibati, nek' se oglase bubnjevi i citare - u sav jek boja on s njima ratuje! </p>
<p id="v33"><sup><small>33</small></sup>  Odavna je pripravljen Tofet za Moleka - lomača visoka, široka, mnogo ognja, mnogo drvlja. Dah gnjeva Jahvina, kao potok sumporni, njega će spaliti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/29">
          <span class="mdi mdi-arrow-left-drop-circle"></span><span class="pl-2">Izaija - Poglavlje 29</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/31">
          <span class="pr-2">Izaija - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 30:15 <i>Duhovni odmor, tišina</i>: <a href="/hr/The_Urantia_Book/131#p2_6">KU 131:2.6</a>. </li>
  <li id="fn2"><a href="#cite2">↑</a> 30:21 <i>Vaše uši čuju: ovo je put</i>: <a href="/hr/The_Urantia_Book/97#p5_2">KU 97:5.2</a>.  <i>Ovo je način</i>: <a href="/hr/The_Urantia_Book/34#p7_8">KU 34:7.8</a>.  <i>Ovo je način</i>: <a href="/hr/The_Urantia_Book/148#p6_10">KU 148:6.10</a>.  <i>Ovo je način</i>: <a href="/hr/The_Urantia_Book/117#p5_9">KU 117:5.9</a>. </li>
  <li id="fn3"><a href="#cite3">↑</a> 30:27,30 <i>Proždiruća vatra</i>: <a href="/hr/The_Urantia_Book/96#p4_5">KU 96:4.5</a>. </li>
</ol>
</div>
