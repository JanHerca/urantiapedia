<!--
title: "Izaija - Poglavlje 53"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/52">
          <span class="mdi mdi-arrow-left-drop-circle"></span><span class="pl-2">Izaija - Poglavlje 52</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/54">
          <span class="pr-2">Izaija - Poglavlje 54</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Tko da povjeruje u ono što nam je objavljeno, kome se otkri ruka Jahvina?" <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Izrastao je pred njim poput izdanka, poput korijena iz zemlje sasušene. Ne bijaše na njem ljepote ni sjaja da bismo se u nj zagledali, ni ljupkosti da bi nam se svidio. </p>
<p id="v3"><sup><small>3</small></sup>  Prezren bješe, odbačen od ljudi, čovjek boli, vičan patnjama, od kog svatko lice otklanja, prezren bješe, odvrgnut. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  A on je naše bolesti ponio, naše je boli na se uzeo, dok smo mi držali da ga Bog bije i ponižava. </p>
<p id="v5"><sup><small>5</small></sup>  Za naše grijehe probodoše njega, za opačine naše njega satriješe. Na njega pade kazna - radi našeg mira, njegove nas rane iscijeliše. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Poput ovaca svi smo lutali i svaki svojim putem je hodio. A Jahve je svalio na nj bezakonje nas sviju. </p>
<p id="v7"><sup><small>7</small></sup>  Zlostavljahu ga, a on puštaše, i nije otvorio usta svojih. K'o jagnje na klanje odvedoše ga; k'o ovca, nijema pred onima što je strižu, nije otvorio usta svojih. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Silom ga se i sudom riješiše; tko se brine za njegovu sudbinu? Da, iz zemlje živih ukloniše njega, za grijehe naroda njegova nasmrt ga izbiše. </p>
<p id="v9"><sup><small>9</small></sup>  Ukop mu odrediše među zločincima, a grob njegov bi s bogatima, premda nije počinio nepravde nit' su mu usta laži izustila. </p>
<p id="v10"><sup><small>10</small></sup>  Al' se Jahvi svidje da ga pritisne bolima. Žrtvuje li život svoj za naknadnicu, vidjet će potomstvo, produžit' sebi dane i Jahvina će se volja po njemu ispuniti. </p>
<p id="v11"><sup><small>11</small></sup>  Zbog patnje duše svoje vidjet će svjetlost i nasititi se spoznajom njezinom. Sluga moj pravedni opravdat će mnoge i krivicu njihovu na sebe uzeti. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Zato ću mu mnoštvo dati u baštinu i s mogućnicima plijen će dijeliti, jer sam se ponudio na smrt i među zlikovce bio ubrojen, da grijehe mnogih ponese na sebi i da se zauzme za zločince. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/52">
          <span class="mdi mdi-arrow-left-drop-circle"></span><span class="pl-2">Izaija - Poglavlje 52</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/54">
          <span class="pr-2">Izaija - Poglavlje 54</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 53:1 <i>Tko vjeruje Gospodinu objavljenom</i>: <a href="/hr/The_Urantia_Book/174#p5_3">KU 174:5.3</a>. </li>
  <li id="fn2"><a href="#cite2">↑</a> 53:3 <i>Ne čovjek tuge</i>: <a href="/hr/The_Urantia_Book/100#p7_13">KU 100:7.13</a>.  <i>Čovjek tuge, poznavao je tugu</i>: <a href="/hr/The_Urantia_Book/129#p4_4">KU 129:4.4</a>.  <i>Isus nije „čovjek boli“</i>: <a href="/hr/The_Urantia_Book/181#p1_8">KU 181:1.8</a>.  <i>Isus nije čovjek žalosti</i>: <a href="/hr/The_Urantia_Book/159#p3_10">KU 159:3.10</a>. </li>
  <li id="fn3"><a href="#cite3">↑</a> 53:5 <i>U našim nevoljama on je pogođen</i>: <a href="/hr/The_Urantia_Book/2#p5_3">KU 2:5.3</a>. </li>
  <li id="fn4"><a href="#cite4">↑</a> 53:7 <i>Isus šuti na putu</i>: <a href="/hr/The_Urantia_Book/183#p5_5">KU 183:5.5</a>. </li>
  <li id="fn5"><a href="#cite5">↑</a> 53:7-9 <i>Stvoritelj poznaje vremenite nevolje</i>: <a href="/hr/The_Urantia_Book/188#p5_12">KU 188:5.12</a>. </li>
  <li id="fn6"><a href="#cite6">↑</a> 53:11 <i># 1 Sluga Gospodnji</i>: <a href="/hr/The_Urantia_Book/136#p1_1">KU 136:1.1</a>. </li>
</ol>
</div>
