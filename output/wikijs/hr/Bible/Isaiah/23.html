<!--
title: "Izaija - Poglavlje 23"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/22">
          <span class="mdi mdi-arrow-left-drop-circle"></span><span class="pl-2">Izaija - Poglavlje 22</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/24">
          <span class="pr-2">Izaija - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proroštvo o Tiru. Kukajte, lađe taršiške, jer vaša je tvrđa razorena! Javljeno im je dok se iz kitimske vraćahu zemlje. </p>
<p id="v2"><sup><small>2</small></sup>  Umuknite, stanovnici primorja, trgovci sidonski, kojih su glasnici brodili morem po vodi velikoj. </p>
<p id="v3"><sup><small>3</small></sup>  Sjetva Nila, žetva Rijeke, bijaše njegovo bogatstvo. On bijaše sajmište narodima. </p>
<p id="v4"><sup><small>4</small></sup>  Stidi se, Sidone, jer more govori: "Ne hvataju me trudovi niti rađam, ne odgajam momaka nit' podižem djevojaka." </p>
<p id="v5"><sup><small>5</small></sup>  Uzdrhtat će Egipćani kad o Tiru vijest čuju. </p>
<p id="v6"><sup><small>6</small></sup>  Otplovite u Taršiš, kukajte, stanovnici primorja. </p>
<p id="v7"><sup><small>7</small></sup>  Je li to vaš grad veseli što postoji od davnih davnina i noge ga daleko nosile da se ondje naseli? </p>
<p id="v8"><sup><small>8</small></sup>  Tko li je to odlučio protiv Tira okrunjenog, kojeg trgovci bijahu knezovi a prekupci odličnici zemlje? </p>
<p id="v9"><sup><small>9</small></sup>  Jahve nad Vojskama odluči tako da osramoti ponosnu slavu, da ponizi sve odličnike zemlje. </p>
<p id="v10"><sup><small>10</small></sup>  Obrađuj zemlju, kćeri taršiška, tvoje luke više nema! </p>
<p id="v11"><sup><small>11</small></sup>  Ruku svoju Gospod diže na more i kraljevstvima zadrma. Zapovjedi Jahve da se razore tvrđave kanaanske. </p>
<p id="v12"><sup><small>12</small></sup>  Rekao je: "Nećeš više klikovati, okaljana djevice, kćeri sidonska!" Ustani i idi u Kitim; ni ondje nećeš imati mira. </p>
<p id="v13"><sup><small>13</small></sup>  Evo zemlje kitimske ... podižu se kule opsadne, razaraju utvrde, sve je ruševina. </p>
<p id="v14"><sup><small>14</small></sup>  Kukajte, brodovi taršiški, razorena je vaša tvrđava! </p>
<p id="v15"><sup><small>15</small></sup>  Dogodit će se, u onaj dan, da će Tir biti zaboravljen  sedamdeset godina, kao dani jednoga kralja. A poslije sedamdeset  godina Tiru će biti kao bludnici iz pjesme: </p>
<p id="v16"><sup><small>16</small></sup>  "Uzmi citaru i skići se gradom, bludnice zaboravljena! Sviraj lijepo, pjevaj mnogo, da te se spomenu!" </p>
<p id="v17"><sup><small>17</small></sup>  Poslije sedamdeset godina pohodit će Jahve Tir. I grad  će opet dobivati svoju plaću bludničku. Podavat će se bludu sa  svim kraljevstvima svijeta na licu zemlje. </p>
<p id="v18"><sup><small>18</small></sup>  Ali će njegova  dobit i plaća biti posvećena Jahvi; neće se zgrtati ni čuvati, nego će njegova dobit biti za one koji prebivaju pred Jahvom  da imaju hrane do sita i doličnu odjeću. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/22">
          <span class="mdi mdi-arrow-left-drop-circle"></span><span class="pl-2">Izaija - Poglavlje 22</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/24">
          <span class="pr-2">Izaija - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
