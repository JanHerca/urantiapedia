<!--
title: "Izaija - Poglavlje 32"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/31">
          <span class="mdi mdi-arrow-left-drop-circle"></span><span class="pl-2">Izaija - Poglavlje 31</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/33">
          <span class="pr-2">Izaija - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Evo po pravdi kralj kraljuje, po pravici vladaju knezovi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  svaki je kao zavjetrina, utočište od nevremena, kao u sušnoj zemlji potoci, kao sjena u žednoj pustari. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Oči vidovitih neće više biti slijepe, uši onih što čuju slušat će pozorno; </p>
<p id="v4"><sup><small>4</small></sup>  srce nerazumnih shvaćat će mudrost, mucavci će govorit' okretno i razgovijetno; </p>
<p id="v5"><sup><small>5</small></sup>  pokvarenjaka neće više zvati plemenitim, varalicu neće više držat' odličnikom. </p>
<p id="v6"><sup><small>6</small></sup>  Jer, pokvarenjak govori ludosti i srce mu bezakonje snuje, da počini zlodjela, da o Jahvi oholo govori; da gladnoga ostavi prazna želuca, da žednome napitak uskrati. </p>
<p id="v7"><sup><small>7</small></sup>  U varalice pakosno je oružje; on spletke samo kuje, da lažima upropasti uboge, pa i kad nevoljnik pravo dokazuje. </p>
<p id="v8"><sup><small>8</small></sup>  U plemenita nakane su plemenite i plemenito on djeluje. </p>
<p id="v9"><sup><small>9</small></sup>  Ustajte, žene nehajne, slušajte moj glas; kćeri lakoumne, čujte mi besjedu. </p>
<p id="v10"><sup><small>10</small></sup>  Za godinu i nekoliko dana drhtat ćete, lakoumnice, jer jematve neće biti, plodovi se neće brati. </p>
<p id="v11"><sup><small>11</small></sup>  Dršćite, nehajnice, strepite, lakoumnice, svucite se, obnažite, oko bedara kostrijet opašite! </p>
<p id="v12"><sup><small>12</small></sup>  Bijte se u prsa zbog ljupkih polja, plodnih vinograda; </p>
<p id="v13"><sup><small>13</small></sup>  zbog njiva naroda mojega što rađaju trnjem i dračem; zbog svih kuća veselih, grada razigranog. </p>
<p id="v14"><sup><small>14</small></sup>  Jer, napuštena bit će palača, opustjet će bučni grad; Ofel i kula postat će brlog dovijeka - bit će radost divljim magarcima, paša stadima, </p>
<p id="v15"><sup><small>15</small></sup>  dok se na nas ne izlije duh iz visina. Tad će pustinja postat' voćnjak, a voćnjak se u šumu pretvorit'. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  U pustinji će se nastaniti pravo, i pravda će prebivati u voćnjaku. </p>
<p id="v17"><sup><small>17</small></sup>  Mir će biti djelo pravde, a plod pravednosti - trajan pokoj i uzdanje. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Narod će moj prebivati u nastambama pouzdanim, u bezbrižnim počivalištima. </p>
<p id="v19"><sup><small>19</small></sup>  A šuma će biti oborena, grad će biti snižen. </p>
<p id="v20"><sup><small>20</small></sup>  Blago vama: sijat ćete kraj svih voda, puštajući vola i magarca da slobodno idu! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/31">
          <span class="mdi mdi-arrow-left-drop-circle"></span><span class="pl-2">Izaija - Poglavlje 31</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/33">
          <span class="pr-2">Izaija - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 32:1 <i>Izaija je rekao Kralj-izbavitelj</i>: <a href="/hr/The_Urantia_Book/97#p8_3">KU 97:8.3</a>. </li>
  <li id="fn2"><a href="#cite2">↑</a> 32:2 <i>Sjena velike stijene</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn3"><a href="#cite3">↑</a> 32:15-17 <i>Kad se izlije Duh, mir</i>: <a href="/hr/The_Urantia_Book/142#p5_4">KU 142:5.4</a>. </li>
  <li id="fn4"><a href="#cite4">↑</a> 32:17 <i>Duboko uvjerenje</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn5"><a href="#cite5">↑</a> 32:17-18 <i>Vjerom postići mir</i>: <a href="/hr/The_Urantia_Book/131#p10_6">KU 131:10.6</a>. </li>
</ol>
</div>
