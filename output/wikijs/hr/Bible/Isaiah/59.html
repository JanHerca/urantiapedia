<!--
title: "Izaija - Poglavlje 59"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/58">
          <span class="mdi mdi-arrow-left-drop-circle"></span><span class="pl-2">Izaija - Poglavlje 58</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/60">
          <span class="pr-2">Izaija - Poglavlje 60</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ne, nije ruka Jahvina prekratka da spasi, niti mu je uho otvrdlo da ne bi čuo, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  nego su opačine vaše jaz otvorile između vas i Boga vašega. Vaši su grijesi lice njegovo zastrli, i on vas više ne sluša. </p>
<p id="v3"><sup><small>3</small></sup>  Jer ruke su vaše u krvi ogrezle, a vaši prsti u zločinima. Usne vam izgovaraju laž, a jezik podlost mrmlja. </p>
<p id="v4"><sup><small>4</small></sup>  Nitko s pravom tužbu ne podiže, niti koga sude po istini. U ništavilo se uzdaju, laž kazuju, začinju zloću, a rađaju bezakonje. </p>
<p id="v5"><sup><small>5</small></sup>  Legu jaja gujina, tkaju mrežu paukovu; pojede li tko njihovo jaje, umire, razbije li ga, iz njega ljutica izlazi. </p>
<p id="v6"><sup><small>6</small></sup>  Njihovim tkanjem nemoguće se odjenuti, ne možeš se pokriti njihovom rukotvorinom. Rukotvorine su njihove djela zločinačka, rukama svojim čine nasilje. </p>
<p id="v7"><sup><small>7</small></sup>  Noge njihove u zlo hitaju i brze su da krv nevinu proliju. Misli su im misli zločinačke, pustoš i propast na njinim su putima. </p>
<p id="v8"><sup><small>8</small></sup>  Put mira oni ne poznaju, na stazama njihovim nema pravice. Iskrivili su svoje putove, tko njima kreće mira ne poznaje. </p>
<p id="v9"><sup><small>9</small></sup>  Stog' se pravo od nas udaljilo, zato pravda ne dopire do nas. Nadasmo se svjetlosti, a ono tama; i vidjelu, a ono u tmini hodimo. </p>
<p id="v10"><sup><small>10</small></sup>  Pipamo kao slijepci duž zida, tapkamo kao bez očiju. Spotičemo se u podne k'o u sumraku, sasvim zdravi, kao da smo mrtvi. </p>
<p id="v11"><sup><small>11</small></sup>  Svi mumljamo kao medvjedi i gučemo tužno kao golubovi. Očekivasmo Sud, a njega nema, i spasenje - od nas je daleko. </p>
<p id="v12"><sup><small>12</small></sup>  Jer mnogo je naših opačina pred tobom i grijesi naši protiv nas svjedoče. Doista, prijestupi su naši pred nama, mi znademo svoju krivicu; </p>
<p id="v13"><sup><small>13</small></sup>  pobunili smo se i zanijekali Jahvu, odmetnuli se od Boga svojega, govorili podlo, odmetnički, mrmljali u srcu riječi lažljive. </p>
<p id="v14"><sup><small>14</small></sup>  Tako je potisnuto pravo, i pravda mora stajati daleko. Jer na trgu posrnu istina i poštenju nema više pristupa. </p>
<p id="v15"><sup><small>15</small></sup>  Vjernosti je ponestalo, a tko izbjegava zlo, bude opljačkan. Jahve vidje, i ne bi mu milo što nema pravice. </p>
<p id="v16"><sup><small>16</small></sup>  Vidje da nema čovjeka, začudi se što nema posrednika. Tad mu pomože njegova mišica i njegova ga pravda poduprije. </p>
<p id="v17"><sup><small>17</small></sup>  Pravednost je obukao k'o oklop, stavio na glavu kacigu spasenja. Osvetom se odjenuo k'o haljom, ogrnu se revnošću kao plaštem. </p>
<p id="v18"><sup><small>18</small></sup>  Vratit će svakome po njegovim djelima: gnjev svojim protivnicima, odmazdu dušmanima. </p>
<p id="v19"><sup><small>19</small></sup>  Sa zapada vidjet će ime Jahvino i Slavu njegovu s istoka sunčanog. Jer doći će kao uska rijeka koju goni dah Jahvin. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Ali doći će Otkupitelj Sionu, i onima od sinova Jakovljevih koji se obrate od svog otpadništva, riječ je Jahvina. </p>
<p id="v21"><sup><small>21</small></sup>  "A ovo je moj Savez s njima," govori Jahve. "Duh moj  koji je na tebi i riječi moje koje stavih u tvoja usta neće izići  iz usta tvojih ni usta tvojega potomstva, ni iz usta potomstva  tvojih potomaka, od sada pa dovijeka," veli Jahve. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/58">
          <span class="mdi mdi-arrow-left-drop-circle"></span><span class="pl-2">Izaija - Poglavlje 58</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/60">
          <span class="pr-2">Izaija - Poglavlje 60</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 59:1 <i>Gospodnja ruka nije skraćena</i>: <a href="/hr/The_Urantia_Book/97#p7_9">KU 97:7.9</a>. </li>
  <li id="fn2"><a href="#cite2">↑</a> 59:19 <i>Dio 2: Duh brani od napada</i>: <a href="/hr/The_Urantia_Book/97#p7_12">KU 97:7.12</a>. </li>
  <li id="fn3"><a href="#cite3">↑</a> 59:21 <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>.  <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>. </li>
</ol>
</div>
