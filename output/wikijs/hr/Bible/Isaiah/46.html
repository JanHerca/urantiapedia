<!--
title: "Izaija - Poglavlje 46"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/45">
          <span class="mdi mdi-arrow-left-drop-circle"></span><span class="pl-2">Izaija - Poglavlje 45</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/47">
          <span class="pr-2">Izaija - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pade Bel! Sruši se Nebo! Prte svoje kipove na životinje i stoku, nose ih kao breme, teret što zamara. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Padaju, ruše se svi zajedno, ne mogu spasiti one što ih nose, nego i sami u ropstvo odlaze. </p>
<p id="v3"><sup><small>3</small></sup>  "Slušajte me, kućo Jakovljeva, i svi koji ostadoste od kuće Izraelove! Ja sam vas ponio tek što se rodiste, i nosio vas od krila materina. </p>
<p id="v4"><sup><small>4</small></sup>  Do starosti vaše ja ću ostat' isti, do vaših sjedina podupirat ću vas. To sam činio; nosit ću vas i dalje, pomagati vas, izbavljati. </p>
<p id="v5"><sup><small>5</small></sup>  S kime biste me usporedili i izjednačili, s kime prispodobili: komu da sam sličan? </p>
<p id="v6"><sup><small>6</small></sup>  Vade zlato iz kese i tezuljom mjere srebro, pa naimlju zlatara da od njeg boga načini te pred njim padaju ničice i klanjaju se. </p>
<p id="v7"><sup><small>7</small></sup>  Dižu ga na rame i nose ga, onda ga stavljaju na njegovo mjesto; on stoji i ne miče se s njega. Prizivaju li ga, on ne odgovara i nikog ne spasava od nevolje njegove. </p>
<p id="v8"><sup><small>8</small></sup>  Sjetite se toga i budite ljudi, uzmite to k srcu, otpadnici, </p>
<p id="v9"><sup><small>9</small></sup>  sjetite se prošlosti pradavne: ja sam Bog i nema drugoga; Bog, nitko mi sličan nije! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Onaj sam koji od početka svršetak otkriva i unaprijed javlja što još se nije zbilo! Ja kažem: Odluka će se moja ispuniti, izvršit ću sve što mi je po volji. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  S istoka zovem grabljivicu, iz daleke zemlje zovem čovjeka svog nauma. Rekao sam - ispunit ću, naumio sam - izvršit ću. </p>
<p id="v12"><sup><small>12</small></sup>  Slušajte me, vi koji gubite srčanost i koji ste daleko od pobjede. </p>
<p id="v13"><sup><small>13</small></sup>  Primičem svoju pobjedu, nije više daleko, spasenje moje zakasniti neće. Na Sion ću spas staviti, u Izraela svoju slavu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/45">
          <span class="mdi mdi-arrow-left-drop-circle"></span><span class="pl-2">Izaija - Poglavlje 45</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/47">
          <span class="pr-2">Izaija - Poglavlje 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 46:1 <i>Sukobljeni „bogovi“ Bel, Nabu</i>: <a href="/hr/The_Urantia_Book/95#p1_3">KU 95:1.3</a>. </li>
  <li id="fn2"><a href="#cite2">↑</a> 46:9-10 <i>Vidi kraj od početka</i>: <a href="/hr/The_Urantia_Book/2#p1_4">KU 2:1.4</a>. </li>
  <li id="fn3"><a href="#cite3">↑</a> 46:10 <i>Moj savjet će ostati</i>: <a href="/hr/The_Urantia_Book/2#p2_1">KU 2:2.1</a>.  <i>Proglašava kraj od početka</i>: <a href="/hr/The_Urantia_Book/2#p2_1">KU 2:2.1</a>. </li>
</ol>
</div>
