<!--
title: "Izaija - Poglavlje 19"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/18">
          <span class="mdi mdi-arrow-left-drop-circle"></span><span class="pl-2">Izaija - Poglavlje 18</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/20">
          <span class="pr-2">Izaija - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proroštvo o Egiptu. Gle, Jahve sjedi na brzu oblaku, u Egipat dolazi. Dršću pred njim idoli egipatski, u njedrima premire srce Egipćana. </p>
<p id="v2"><sup><small>2</small></sup>  Podbost ću Egipćane protiv Egipćana, i brat će se s bratom svojim boriti, drug s drugom, grad s gradom, a kraljevstvo s kraljevstvom. </p>
<p id="v3"><sup><small>3</small></sup>  Egiptu se pamet muti, ja sprečavam njegove naume; oni traže idole i vrače, opsjenare i gatare. </p>
<p id="v4"><sup><small>4</small></sup>  Egipćane ja predajem u ruke gospodaru okrutnu, kralj silovit njima će vladati - riječ je Jahve nad Vojskama. </p>
<p id="v5"><sup><small>5</small></sup>  Nestat će vode iz mora, presahnut će i presušiti Rijeka, </p>
<p id="v6"><sup><small>6</small></sup>  zaudarat će prokopi, spast će rukavci Rijeke egipatske i presušiti. Uvenut će trska i sita, </p>
<p id="v7"><sup><small>7</small></sup>  sva zelen pokraj Nila; usahnut će na Nilu svi usjevi, propast će, raspršit' se, iščeznuti. </p>
<p id="v8"><sup><small>8</small></sup>  Tužit će ribari, kukat će svi što u Nil udicu bacaju; jadikovat će oni što u vodi mrežu razapinju. </p>
<p id="v9"><sup><small>9</small></sup>  Postidjet će se lanari, grebenari i tkači bijela tkanja. </p>
<p id="v10"><sup><small>10</small></sup>  Snuždit će se tkalci, rastužiti radnici. </p>
<p id="v11"><sup><small>11</small></sup>  Pravi su luđaci knezovi soanski, mudri savjetnici faraonovi glupo svjetuju; kako se usuđujete reći faraonu: "Učenik sam mudraca, učenik drevnih kraljeva?" </p>
<p id="v12"><sup><small>12</small></sup>  TÓa gdje su tvoji mudraci? Nek' ti dojave i obznane što je Jahve nad Vojskama nakanio s Egiptom. </p>
<p id="v13"><sup><small>13</small></sup>  Ludi su knezovi taniški, prevareni knezovi memfiški, oni zavode Egipat, glavare njegovih plemena. </p>
<p id="v14"><sup><small>14</small></sup>  U njih je ulio Jahve duh vrtoglavi te zavode Egipat u svakom mu činu da tetura k'o pijanac kada bljuje. </p>
<p id="v15"><sup><small>15</small></sup>  U Egiptu više ne može uspjeti ništa od onog što čine glava i rep, palma i sita. </p>
<p id="v16"><sup><small>16</small></sup>  U onaj će dan Egipćani postati kao žene, drhtat će i  strepiti od zamaha ruke Jahve nad Vojskama kojom će zamahnuti  na njih. </p>
<p id="v17"><sup><small>17</small></sup>  Zemlja će Judina biti na užas Egiptu; kad god je  se sjeti, strah će ga obuzeti zbog onoga što je Jahve nad Vojskama  protiv njega naumio. </p>
<p id="v18"><sup><small>18</small></sup>  U onaj će se dan u zemlji egipatskoj  pet gradova što govore kanaanskim jezikom zakleti Jahvi nad Vojskama;  jedan će se od njih zvati Ir Hahres. </p>
<p id="v19"><sup><small>19</small></sup>  U onaj će dan biti žrtvenik  Jahvin usred zemlje egipatske i stup posvećen Jahvi blizu granice  njegove. </p>
<p id="v20"><sup><small>20</small></sup>  To će Jahvi nad Vojskama biti znak i svjedočanstvo  u egipatskoj zemlji. Kad zazovu Jahvu protiv tlačitelja, on će  im poslati spasitelja i vođu da ih izbavi. </p>
<p id="v21"><sup><small>21</small></sup>  I objavit će se  Jahve Egipćanima, i u onaj će dan Egipćani spoznati Jahvu; služit  će mu žrtvama i prinosima, zavjetovat će se i izvršavati zavjete. </p>
<p id="v22"><sup><small>22</small></sup>  Jahve će teško udariti Egipćane, ali će ih iscijeliti; obratit  će se oni Jahvi i on će ih uslišiti i iscijeliti. </p>
<p id="v23"><sup><small>23</small></sup>  U onaj  će dan ići cesta od Egipta do Asirije. Asirci će dolaziti u Egipat, a Egipćani u Asiriju. Egipat i Asirija služit će Jahvi. </p>
<p id="v24"><sup><small>24</small></sup>  U onaj će dan Izrael, treći s Egiptom i Asirijom, biti  blagoslovljen usred zemlje. </p>
<p id="v25"><sup><small>25</small></sup>  Jahve nad Vojskama blagoslovit  će ga: "Nek' je blagoslovljen", reći će, "moj narod egipatski, djelo mojih ruku Asirija i baština moja Izrael." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/18">
          <span class="mdi mdi-arrow-left-drop-circle"></span><span class="pl-2">Izaija - Poglavlje 18</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/20">
          <span class="pr-2">Izaija - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
