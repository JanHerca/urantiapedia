<!--
title: "Izaija - Poglavlje 2"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/1">
          <span class="mdi mdi-arrow-left-drop-circle"></span><span class="pl-2">Izaija - Poglavlje 1</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/3">
          <span class="pr-2">Izaija - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viđenje Izaije, sina Amosova, o Judeji i Jeruzalemu: </p>
<p id="v2"><sup><small>2</small></sup>  Dogodit će se na kraju dana: Gora Doma Jahvina bit će postavljena vrh svih gora, uzvišena iznad svih bregova. K njoj će se stjecati svi narodi, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  nagrnut će mnoga plemena i reći: "Hajde, uziđimo na Goru Jahvinu, pođimo u Dom Boga Jakovljeva! On će nas naučiti svojim putovima, hodit ćemo stazama njegovim. Jer će iz Siona Zakon doći, iz Jeruzalema riječ Jahvina." <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  On će biti sudac narodima, mnogim će sudit' plemenima, koji će mačeve prekovati u plugove, a koplja u srpove. Neće više narod dizat' mača protiv naroda nit' se više učit' ratovanju. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Hajde, dome Jakovljev, u Jahvinoj hodimo svjetlosti! </p>
<p id="v6"><sup><small>6</small></sup>  Da, ti si svoj odbacio narod, dom Jakovljev, jer je pun vračeva s istoka i gatara kao Filistejci, bratime se s tuđincima. </p>
<p id="v7"><sup><small>7</small></sup>  Zemlja mu je puna srebra i zlata i blagu mu kraja nema; zemlja mu je puna konja, kolima mu broja nema. </p>
<p id="v8"><sup><small>8</small></sup>  Zemlja mu je prepuna kumira i oni se klanjaju pred djelom ruku svojih, pred onim što njihovi načiniše prsti. </p>
<p id="v9"><sup><small>9</small></sup>  Smrtnik će se poviti, čovjek sniziti; ne praštaj im. </p>
<p id="v10"><sup><small>10</small></sup>  Uđi među pećine, skrij se u prašinu, pred užasom Jahvinim, pred sjajem veličanstva njegova, kad ustane da potrese zemlju. </p>
<p id="v11"><sup><small>11</small></sup>  Ohol pogled bit će skršen i bahatost ljudska ponižena. Jahve će se uzvisiti, on jedini - u dan onaj. </p>
<p id="v12"><sup><small>12</small></sup>  Da, bit će to dan Jahve nad Vojskama, protiv svih oholih i bahatih, protiv sviju što se uzvisiše, da ih obori; </p>
<p id="v13"><sup><small>13</small></sup>  protiv svih cedrova libanonskih i svih hrastova bašanskih; </p>
<p id="v14"><sup><small>14</small></sup>  protiv svih gora uznositih i svih bregova uzdignutih; </p>
<p id="v15"><sup><small>15</small></sup>  protiv svake visoke tvrđe i svih tvrdih zidina; </p>
<p id="v16"><sup><small>16</small></sup>  protiv sveg brodovlja taršiškog i svih brodova raskošnih. </p>
<p id="v17"><sup><small>17</small></sup>  Oholost ljudska skršit će se i bahatost ljudska poniziti. Jahve će se uzvisiti, on jedini - u dan onaj, </p>
<p id="v18"><sup><small>18</small></sup>  i kumiri će netragom nestati. </p>
<p id="v19"><sup><small>19</small></sup>  Uđite u rupe među pećinama i u spilje zemaljske pred užasom Jahvinim, pred sjajem veličanstva njegova, kad ustane da potrese zemlju. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  U dan onaj: bacit će svaki svoje srebro i zlatne kumire koje sebi načini da im se klanja, </p>
<p id="v21"><sup><small>21</small></sup>  kad uteče u šupljine pećina i u raspukline stijena pred užasom Jahvinim, pred sjajem veličanstva njegova, kad ustane da potrese zemlju. </p>
<p id="v22"><sup><small>22</small></sup>  Čuvajte se, dakle, čovjeka koji ima samo jedan dah u nosnicama: jer što vrijedi? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/1">
          <span class="mdi mdi-arrow-left-drop-circle"></span><span class="pl-2">Izaija - Poglavlje 1</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/3">
          <span class="pr-2">Izaija - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:2 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
  <li id="fn2"><a href="#cite2">↑</a> 2:2-4 <i>Židovski stavovi: nadnaravno podrijetlo</i>: <a href="/hr/The_Urantia_Book/170#p1_5">KU 170:1.5</a>. </li>
  <li id="fn3"><a href="#cite3">↑</a> 2:2-5 <i>Židovi su Boga smatrali kraljem nad svime</i>: <a href="/hr/The_Urantia_Book/141#p4_1">KU 141:4.1</a>. </li>
  <li id="fn4"><a href="#cite4">↑</a> 2:3 <i>Poučen duhom</i>: <a href="/hr/The_Urantia_Book/156#p5_2">KU 156:5.2</a>. </li>
  <li id="fn5"><a href="#cite5">↑</a> 2:4 <i>Narodi više ne uče ratovati</i>: <a href="/hr/The_Urantia_Book/159#p5_6">KU 159:5.6</a>. </li>
  <li id="fn6"><a href="#cite6">↑</a> 2:19-21 <i>Sjajan u veličanstvu, slavi</i>: <a href="/hr/The_Urantia_Book/2#p1_2">KU 2:1.2</a>. </li>
</ol>
</div>
