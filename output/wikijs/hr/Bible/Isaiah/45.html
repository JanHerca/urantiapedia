<!--
title: "Izaija - Poglavlje 45"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/44">
          <span class="mdi mdi-arrow-left-drop-circle"></span><span class="pl-2">Izaija - Poglavlje 44</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/46">
          <span class="pr-2">Izaija - Poglavlje 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako govori Jahve o Kiru, pomazaniku svome: "Primih ga za desnicu da pred njim oborim narode i raspašem bokove kraljevima, da rastvorim pred njim vratnice, da mu nijedna vrata ne budu zatvorena. </p>
<p id="v2"><sup><small>2</small></sup>  Ja ću hoditi pred tobom da poravnam uzvisine, da razbijem mjedene vratnice, da slomim željezne prijevornice. </p>
<p id="v3"><sup><small>3</small></sup>  Dajem ti tajna blaga i skrivena bogatstva, da bi spoznao da sam ja Jahve koji te zovem po imenu, Bog Izraelov. </p>
<p id="v4"><sup><small>4</small></sup>  Radi sluge svog Jakova i Izraela, svog izabranika, po imenu ja te pozvah, imenovah te premda me znao nisi. </p>
<p id="v5"><sup><small>5</small></sup>  Ja sam Jahve i nema drugoga; osim mene Boga nema. Iako me ne poznaš, naoružah te: <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  nek' se znade od istoka do zapada da izvan mene sve je ništavilo." Ja sam Jahve i nema drugoga; </p>
<p id="v7"><sup><small>7</small></sup>  ja tvorim svjetlost i stvaram tamu. Ja stvaram sreću i dovodim nesreću, ja, Jahve, činim sve to. </p>
<p id="v8"><sup><small>8</small></sup>  Rosite, nebesa, odozgo, i oblaci, daždite pravednošću. Neka se rastvori zemlja da procvjeta spasenje, da proklija izbavljenje! Ja, Jahve, stvaram sve. </p>
<p id="v9"><sup><small>9</small></sup>  Jao onome tko raspravlja s tvorcem svojim, a sud je među glinenim sudovima! Kaže li glina lončaru: "Što radiš?" ili djelo njegovo: "Kljast si!" </p>
<p id="v10"><sup><small>10</small></sup>  Jao onom koji kaže ocu: "Što si rodio?" Ili ženi: "Što si na svijet dala?" </p>
<p id="v11"><sup><small>11</small></sup>  Ovako govori Jahve, Svetac Izraelov, njegov tvorac: "Zar je vaše da me o mojoj djeci pitate i da mi nad djelom ruku mojih zapovijedate? </p>
<p id="v12"><sup><small>12</small></sup>  Ja sam načinio zemlju i čovjeka na njoj stvorio; svojim sam rukama razapeo nebesa i zapovijedam svim vojskama njihovim. <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ja sam ga podigao da pobijedi i poravnao sam mu sve putove. On će obnoviti moj Grad i sužnje moje vratiti bez otkupnine i naknade." Tako kaže Jahve nad Vojskama. </p>
<p id="v14"><sup><small>14</small></sup>  Ovako govori Jahve: "Ratari Egipta i trgovci Kuša, i Sebejci, ljudi rasta visoka, prijeći će tebi i tvoji će biti; za tobom će ići okovani, tebi će se klanjati i molit će ti se: 'Jedino je kod tebe Bog, nema drugoga; ništavni su bogovi.'" </p>
<p id="v15"><sup><small>15</small></sup>  Doista ti si Bog skriveni, Bog Izraelov, Spasitelj. </p>
<p id="v16"><sup><small>16</small></sup>  Postidjet će se i poniknut će svi zajedno, otići će u ruglu oni koji prave kipove. </p>
<p id="v17"><sup><small>17</small></sup>  A Jahve će vječnim spasenjem spasit' Izraela. Nećete se postidjeti i nećete poniknuti dovijeka. </p>
<p id="v18"><sup><small>18</small></sup>  Da, ovako govori Jahve, nebesa Stvoritelj - on je Bog - koji je oblikovao i sazdao zemlju, koji ju je učvrstio i nije je stvorio pustu, već ju je uobličio za obitavanje: "Ja sam Jahve i nema drugoga. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Nisam govorio u tajnosti, u zakutku mračne zemlje. Nisam rekao potomstvu Jakovljevu: 'Tražite me u pustoši.' Ja, Jahve, govorim pravo i naviještam čestito." </p>
<p id="v20"><sup><small>20</small></sup>  "Saberite se i dođite, pristupite zajedno, svi preživjeli od naroda! Neznalice puke oni su što nose kip izrađen od drveta i mole boga koji ih spasit' ne može. </p>
<p id="v21"><sup><small>21</small></sup>  Objavite, iznesite svoje dokaze, svjetujte se zajedno: tko je to od davnine navijestio i od tada prorekao? Nisam li ja, Jahve? Nema drugoga boga do mene; Boga pravednog i Spasitelja osim mene nema. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Obratite se k meni da se spasite, svi krajevi zemlje, jer ja sam Bog i nema drugoga! </p>
<p id="v23"><sup><small>23</small></sup>  Sobom se samim kunem, iz mojih usta izlazi istina, riječ neopoziva, da će se preda mnom prignuti svako koljeno, mnome će se svaki jezik zaklinjati </p>
<p id="v24"><sup><small>24</small></sup>  govoreći: 'Jedino je u Jahvi pobjeda i snaga!'" K njemu će doći, postiđeni, svi što na nj su bjesnjeli. <sup id="cite9"><a href="#fn9">[9]</a></sup></p>
<p id="v25"><sup><small>25</small></sup>  U Jahvi će pobijediti i proslavit se sve potomstvo Izraelovo! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/44">
          <span class="mdi mdi-arrow-left-drop-circle"></span><span class="pl-2">Izaija - Poglavlje 44</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/46">
          <span class="pr-2">Izaija - Poglavlje 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 45:12,18 <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Michaelovo stvaranje</i>: <a href="/hr/The_Urantia_Book/57#p3_8">KU 57:3.8</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Sinovi Stvoritelji stvaraju</i>: <a href="/hr/The_Urantia_Book/21#p2_1">KU 21:2.1</a>.  <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Sinovi Stvoritelji</i>: <a href="/hr/The_Urantia_Book/21#p0_1">KU 21:0.1</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog je stvorio nebo i zemlju</i>: <a href="/hr/The_Urantia_Book/131#p2_2">KU 131:2.2</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn2"><a href="#cite2">↑</a> 45:5-6,21 <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>. </li>
  <li id="fn3"><a href="#cite3">↑</a> 45:5-6.21 <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>. </li>
  <li id="fn4"><a href="#cite4">↑</a> 45:12 <i>Stvaranje čovječanstva</i>: <a href="/hr/The_Urantia_Book/74#p0_1">KU 74:0.1</a>.  <i>Dio 1: Stvorio sam zemlju, čovječe</i>: <a href="/hr/The_Urantia_Book/97#p7_6">KU 97:7.6</a>. </li>
  <li id="fn5"><a href="#cite5">↑</a> 45:12-18 <i>Bog kao Stvoritelj neba i zemlje</i>: <a href="/hr/The_Urantia_Book/0#p2_9">KU 0:2.9</a>. </li>
  <li id="fn6"><a href="#cite6">↑</a> 45:18 <i>Dio 2: Stvoreno ne uzalud</i>: <a href="/hr/The_Urantia_Book/97#p7_6">KU 97:7.6</a>.  <i>Stvorena zemlja da bude naseljena</i>: <a href="/hr/The_Urantia_Book/1#p0_2">KU 1:0.2</a>.  <i>Stvoritelj govori</i>: <a href="/hr/The_Urantia_Book/131#p2_9">KU 131:2.9</a>. </li>
  <li id="fn7"><a href="#cite7">↑</a> 45:21 <i>Nema Boga osim mene, samo jedan Bog</i>: <a href="/hr/The_Urantia_Book/97#p7_6">KU 97:7.6</a>.  <i>Jedan Bog, nema nikoga osim Njega</i>: <a href="/hr/The_Urantia_Book/131#p2_2">KU 131:2.2</a>. </li>
  <li id="fn8"><a href="#cite8">↑</a> 45:21-22 <i>Nema drugog spasitelja</i>: <a href="/hr/The_Urantia_Book/131#p2_9">KU 131:2.9</a>. </li>
  <li id="fn9"><a href="#cite9">↑</a> 45:24 <i>U Gospodinu imam pravednost</i>: <a href="/hr/The_Urantia_Book/150#p5_2">KU 150:5.2</a>. </li>
</ol>
</div>
