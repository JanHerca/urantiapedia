<!--
title: "Izaija - Poglavlje 38"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/37">
          <span class="mdi mdi-arrow-left-drop-circle"></span><span class="pl-2">Izaija - Poglavlje 37</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/39">
          <span class="pr-2">Izaija - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U ono se vrijeme Ezekija razbolje nasmrt. Prorok Izaija, sin  Amosov, dođe mu i reče: "Ovako veli Jahve: 'Uredi kuću svoju, jer ćeš umrijeti, nećeš ozdraviti.'" </p>
<p id="v2"><sup><small>2</small></sup>  Ezekija se okrenu zidu  i ovako se pomoli Jahvi: </p>
<p id="v3"><sup><small>3</small></sup>  "Ah, Jahve, sjeti se da sam pred  tobom hodio vjerno i poštena srca i učinio što je dobro u tvojim  očima." I Ezekija briznu u gorak plač. </p>
<p id="v4"><sup><small>4</small></sup>  Tada dođe riječ Jahvina Izaiji: </p>
<p id="v5"><sup><small>5</small></sup>  "Idi i reci Ezekiji:  Ovako kaže Jahve, Bog oca tvoga Davida: 'Uslišao sam tvoju molitvu, vidio tvoje suze. Izliječit ću te; za tri dana uzići ćeš u Dom  Jahvin. Dodat ću tvome vijeku petnaest godina. </p>
<p id="v6"><sup><small>6</small></sup>  Izbavit ću  tebe i ovaj grad iz ruku asirskoga kralja. Jest, zakrilit ću  ovaj grad!'" </p>
<p id="v7"><sup><small>7</small></sup>  Izaija odgovori: "Evo ti znaka od Jahve da će učiniti što  je rekao: </p>
<p id="v8"><sup><small>8</small></sup>  sjenu koja je sišla po stupnjevima Ahazova sunčanika  vratit ću za deset stupnjeva natrag." I vrati se sunce deset  stupnjeva natrag po stupnjevima po kojima bijaše već sišlo. </p>
<p id="v9"><sup><small>9</small></sup>  Pjesan Ezekije, kralja judejskoga, kada se razbolio pa  ozdravio od svoje bolesti: </p>
<p id="v10"><sup><small>10</small></sup>  "Govorio sam: U podne dana svojih ja moram otići. Na vratima Podzemlja mjesto mi je dano za ostatak mojih ljeta. </p>
<p id="v11"><sup><small>11</small></sup>  Govorio sam: Vidjet više neću Jahve na zemlji živih, vidjet više neću nikoga od stanovnika ovog svijeta. </p>
<p id="v12"><sup><small>12</small></sup>  Stan je moj razvrgnut, bačen daleko, kao šator pastirski; poput tkalca moj si život namotao da bi me otkinuo od osnove. Od jutra do noći skončat ćeš me, </p>
<p id="v13"><sup><small>13</small></sup>  vičem sve do jutra; kao što lav mrska kosti moje, od jutra do noći skončat ćeš me. </p>
<p id="v14"><sup><small>14</small></sup>  Poput laste ja pijučem, zapomažem kao golubica, uzgor mi se okreću oči, zauzmi se, jamči za me. </p>
<p id="v15"><sup><small>15</small></sup>  Kako ću mu govoriti i što ću mu reći? TÓa on je koji djeluje. Slavit ću te sva ljeta svoja, premda s gorčinom u duši. </p>
<p id="v16"><sup><small>16</small></sup>  Gospodine, za tebe živjet će srce moje i živjet će moj duh. Ti ćeš me izliječiti i vratiti mi život, </p>
<p id="v17"><sup><small>17</small></sup>  bolest će mi se pretvorit' u zdravlje. Ti si spasio dušu moju od jame uništenja, za leđa si bacio sve moje grijehe. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Jer Podzemlje ne slavi te, ne hvali te Smrt; oni koji padnu u rupu u tvoju se vjernost više ne uzdaju. </p>
<p id="v19"><sup><small>19</small></sup>  Živi, živi, jedino on te slavi kao ja danas. Otac naučava sinovima tvoju vjernost. </p>
<p id="v20"><sup><small>20</small></sup>  U pomoć mi, Jahve priteci, i mi ćemo pjevati uz harfe sve dane svojega života pred Hramom Jahvinim." </p>
<p id="v21"><sup><small>21</small></sup>  Izaija naloži: "Donesite oblog od smokava, privijte mu  ga na čir i on će ozdraviti." </p>
<p id="v22"><sup><small>22</small></sup>  Ezekija upita: "Po kojem ću  znaku prepoznati da ću uzići u Dom Jahvin?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/37">
          <span class="mdi mdi-arrow-left-drop-circle"></span><span class="pl-2">Izaija - Poglavlje 37</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/39">
          <span class="pr-2">Izaija - Poglavlje 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 38:17 <i>Promijenjeno u zakon ljubavi</i>: <a href="/hr/The_Urantia_Book/142#p3_22">KU 142:3.22</a>. </li>
</ol>
</div>
