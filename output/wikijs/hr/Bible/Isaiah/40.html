<!--
title: "Izaija - Poglavlje 40"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/39">
          <span class="mdi mdi-arrow-left-drop-circle"></span><span class="pl-2">Izaija - Poglavlje 39</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/41">
          <span class="pr-2">Izaija - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Tješite, tješite moj narod, govori Bog vaš. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Govorite srcu Jeruzalema, vičite mu da mu se ropstvo okonča, da mu je krivnja okajana, jer iz Jahvine ruke primi dvostruko za sve grijehe svoje." </p>
<p id="v3"><sup><small>3</small></sup>  Glas viče: "Pripravite Jahvi put kroz pustinju. Poravnajte u stepi stazu Bogu našemu. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Nek' se povisi svaka dolina, nek' se spusti svaka gora i brežuljak. Što je neravno, nek' se poravna, strmine nek' postanu ravni. </p>
<p id="v5"><sup><small>5</small></sup>  Otkrit će se tada Slava Jahvina i svako će je tijelo vidjeti, jer Jahvina su usta govorila." </p>
<p id="v6"><sup><small>6</small></sup>  Glas nalaže: "Viči!" Odgovorih: "Što da vičem?" - "Svako je tijelo k'o trava, k'o cvijet poljski sva mu dražest. </p>
<p id="v7"><sup><small>7</small></sup>  Sahne trava, vene cvijet, kad dah Jahvin preko njih prođe. Doista, narod je trava. </p>
<p id="v8"><sup><small>8</small></sup>  Sahne trava, vene cvijet, ali riječ Boga našeg ostaje dovijeka." </p>
<p id="v9"><sup><small>9</small></sup>  Na visoku se uspni goru, glasniče radosne vijesti, Sione! Podigni snažno svoj glas, glasniče radosne vijesti, Jeruzaleme! Podigni ga, ne boj se, reci judejskim gradovima: "Evo Boga vašega!" </p>
<p id="v10"><sup><small>10</small></sup>  Gle, Gospod Jahve dolazi u moći, mišicom svojom vlada! Evo s njim naplata njegova, a ispred njega njegova nagrada. </p>
<p id="v11"><sup><small>11</small></sup>  Kao pastir pase stado svoje, u ruke uzima jaganjce, nosi ih u svome naručju i brižljivo njeguje dojilice. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Tko je šakom izmjerio more i nebesa premjerio pedljem? Tko je mjericom izmjerio zemlju i planine na mjerila, a tezuljom bregove? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Tko je pokrenuo duh Jahvin, koji ga je uputio savjetnik? </p>
<p id="v14"><sup><small>14</small></sup>  S kim se on posvjetova, tko je njemu mudrost ulio, naučio ga putovima pravde? Tko li ga je naučio znanju, pokazao mu put k umnosti? </p>
<p id="v15"><sup><small>15</small></sup>  Gle, narodi su kao kap iz vjedra, vrijede kao prah na tezulji. Otoci, gle, lebde poput truna! <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Libanon je malen za lomaču, a zvijeri njegovih nema dosta za paljenicu. </p>
<p id="v17"><sup><small>17</small></sup>  Svi narodi k'o ništa su pred njim, ništavilo su njemu i praznina. </p>
<p id="v18"><sup><small>18</small></sup>  S kime ćete prispodobit' Boga? I s kakvim ga likom usporedit'? <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Ljevač lijeva idol, zlatar ga pozlaćuje i lijeva od srebra lančiće. </p>
<p id="v20"><sup><small>20</small></sup>  Siromah za prinos bira drvo koje ne trune; i vješta traži umjetnika. da mu načini kip nepomičan. </p>
<p id="v21"><sup><small>21</small></sup>  Zar ne znate? Zar niste čuli? Nije li vam odiskona otkriveno? Zar niste shvatili tko zasnova zemlju? </p>
<p id="v22"><sup><small>22</small></sup>  On stoluje vrh kruga zemaljskoga kom su stanovnici poput skakavaca. Kao zastor nebesa je razastro, kao šator za stan razapeo. <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  On obraća u ništa knezove, uništava suce zemaljske. </p>
<p id="v24"><sup><small>24</small></sup>  Tek što su zasađeni, tek što su posijani, tek što im stabljika u zemlju korijen pruži, on puhne na njih i oni posahnu, vihor ih k'o pljevu raznese. </p>
<p id="v25"><sup><small>25</small></sup>  "S kime ćete mene prispodobit', tko mi je ravan?" - kaže Svetac. </p>
<p id="v26"><sup><small>26</small></sup>  Podignite oči i gledajte: tko je to stvorio? Onaj koji na broj izvodi vojsku njihovu i koji ih sve zove po imenu. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v27"><sup><small>27</small></sup>  Zašto kažeš, Jakove, i ti, Izraele, govoriš: "Moj put sakriven je Jahvi, Bogu mom izmiče moja pravica?" </p>
<p id="v28"><sup><small>28</small></sup>  Zar ne znaš? Zar nisi čuo? Jahve je Bog vječni, krajeva zemaljskih stvoritelj. On se ne umara, ne sustaje, i um je njegov neizmjerljiv. <sup id="cite12"><a href="#fn12">[12]</a></sup></p>
<p id="v29"><sup><small>29</small></sup>  Umornome snagu vraća, jača nemoćnoga. <sup id="cite13"><a href="#fn13">[13]</a></sup></p>
<p id="v30"><sup><small>30</small></sup>  Mladići se more i malakšu, iznemogli, momci posrću. </p>
<p id="v31"><sup><small>31</small></sup>  Al' onima što se u Jahvu uzdaju snaga se obnavlja, krila im rastu kao orlovima, trče i ne sustaju, hode i ne more se. <sup id="cite14"><a href="#fn14">[14]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/39">
          <span class="mdi mdi-arrow-left-drop-circle"></span><span class="pl-2">Izaija - Poglavlje 39</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/41">
          <span class="pr-2">Izaija - Poglavlje 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 40:1 <i>Utješi potlačene</i>: <a href="/hr/The_Urantia_Book/140#p9_2">KU 140:9.2</a>. </li>
  <li id="fn2"><a href="#cite2">↑</a> 40:3-5 <i>Ivanov odgovor</i>: <a href="/hr/The_Urantia_Book/135#p6_6">KU 135:6.6</a>. </li>
  <li id="fn3"><a href="#cite3">↑</a> 40:11 <i>Pasi stado kao pravi pastir</i>: <a href="/hr/The_Urantia_Book/190#p5_4">KU 190:5.4</a>.  <i>1. dio: Pasi stado kao pastir</i>: <a href="/hr/The_Urantia_Book/97#p7_8">KU 97:7.8</a>. </li>
  <li id="fn4"><a href="#cite4">↑</a> 40:12 <i>Držite u udubljenju ruke</i>: <a href="/hr/The_Urantia_Book/7#p1_1">KU 7:1.1</a>. </li>
  <li id="fn5"><a href="#cite5">↑</a> 40:12a <i>Dio 1: Mjeri vode šakom</i>: <a href="/hr/The_Urantia_Book/1#p5_3">KU 1:5.3</a>. </li>
  <li id="fn6"><a href="#cite6">↑</a> 40:15 <i>Gle, osvaja otoke</i>: <a href="/hr/The_Urantia_Book/97#p7_5">KU 97:7.5</a>. </li>
  <li id="fn7"><a href="#cite7">↑</a> 40:18,22,26,29 <i>Čitanje Svetog pisma: S kim ćete dakle Boga usporediti?</i>: <a href="/hr/The_Urantia_Book/126#p4_6">KU 126:4.6</a>. </li>
  <li id="fn8"><a href="#cite8">↑</a> 40:22 <i>Dio 2: Sjedi na krugu zemaljskom</i>: <a href="/hr/The_Urantia_Book/1#p5_3">KU 1:5.3</a>. </li>
  <li id="fn9"><a href="#cite9">↑</a> 40:26 <i>Broj i naziv zvijezda</i>: <a href="/hr/The_Urantia_Book/3#p3_1">KU 3:3.1</a>.  <i>Podignite oči...</i>: <a href="/hr/The_Urantia_Book/1#p5_3">KU 1:5.3</a>. </li>
  <li id="fn10"><a href="#cite10">↑</a> 40:26,28 <i>Bog je stvorio zemlju</i>: <a href="/hr/The_Urantia_Book/131#p2_2">KU 131:2.2</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog kao Stvoritelj zemlje</i>: <a href="/hr/The_Urantia_Book/0#p2_9">KU 0:2.9</a>. </li>
  <li id="fn11"><a href="#cite11">↑</a> 40:26-28 <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>. </li>
  <li id="fn12"><a href="#cite12">↑</a> 40:28 <i>Primoralni um</i>: <a href="/hr/The_Urantia_Book/2#p1_2">KU 2:1.2</a>.  <i>Vječni Bog</i>: <a href="/hr/The_Urantia_Book/1#p1_6">KU 1:1.6</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>. </li>
  <li id="fn13"><a href="#cite13">↑</a> 40:29 <i>On daje moć nesvjestici</i>: <a href="/hr/The_Urantia_Book/148#p5_5">KU 148:5.5</a>.  <i>Dio 2: On daje moć klonuti</i>: <a href="/hr/The_Urantia_Book/97#p7_8">KU 97:7.8</a>. </li>
  <li id="fn14"><a href="#cite14">↑</a> 40:31 <i>Čekaj Boga, obnovi snagu</i>: <a href="/hr/The_Urantia_Book/131#p2_6">KU 131:2.6</a>.  <i>Dio 3: Koji čekaju Gospodina</i>: <a href="/hr/The_Urantia_Book/97#p7_8">KU 97:7.8</a>. </li>
</ol>
</div>
