<!--
title: "Izaija - Poglavlje 28"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/27">
          <span class="mdi mdi-arrow-left-drop-circle"></span><span class="pl-2">Izaija - Poglavlje 27</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/29">
          <span class="pr-2">Izaija - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško gizdavu vijencu pijanica Efrajimovih,  uvelu cvijetu blistava mu nakita - onima što uvrh plodnog dola leže vinom opijeni! </p>
<p id="v2"><sup><small>2</small></sup>  Evo, od Gospoda jaki i moćni, kao pljusak s tučom, kao vihor razorni, prolom oblaka i povodanj, i svom ih snagom na zemlju baca. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Bit će izgažen nogama gizdav vijenac pijanica Efrajimovih </p>
<p id="v4"><sup><small>4</small></sup>  i uveo cvijet blistava mu nakita uvrh plodnih dolina; bit će kao rana smokva prije ljeta: čim je tko spazi, odmah je ubere. </p>
<p id="v5"><sup><small>5</small></sup>  U onaj dan Jahve nad Vojskama postat će kruna slave i sjajan vijenac Ostatku svoga naroda - </p>
<p id="v6"><sup><small>6</small></sup>  duh pravde onome koji sjedi na stolici sudačkoj i srčanost onome koji odbija napad na vrata. </p>
<p id="v7"><sup><small>7</small></sup>  Oni posrću od vina, teturaju od žestoka pića: svećenici i proroci od žestoka pića posrću; omami ih vino; teturaju od žestoka pića, posrću u viđenjima, ljuljaju se sudeći. </p>
<p id="v8"><sup><small>8</small></sup>  Svi su stolovi puni gnusnih bljuvotina, nigdje čista mjesta nema! </p>
<p id="v9"><sup><small>9</small></sup>  "Koga on to uči mudrosti, koga on upućuje u objavu? Zar djecu odviknutu od mlijeka odbijenu od prsiju? </p>
<p id="v10"><sup><small>10</small></sup>  Sav la-sav, sav la-sav, kav la-kav, kav la-kav, zeer šam, zeer šam." </p>
<p id="v11"><sup><small>11</small></sup>  Da, mucavim usnama i na stranom jeziku govorit će se ovom narodu. </p>
<p id="v12"><sup><small>12</small></sup>  On im reče: "Evo počinka, dajte umornom da otpočine! Evo odmora!" Ali ne htjedoše poslušati. </p>
<p id="v13"><sup><small>13</small></sup>  Zato će im Jahve ovako govoriti: "Sav la-sav, sav la-sav, kav la-kav, kav la-kav, zeer šam, zeer šam", da hodeći padnu nauznak, da se razbiju, zapletu i uhvate. </p>
<p id="v14"><sup><small>14</small></sup>  Stoga čujte riječ Jahvinu, vi podsmjevači, vi što vladate narodom ovim koji je u Jeruzalemu. </p>
<p id="v15"><sup><small>15</small></sup>  Vi velite: "Sklopismo savez sa smrću i s Podzemljem učinismo sporazum. Kad prođe bič razorni, ne, neće nas dohvatiti, jer od laži načinismo sebi sklonište i od obmane skrovište." </p>
<p id="v16"><sup><small>16</small></sup>  Stog ovako govori Jahve Gospod: "Evo, postavljam na Sion kamen odabrani, dragocjen kamen ugaoni, temeljac. Onaj koji u nj vjeruje neće propasti. </p>
<p id="v17"><sup><small>17</small></sup>  I uzet ću pravo za mjeru, a pravdu za tezulju." I tuča će vam zastrti sklonište od laži, a voda otplaviti skrovište; <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  propast će savez vaš sa smrću, vaš sporazum s Podzemljem održat' se neće. Kada bič razorni prođe, satrt će vas; </p>
<p id="v19"><sup><small>19</small></sup>  kad god prođe, dohvatit će vas; prolazit će svako jutro, danju i noću. Samo će vas strah uputit u objavu. </p>
<p id="v20"><sup><small>20</small></sup>  Prekratka će bit' postelja da se čovjek pruži, preuzak pokrivač da se umota. </p>
<p id="v21"><sup><small>21</small></sup>  Da, kao na gori Perasimu, Jahve će ustati, kao u Dolini gibeonskoj, on će se razjariti, da izvrši djelo svoje, djelo čudnovato, da ispuni naum svoj, naum tajnoviti. </p>
<p id="v22"><sup><small>22</small></sup>  Podsmijevanja se okanite, da vas jače okovi ne stegnu; jer čuh da je od Gospoda, Jahve nad Vojskama, zemlji ovoj dosuđeno uništenje. </p>
<p id="v23"><sup><small>23</small></sup>  Poslušajte i čujte glas moj, prisluhnite pomno moju besjedu. </p>
<p id="v24"><sup><small>24</small></sup>  Ore li orač svakog dana, brazdi, brana njivu svoju? </p>
<p id="v25"><sup><small>25</small></sup>  A kad joj poravna površinu, ne sije li grahor, ne sipa li kumin? Pšenicu gdje treba, proso i ječam, i napokon raž po rubovima? </p>
<p id="v26"><sup><small>26</small></sup>  Bog ga njegov upućuje, on ga uči djelu pravom. </p>
<p id="v27"><sup><small>27</small></sup>  Ne mlati se grahor cijepom, nećeš točkom po kuminu, već se grahor štapom mlati, a kumin se prutom lupa. </p>
<p id="v28"><sup><small>28</small></sup>  A da li se žito tare? Ne, nećeš ga dovijeka mlatiti: po njem ćeš pognat kolski točak i konje, ali ga zdrobiti nećeš. </p>
<p id="v29"><sup><small>29</small></sup>  I to dolazi od Jahve nad Vojskama, savjetom divnog, mudrošću velikog. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/27">
          <span class="mdi mdi-arrow-left-drop-circle"></span><span class="pl-2">Izaija - Poglavlje 27</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/29">
          <span class="pr-2">Izaija - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 28:2 <i>Božje divljanje u olujama</i>: <a href="/hr/The_Urantia_Book/4#p5_3">KU 4:5.3</a>. </li>
  <li id="fn2"><a href="#cite2">↑</a> 28:17 <i>Presudu polažem do kraja</i>: <a href="/hr/The_Urantia_Book/97#p5_2">KU 97:5.2</a>. </li>
</ol>
</div>
