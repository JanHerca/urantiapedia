<!--
title: "Izaija - Poglavlje 52"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/51">
          <span class="mdi mdi-arrow-left-drop-circle"></span><span class="pl-2">Izaija - Poglavlje 51</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/53">
          <span class="pr-2">Izaija - Poglavlje 53</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Probudi se! Probudi se! Odjeni se snagom, Sione! Odjeni se najsjajnijim haljinama, Jeruzaleme, grade sveti, jer više neće k tebi ulaziti neobrezani i nečisti. </p>
<p id="v2"><sup><small>2</small></sup>  Otresi prah sa sebe, ustani, izgnani Jeruzaleme! Skini okov sa svog vrata, izgnana kćeri sionska." </p>
<p id="v3"><sup><small>3</small></sup>  Jest, ovako govori Jahve: "Bili ste prodani nizašto i  bit ćete otkupljeni bez novaca." </p>
<p id="v4"><sup><small>4</small></sup>  Jest, ovako govori Gospod  Jahve: "Moj je narod sišao nekoć u Egipat da se ondje nastani  kao stranac, potom ga Asirci nizašto potlačiše. </p>
<p id="v5"><sup><small>5</small></sup>  Ali sada,  čemu sam ja ovdje - riječ je Jahvina - kad je moj narod bio bez  razloga porobljen, a gospodari njegovi likuju - riječ je Jahvina  - i bez prestanka se danomice ime moje huli. </p>
<p id="v6"><sup><small>6</small></sup>  Zato će narod  moj poznati moje ime i shvatit će u onaj dan da sam ja koji govorim:  'Evo me!'" </p>
<p id="v7"><sup><small>7</small></sup>  Kako su ljupke po gorama noge glasonoše radosti koji oglašava mir, nosi sreću, i spasenje naviješta govoreć Sionu: "Bog tvoj kraljuje!" </p>
<p id="v8"><sup><small>8</small></sup>  Čuj, stražari ti glas podižu, zajedno svi kliču od radosti, jer na svoje oči vide gdje se na Sion vraća Jahve. </p>
<p id="v9"><sup><small>9</small></sup>  Radujte se, kličite, razvaline jeruzalemske, jer je Jahve utješio narod svoj i otkupio Jeruzalem. </p>
<p id="v10"><sup><small>10</small></sup>  Ogolio je Jahve svetu svoju mišicu pred očima svih naroda, da svi krajevi zemaljski vide spasenje Boga našega. </p>
<p id="v11"><sup><small>11</small></sup>  Odlazite, odlazite, iziđite odatle, ne dotičite ništa nečisto! Iziđite iz njegove sredine! Očistite se, vi koji nosite posude Jahvine! </p>
<p id="v12"><sup><small>12</small></sup>  Jer nećete izići u hitnji, niti ćete ići bježeći, jer će vam prethodnica biti Jahve, a zalaznica Bog Izraelov! </p>
<p id="v13"><sup><small>13</small></sup>  Gle, uspjet će Sluga moj, podignut će se, uzvisit' i proslaviti! </p>
<p id="v14"><sup><small>14</small></sup>  Kao što se mnogi užasnuše vidjevši ga - tako mu je lice bilo neljudski iznakaženo te obličjem više nije naličio na čovjeka - </p>
<p id="v15"><sup><small>15</small></sup>  tako će on mnoge zadiviti narode i kraljevi će pred njim usta stisnuti videć' ono o čemu im nitko nije govorio, shvaćajuć' ono o čemu nikad čuli nisu: </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/51">
          <span class="mdi mdi-arrow-left-drop-circle"></span><span class="pl-2">Izaija - Poglavlje 51</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/53">
          <span class="pr-2">Izaija - Poglavlje 53</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
