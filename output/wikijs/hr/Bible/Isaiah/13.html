<!--
title: "Izaija - Poglavlje 13"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/12">
          <span class="mdi mdi-arrow-left-drop-circle"></span><span class="pl-2">Izaija - Poglavlje 12</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/14">
          <span class="pr-2">Izaija - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proroštvo o Babilonu koje vidje Izaija, sin Amosov. </p>
<p id="v2"><sup><small>2</small></sup>  Na goletnu brdu dignite zastavu, vičite im iz sveg grla. Mašite rukom neka dođu na vrata kneževska. </p>
<p id="v3"><sup><small>3</small></sup>  Zapovijed dadoh svetim svojim ratnicima, gnjevu svom pozvah svoje junake koji slave veličanstvo moje. </p>
<p id="v4"><sup><small>4</small></sup>  Čuj! Žagor na gorama kao od silna naroda. Čuj! Buka kraljevstava, sakupljenih naroda. To Jahve nad Vojskama za boj vojsku pregleda. </p>
<p id="v5"><sup><small>5</small></sup>  Iz daleka kraja, s granica neba dolaze oni - Jahve i oruđa gnjeva njegova - da svu zemlju poharaju. </p>
<p id="v6"><sup><small>6</small></sup>  Kukajte, jer je blizu Jahvin dan, k'o pohara dolazi od Svemoćnog. </p>
<p id="v7"><sup><small>7</small></sup>  I sve ruke stog' malakšu ... Svako ljudsko srce klone, </p>
<p id="v8"><sup><small>8</small></sup>  strava ih je obrvala, trudovi boli već ih spopadaju i grče se k'o rodilja. U prepasti jedan drugog motre, lica su im poput plamena. </p>
<p id="v9"><sup><small>9</small></sup>  Dolazi nesmiljeni Jahvin dan - gnjev i jarost - da u pustoš zemlju prometne, da istrijebi iz nje grešnike. </p>
<p id="v10"><sup><small>10</small></sup>  Jer nebeske zvijezde a ni Štapci neće više sjati svjetlošću, pomrčat će sunce ishodeći i mjesec neće više svijetliti. </p>
<p id="v11"><sup><small>11</small></sup>  Kaznit ću svijet za zloću, bezbožnike za bezakonje, dokrajčit ću ponos oholih, poniziti nadutost silnika. </p>
<p id="v12"><sup><small>12</small></sup>  Rjeđi će biti čovjek neg' žeženo zlato, rjeđi samrtnik od zlata ofirskog. </p>
<p id="v13"><sup><small>13</small></sup>  Nebesa ću potresti, maknut će se zemlja s mjesta od srdžbe Jahve nad Vojskama u dan kad se izlije gnjev njegov. </p>
<p id="v14"><sup><small>14</small></sup>  I tada, kao gazela preplašena, kao ovce koje nitko ne prikuplja, svatko će se vratit' svom narodu, svatko će u zemlju svoju pobjeći. </p>
<p id="v15"><sup><small>15</small></sup>  Koga stignu, probost će ga: koga uhvate, mačem će sasjeći; </p>
<p id="v16"><sup><small>16</small></sup>  pred očima smrskat će im dojenčad, opljačkati kuće, silovati žene. </p>
<p id="v17"><sup><small>17</small></sup>  Gle, podižem na njih Medijce što ne cijene srebra i preziru zlato. </p>
<p id="v18"><sup><small>18</small></sup>  Svi će mladići biti pokošeni, sve djevojke zatrte. Na plod utrobe neće se smilovati, nad djecom im se oko neće sažaliti. </p>
<p id="v19"><sup><small>19</small></sup>  Babilon, ures kraljevstava, ures i ponos kaldejski, bit će k'o Sodoma i Gomora kad ih Bog zatrije. </p>
<p id="v20"><sup><small>20</small></sup>  Nikad se više neće naseliti, od koljena do koljena ostat će nenapučen. Arapin ondje neće dizati šatora, nit' će pastiri ondje počivati. </p>
<p id="v21"><sup><small>21</small></sup>  Počivat će ondje zvijeri pustinjske, sove će im napuniti kuće, nojevi će ondje stanovati, jarci plesati. </p>
<p id="v22"><sup><small>22</small></sup>  Hijene će zavijati iz njegovih palača, a čaglji iz raskošnih dvorova... Vrijeme se njegovo bliži, dani mu se neće produžiti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/12">
          <span class="mdi mdi-arrow-left-drop-circle"></span><span class="pl-2">Izaija - Poglavlje 12</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/14">
          <span class="pr-2">Izaija - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
