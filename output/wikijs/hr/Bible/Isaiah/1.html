<!--
title: "Izaija - Poglavlje 1"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/2">
          <span class="pr-2">Izaija - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viđenje Izaije, sina Amosova, koje je imao o Judeji i Jeruzalemu  u dane Uzije, Jotama, Ahaza i Ezekije, kraljeva judejskih. </p>
<p id="v2"><sup><small>2</small></sup>  Čujte, nebesa, poslušaj, zemljo, jer Jahve govori: "Sinove sam ti odgojio, podigao, al' se oni od mene odvrgoše. </p>
<p id="v3"><sup><small>3</small></sup>  Vo poznaje svog vlasnika, a magarac jasle gospodareve - Izrael ne poznaje, narod moj ne razumije." </p>
<p id="v4"><sup><small>4</small></sup>  Jao, grešna li naroda, puka u zlu ogrezla, roda zlikovačkog, pokvarenih sinova! Jahvu ostaviše, prezreše Sveca Izraelova, njemu su okrenuli leđa. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  TÓa gdje da vas još udarim, odmetnici tvrdokorni? Sva je glava bolna, srce iznemoglo; </p>
<p id="v6"><sup><small>6</small></sup>  od pete do glave nidje zdrava mjesta, već ozljede, modrice, otvorene rane, ni očišćene, ni povijene, ni uljem ublažene. </p>
<p id="v7"><sup><small>7</small></sup>  Zemlja vam opustje, gradove oganj popali, njive vam na oči haraju tuđinci - pustoš k'o kad propade Sodoma. </p>
<p id="v8"><sup><small>8</small></sup>  Kći sionska ostade kao koliba u vinogradu, kao pojata u polju krastavaca, kao grad opsjednut. </p>
<p id="v9"><sup><small>9</small></sup>  Da nam Jahve nad Vojskama ne ostavi Ostatak, bili bismo k'o Sodoma, Gomori slični. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Čujte riječ Jahvinu, glavari sodomski, poslušaj zakon Boga našega, narode gomorski! </p>
<p id="v11"><sup><small>11</small></sup>  "Što će mi mnoštvo žrtava vaših?" - govori Jahve. - "Sit sam ovnujskih paljenica i pretiline gojne teladi. I krv mi se ogadi bikova, janjaca i jaradi. </p>
<p id="v12"><sup><small>12</small></sup>  Kad mi lice vidjet' dolazite, tko od vas ište da gazite mojim predvorjima? </p>
<p id="v13"><sup><small>13</small></sup>  Prestanite mi nositi ništavne prinose, kad mi omrznu. Mlađaka, subote i sazive - ne podnosim zborovanja i opačine. </p>
<p id="v14"><sup><small>14</small></sup>  Mlađake i svetkovine vaše iz sve duše mrzim - teški su mi, podnijet' ih ne mogu! </p>
<p id="v15"><sup><small>15</small></sup>  Kad na molitvu ruke širite, je od vas oči odvraćam. Molitve samo množite, ja vas ne slušam. Ruke su vam u krvi ogrezle, </p>
<p id="v16"><sup><small>16</small></sup>  operite se, očistite. Uklonite mi s očiju djela opaka, prestanite zlo činiti! <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Učite se dobrim djelima: pravdi težite, ugnjetenom pritecite u pomoć, siroti pomozite do pravde, za udovu se zauzmite." </p>
<p id="v18"><sup><small>18</small></sup>  "Hajde, dakle, da se pravdamo," govori Jahve. "Budu l' vam grijesi kao grimiz, pobijeljet će poput snijega; kao purpur budu li crveni, postat će kao vuna. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Htjednete l' me poslušati, uživat ćete plodove zemaljske. </p>
<p id="v20"><sup><small>20</small></sup>  U buntovništvu ako ustrajete, proždrijet će vas mač." Tako usta Jahvina govorahu. </p>
<p id="v21"><sup><small>21</small></sup>  Kako li posta bludnicom tvrđa vjerna? Bješe puna pravičnosti, pravda u njoj stolovala, a sad - ubojice. </p>
<p id="v22"><sup><small>22</small></sup>  Srebro ti se u trosku obratilo, vino ti se razvodnjelo. </p>
<p id="v23"><sup><small>23</small></sup>  Knezovi se tvoji odmetnuli, s tatima se pobratili. Svi za mitom hlepe, za darovima lete. Siroti pravdu uskraćuju, udovička parnica ne stiže k njima. </p>
<p id="v24"><sup><small>24</small></sup>  Stog ovako govori Jahve, Gospod nad Vojskama, Junak Izraelov: "Ah, kad se iskalim na protivnicima i osvetim dušmanima! </p>
<p id="v25"><sup><small>25</small></sup>  Kada na te ruku pružim, da lužinom tvoju trosku očistim, da iz tebe uklonim olovo! </p>
<p id="v26"><sup><small>26</small></sup>  Da ti opet postavim suce kao negda, savjetnike kao u početku, pa da te zovu Gradom pravednim, Tvrđom vjernosti." </p>
<p id="v27"><sup><small>27</small></sup>  Sud pravedni otkupit će Sion, a pravda obraćenike njegove. </p>
<p id="v28"><sup><small>28</small></sup>  Otpadnici i grešnici skršit će se zajedno, a oni što Jahvu napuštaju poginut će. </p>
<p id="v29"><sup><small>29</small></sup>  Da, stidjet ćete se zbog hrastova što ih sad obožavate i crvenjet ćete zbog gajeva u kojima sad uživate. </p>
<p id="v30"><sup><small>30</small></sup>  Jer, bit ćete poput hrasta osušena lišća i poput gaja u kojem vode nema. </p>
<p id="v31"><sup><small>31</small></sup>  Junak će biti kučina, a iskra djelo njegovo, zajedno će izgorjeti, a nikoga da ugasi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/2">
          <span class="pr-2">Izaija - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:4 <i>Svetac Izraelov</i>: <a href="/hr/The_Urantia_Book/196#p0_2">KU 196:0.2</a>.  <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>.  <i>Sveti</i>: <a href="/hr/The_Urantia_Book/96#p1_9">KU 96:1.9</a>. </li>
  <li id="fn2"><a href="#cite2">↑</a> 1:9 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
  <li id="fn3"><a href="#cite3">↑</a> 1:16-17 <i>Čitanje Svetog pisma: Operite se, očistite se</i>: <a href="/hr/The_Urantia_Book/126#p4_4">KU 126:4.4</a>. </li>
  <li id="fn4"><a href="#cite4">↑</a> 1:18 <i>Dođite da zajedno raspravimo</i>: <a href="/hr/The_Urantia_Book/97#p5_2">KU 97:5.2</a>.  <i>Dođite da zajedno raspravimo</i>: <a href="/hr/The_Urantia_Book/131#p2_10">KU 131:2.10</a>. </li>
  <li id="fn5"><a href="#cite5">↑</a> 1:18-20 <i>Pravda, pravednost i milosrđe</i>: <a href="/hr/The_Urantia_Book/133#p4_7">KU 133:4.7</a>. </li>
</ol>
</div>
