<!--
title: "Izaija - Poglavlje 26"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Izaija - Poglavlje 25</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/27">
          <span class="pr-2">Izaija - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U onaj dan pjevat ću ovu pjesmu u zemlji Judinoj: "Tvrd grad mi imamo: za obranu nam On podiže zidove i predziđa. </p>
<p id="v2"><sup><small>2</small></sup>  Otvorite vrata! Nek' uđe narod pravedni koji čuva vjernost, </p>
<p id="v3"><sup><small>3</small></sup>  čiji je značaj čvrst, koji čuva mir jer se u te uzda. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Uzdajte se u Jahvu dovijeka, jer Jahve je Stijena vječna; <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  on obara one koji obitavahu visoko, razvaljuje tvrđu visoku, ruši u prah, sravnjuje sa zemljom, </p>
<p id="v6"><sup><small>6</small></sup>  te je gaze noge, noge ubogih i koraci nevoljnih." </p>
<p id="v7"><sup><small>7</small></sup>  Put je pravednikov prav, ti ravniš stazu pravednom. </p>
<p id="v8"><sup><small>8</small></sup>  Da, na stazi tvojih sudova željno te, Jahve, čekamo; ime tvoje i spomen tvoj duša nam žudi. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Dušom svojom žudim tebe noću i duhom svojim u sebi te tražim. Jer kad se na zemlji pojave tvoji sudovi, uče se pravdi stanovnici kruga zemaljskoga. </p>
<p id="v10"><sup><small>10</small></sup>  Ako se pomiluje opaki, on se ne uči pravednosti. U zemlji pravednosti on čini bezakonje i ne obazire se na veličanstvo Jahvino. </p>
<p id="v11"><sup><small>11</small></sup>  Jahve, ruka je tvoja podignuta, a oni je ne vide. Nek' vide i postide se, nek' ih proguta revnost za narod, nek' ih proždre oganj pripravljen dušmanima tvojim. </p>
<p id="v12"><sup><small>12</small></sup>  Jahve, ti mir nama daješ, jer ti si tvorac svih djela naših. </p>
<p id="v13"><sup><small>13</small></sup>  Jahve, Bože naš, gospodarili su nama osim tebe drugi gospodari, ali tebe jedinog, ime tvoje, častimo. </p>
<p id="v14"><sup><small>14</small></sup>  Mrtvi neće oživjeti, sjene neće uskrsnuti, jer ti si ih kaznio i uništio i zatro svaki spomen na njih! </p>
<p id="v15"><sup><small>15</small></sup>  Umnožio si narod, Jahve, umnožio si narod, proslavio se, proširio sve granice zemlje! </p>
<p id="v16"><sup><small>16</small></sup>  Jahve, tražili su te u nevolji; izlijevali tihu molitvu, kad ih je stigla tvoja kazna. </p>
<p id="v17"><sup><small>17</small></sup>  Kao što se trudna žena pred porođajem grči i viče u bolovima, takvi smo, Jahve, pred tobom. </p>
<p id="v18"><sup><small>18</small></sup>  Zatrudnjeli smo, u mukama smo kao da rađamo, nismo donijeli duha spasenja zemlji nit' se rodiše stanovnici svijeta. </p>
<p id="v19"><sup><small>19</small></sup>  Tvoji će mrtvi oživjeti, uskrsnut će tijela. Probudite se i kličite, stanovnici praha! Jer rosa je tvoja - rosa svjetlosti, i zemlja će sjene na svijet dati. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Hajde, narode moj, uđi u sobe i vrata za sobom zatvori. Sakrij se časkom dok jarost ne prođe. </p>
<p id="v21"><sup><small>21</small></sup>  Jer, gle, izići će Jahve iz svog prebivališta da stanovnike zemljine kazni što se o njeg' ogriješiše. Izbacit će zemlja svu krv što je na njoj prolivena i neće više kriti onih koji su na njoj poklani. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Izaija - Poglavlje 25</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/27">
          <span class="pr-2">Izaija - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 26:3 <i>Trajni mir</i>: <a href="/hr/The_Urantia_Book/5#p4_2">KU 5:4.2</a>.  <i>Savršeni mir</i>: <a href="/hr/The_Urantia_Book/155#p6_6">KU 155:6.6</a>.  <i>Savršeni mir</i>: <a href="/hr/The_Urantia_Book/100#p6_6">KU 100:6.6</a>. </li>
  <li id="fn2"><a href="#cite2">↑</a> 26:4 <i>Jahve, Bog sinajskih klanova</i>: <a href="/hr/The_Urantia_Book/142#p3_3">KU 142:3.3</a>.  <i>Jehova (Jahve)</i>: <a href="/hr/The_Urantia_Book/96#p1_10">KU 96:1.10</a>. </li>
  <li id="fn3"><a href="#cite3">↑</a> 26:8 <i>Želja duše</i>: <a href="/hr/The_Urantia_Book/74#p7_7">KU 74:7.7</a>. </li>
  <li id="fn4"><a href="#cite4">↑</a> 26:19 <i>Mnogi koji spavaju se probude</i>: <a href="/hr/The_Urantia_Book/49#p6_2">KU 49:6.2</a>. </li>
</ol>
</div>
