<!--
title: "Izaija - Poglavlje 16"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/15">
          <span class="mdi mdi-arrow-left-drop-circle"></span><span class="pl-2">Izaija - Poglavlje 15</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/17">
          <span class="pr-2">Izaija - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Šaljite jaganjce vladaru zemlje, od Stijene prema pustinji do gore Kćeri sionske. </p>
<p id="v2"><sup><small>2</small></sup>  Kao razbjegle ptice, kao raspršeno gnijezdo bit će kćeri moapske na arnonskim gazovima. </p>
<p id="v3"><sup><small>3</small></sup>  Daj nam savjet, stvori odluku! Sred podneva sjenu svoju kao noć razastri. Sakrij izagnane, ne izdaj bjegunca. </p>
<p id="v4"><sup><small>4</small></sup>  Daj da kod tebe borave prognanici moapski, budi im okriljem pred pustošnikom. Kad se skonča tlačitelj, kad nestane pustošnika, kad ugnjetač iščezne iz zemlje, </p>
<p id="v5"><sup><small>5</small></sup>  učvrstit će se prijesto u blagosti i na njemu će vjerno stolovati, u šatoru Davidovu, sudac koji pravo ište i pravdu čini. </p>
<p id="v6"><sup><small>6</small></sup>  Čuli smo za nadutost Moaba, nadutost preveliku, za ponos, oholost i uznositost; isprazno je njegovo hvastanje. </p>
<p id="v7"><sup><small>7</small></sup>  Zato kuka Moab, nad Moabom svi jauču, za kolačima grožđanim iz Kir Heresa jauču posve slomljeni. </p>
<p id="v8"><sup><small>8</small></sup>  Jer uvenuše nasadi hešbonski, trsje sibmansko, i lišće su mu pomlatili gospodari naroda. Sezaše do Jazera, zamicaše u pustinju; izdanci mu dosezahu sve do mora. </p>
<p id="v9"><sup><small>9</small></sup>  Zato plačem za trsjem sibmanskim kao što plače Jazer, suzama te ja zalijevam, Hešbone i Elealo! Nad plodovima tvojim, nad jematvom, krik se začu; </p>
<p id="v10"><sup><small>10</small></sup>  nestade iz voćnjaka veselja i radosti. U vinogradima ne pocikuje se, ne kliče se od radosti; ne mastÄi se vino u kaci, zamuknu podvikivanje. </p>
<p id="v11"><sup><small>11</small></sup>  Zato utroba moja za Moabom poput harfe dršće, a grudi mi za Kir Herešom. </p>
<p id="v12"><sup><small>12</small></sup>  Zaludu se pokazuje Moab, umara se na uzvišicama dolazeći u svetište da se moli: ništa postići neće. </p>
<p id="v13"><sup><small>13</small></sup>  Ovo je riječ koju nekoć reče Jahve protiv Moaba. </p>
<p id="v14"><sup><small>14</small></sup>  A  sada govori Jahve ovako: "Za tri godine, godine najamničke, slava  će Moabova, sa svim velikim mnoštvom njegovim, potamnjeti, a  što od nje ostane, bit će maleno, slabo i nemoćno." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/15">
          <span class="mdi mdi-arrow-left-drop-circle"></span><span class="pl-2">Izaija - Poglavlje 15</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/17">
          <span class="pr-2">Izaija - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
