<!--
title: "Izaija - Poglavlje 6"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/5">
          <span class="mdi mdi-arrow-left-drop-circle"></span><span class="pl-2">Izaija - Poglavlje 5</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/7">
          <span class="pr-2">Izaija - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  One godine kad umrije kralj Uzija, vidjeh Gospoda gdje sjedi  na prijestolju visoku i uzvišenu. Skuti njegova plašta ispunjahu  Svetište. </p>
<p id="v2"><sup><small>2</small></sup>  Iznad njega stajahu serafi; svaki je imao po šest  krila: dva krila da zakloni lice, dva da zakrije noge, a dvama  je krilima letio. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  I klicahu jedan drugome: "Svet! Svet! Svet Jahve nad Vojskama! Puna je sva zemlja Slave njegove!" </p>
<p id="v4"><sup><small>4</small></sup>  Od gromka glasa onih koji klicahu stresoše se dovraci  na pragovima, a Dom se napuni dimom. </p>
<p id="v5"><sup><small>5</small></sup>  Rekoh: "Jao meni, propadoh, jer čovjek sam nečistih usana, u narodu nečistih usana prebivam, a oči mi vidješe Kralja, Jahvu nad Vojskama!" </p>
<p id="v6"><sup><small>6</small></sup>  Jedan od serafa doletje k meni: u ruci mu žerava koju  uze kliještima sa žrtvenika; </p>
<p id="v7"><sup><small>7</small></sup>  dotače se njome mojih usta i  reče:  "Evo, usne je tvoje dotaklo, krivica ti je skinuta i grijeh oprošten." </p>
<p id="v8"><sup><small>8</small></sup>  Tad čuh glas Gospodnji: "Koga da pošaljem? I tko će nam poći?" Ja rekoh: "Evo me, mene pošalji!" <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  On odgovori: "Idi i reci tom narodu: 'Slušajte dobro, al' nećete razumjeti, gledajte dobro, al' nećete spoznati.' <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Otežaj salom srce tom narodu, ogluši mu uši, zaslijepi oči, da očima ne vidi, da ušima ne čuje i srcem da ne razumije kako bi se obratio i ozdravio." <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Ja rekoh: "Dokle, o Gospode?" On mi odgovori: "Dok gradovi ne opuste i ne ostanu bez žitelja, dok kuće ne budu bez ikoga živa, i zemlja ne postane pustoš, <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  dok Jahve daleko ne protjera ljude. Haranje veliko pogodit će zemlju, </p>
<p id="v13"><sup><small>13</small></sup>  i ostane li u njoj još desetina, i ona će biti zatrta poput duba kad ga do panja posijeku. Panj će njihov biti sveto sjeme." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/5">
          <span class="mdi mdi-arrow-left-drop-circle"></span><span class="pl-2">Izaija - Poglavlje 5</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/7">
          <span class="pr-2">Izaija - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:2 <i>Anđeoska krila</i>: <a href="/hr/The_Urantia_Book/39#p5_12">KU 39:5.12</a>. </li>
  <li id="fn2"><a href="#cite2">↑</a> 6:2,6 <i>Serafim</i>: <a href="/hr/The_Urantia_Book/38#p1_1">KU 38:1.1</a>. </li>
  <li id="fn3"><a href="#cite3">↑</a> 6:8 <i>Evo me, pošalji mene</i>: <a href="/hr/The_Urantia_Book/163#p4_10">KU 163:4.10</a>. </li>
  <li id="fn4"><a href="#cite4">↑</a> 6:9 <i>Vidjeti bez gledanja, itd.</i>: <a href="/hr/The_Urantia_Book/151#p1_4">KU 151:1.4</a>. </li>
  <li id="fn5"><a href="#cite5">↑</a> 6:10 <i>Namjerno slijep, otvrdnulog srca</i>: <a href="/hr/The_Urantia_Book/174#p5_3">KU 174:5.3</a>.  <i>Zatvorene oči i uši</i>: <a href="/hr/The_Urantia_Book/151#p1_4">KU 151:1.4</a>. </li>
  <li id="fn6"><a href="#cite6">↑</a> 6:11 <i>Dokle, Gospodine, dokle</i>: <a href="/hr/The_Urantia_Book/97#p8_3">KU 97:8.3</a>. </li>
</ol>
</div>
