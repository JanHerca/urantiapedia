<!--
title: "Izaija - Poglavlje 65"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Izaija - Poglavlje 64</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/66">
          <span class="pr-2">Izaija - Poglavlje 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potražiše me koji ne pitahu za me, nađoše me koji me ne tražahu; rekoh: "Evo me! Evo me!" narodu koji ne prizivaše ime moje. </p>
<p id="v2"><sup><small>2</small></sup>  Svagda sam pružao ruku narodu odmetničkom, koji hodi putem zlim, za mislima svojim, </p>
<p id="v3"><sup><small>3</small></sup>  narodu koji me bez prestanka u lice srdi: žrtvuju po vrtovima, kad prinose na opekama, </p>
<p id="v4"><sup><small>4</small></sup>  na grobovima stanuju i noće na skrovitim mjestima, jedu svinjetinu, meću u zdjele jela nečista. </p>
<p id="v5"><sup><small>5</small></sup>  I još govore: "Ukloni se! Ne prilazi mi da te ne posvetim." Oni su mi dim u nosu, oganj što gori povazdan. </p>
<p id="v6"><sup><small>6</small></sup>  Evo, sve je napisano preda mnom: neću ušutjet' dok im ne platim, dok im ne platim u njedra, </p>
<p id="v7"><sup><small>7</small></sup>  za bezakonja vaša i vaših otaca, sva zajedno - govori Jahve. Koji su prinosili kad na gorama i pogrđivali me na brežuljcima - izmjerit ću im u krilo plaću za djela prijašnja. </p>
<p id="v8"><sup><small>8</small></sup>  Ovako govori Jahve: "Kao što o soku u grozdu vele: 'Ne uništavajte ga, u njemu je blagoslov!' tako ću učiniti i ja radi slugu svojih, neću sve uništiti. </p>
<p id="v9"><sup><small>9</small></sup>  Izvest ću iz Jakova potomstvo, a iz Jude baštinika gora svojih; baštinit će ih odabranici moji, i moje će se sluge ondje naseliti. </p>
<p id="v10"><sup><small>10</small></sup>  Šaron će postati pašnjak ovcama, a nizina akorska počivalište govedima - narodu mojem koji mene traži. </p>
<p id="v11"><sup><small>11</small></sup>  A vi koji ste Jahvu ostavili, koji ste zaboravili Svetu goru moju, koji pripremate stol Gadu, koji Meniju naljev lijevate, </p>
<p id="v12"><sup><small>12</small></sup>  za mač sam vas odredio - past ćete ničice da vas kolju. Jer zvao sam vas, a vi se niste odazvali, govorio sam, a vi niste slušali, nego ste činili što je zlo u očima mojim, izabirali ste što mi nije po volji." </p>
<p id="v13"><sup><small>13</small></sup>  Stog ovako Jahve Gospod govori: "Evo, sluge će moje jesti, a vi ćete gladovati. Evo, sluge će moje piti, a vi ćete žeđati. Evo, sluge će se moje veseliti, a vi ćete se stidjeti. </p>
<p id="v14"><sup><small>14</small></sup>  Evo, sluge će se moje radovati od sreće u srcu, a vi ćete vikati od boli u srcu i kukati duše slomljene! </p>
<p id="v15"><sup><small>15</small></sup>  Ime ćete svoje ostaviti za kletvu mojim izabranicima: 'Tako te ubio Jahve!' A sluge svoje on će zvati drugim imenom. </p>
<p id="v16"><sup><small>16</small></sup>  Tko se u zemlji bude blagoslivljao, nek' se blagoslivlje Bogom vjernim. I tko se u zemlji bude kleo, nek' se kune Bogom vjernim. Jer prijašnje će nevolje biti zaboravljene, od očiju mojih bit će sakrivene. </p>
<p id="v17"><sup><small>17</small></sup>  Jer, evo, ja stvaram nova nebesa i novu zemlju. Prijašnje se više neće spominjati niti će vam na um dolaziti. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Veselite se i dovijeka kličite zbog onoga što ja stvaram; jer, evo, od Jeruzalema stvaram klicanje, od naroda njegova radost. </p>
<p id="v19"><sup><small>19</small></sup>  I klicat ću nad Jeruzalemom, radovat' se nad svojim narodom. U njemu više neće čuti ni plača ni vapaja. </p>
<p id="v20"><sup><small>20</small></sup>  U njemu više neće biti novorođenčeta koje živi malo dana ni starca koji ne bi godina svojih navršio: najmlađi će umrijet' kao stogodišnjak, a tko ne doživi stotinu godina prokletim će se smatrati. </p>
<p id="v21"><sup><small>21</small></sup>  Gradit će kuće i stanovat' u njima, saditi vinograde i uživati rod njihov. </p>
<p id="v22"><sup><small>22</small></sup>  Neće se više graditi da drugi stanuju ni saditi da drugi uživa: vijek naroda moga bit će k'o vijek drveta, izabranici moji dugo će uživati plodove ruku svojih. </p>
<p id="v23"><sup><small>23</small></sup>  Neće se zalud mučiti i neće rađati za smrt preranu, jer će oni s potomcima svojim biti rod blagoslovljenika Jahvinih. </p>
<p id="v24"><sup><small>24</small></sup>  Prije nego me zazovu, ja ću im se odazvat'; još će govoriti, a ja ću ih već uslišiti. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Vuk i jagnje zajedno će pasti, lav će jesti slamu k'o govedo; al' će se zmija prahom hraniti. Nitko neće činiti zla ni štete na svoj Svetoj gori mojoj" - govori Jahve. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Izaija - Poglavlje 64</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/66">
          <span class="pr-2">Izaija - Poglavlje 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 65:17 <i>Novo nebo i nova zemlja</i>: <a href="/hr/The_Urantia_Book/52#p7_11">KU 52:7.11</a>.  <i>Stare stvari postaju nove</i>: <a href="/hr/The_Urantia_Book/55#p6_4">KU 55:6.4</a>.  <i>Nova nebesa i nova zemlja</i>: <a href="/hr/The_Urantia_Book/176#p1_6">KU 176:1.6</a>.  <i>Novo nebo i nova zemlja</i>: <a href="/hr/The_Urantia_Book/135#p5_4">KU 135:5.4</a>. </li>
  <li id="fn2"><a href="#cite2">↑</a> 65:17-18 <i>Sveti hram izgrađen na zemlji</i>: <a href="/hr/The_Urantia_Book/55#p1_1">KU 55:1.1</a>. </li>
  <li id="fn3"><a href="#cite3">↑</a> 65:24 <i>Bog zna prije nego što pitaš</i>: <a href="/hr/The_Urantia_Book/140#p6_11">KU 140:6.11</a>.  <i>On zna svoje potrebe prije nego što zatraži</i>: <a href="/hr/The_Urantia_Book/3#p3_2">KU 3:3.2</a>. </li>
</ol>
</div>
