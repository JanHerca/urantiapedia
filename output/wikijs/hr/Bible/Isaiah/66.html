<!--
title: "Izaija - Poglavlje 66"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/65">
          <span class="mdi mdi-arrow-left-drop-circle"></span><span class="pl-2">Izaija - Poglavlje 65</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovako govori Jahve: "Nebesa su moje prijestolje, a zemlja podnožje nogama! Kakvu kuću da mi sagradite i gdje da bude mjesto mog prebivališta? <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  TÓa sve je moja ruka načinila i sve je moje" - riječ je Jahvina. "Ali na koga svoj pogled svraćam? Na siromaha i čovjeka duha ponizna koji od moje riječi dršće. </p>
<p id="v3"><sup><small>3</small></sup>  Ima ih koji kolju bika, ali i ljude ubijaju; žrtvuju ovcu, ali i psu vrat lome. Netko prinosi žrtvu, ali i krv svinjsku; prinose kad, ali časte i kipove. Kao što oni izabraše svoje putove i duši im se mile gnusobe njihove, </p>
<p id="v4"><sup><small>4</small></sup>  tako ću i ja izabrati za njih nevolje nesmiljene, pustit ću na njih ono čega se plaše. Jer zvao sam, a nitko se ne odazva, govorio sam, a nitko ne posluša, nego su činili što je zlo u očima mojim, izabrali ono što mi nije po volji." </p>
<p id="v5"><sup><small>5</small></sup>  Poslušajte riječ Jahvinu, vi koji od njegove riječi dršćete. "Govore braća vaša koja na vas mrze i odbacuju vas radi moga imena: 'Neka se proslavi Jahve, pa da radost vašu vidimo.' Ali oni će biti postiđeni." <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Čuj! Buka iz grada, glas iz Hrama! Glas je to Jahve koji uzvraća svojim neprijateljima. </p>
<p id="v7"><sup><small>7</small></sup>  Prije neg' bolove oćutje, eto je rodila. Prije neg' trudove osjeti, porodi dječaka. </p>
<p id="v8"><sup><small>8</small></sup>  Tko je takvo što čuo, tko je takvo što vidio? Može li se zemlja u jednom danu napučiti? Može li se narod odjednom roditi? A tek što je osjetila trudove, Sionka rodi sinove! </p>
<p id="v9"><sup><small>9</small></sup>  "Zar bih ja otvorio krilo materino a da ono ne rodi?" - govori Jahve. "Zar bih ja, koji dajem rađanje, zatvorio maternicu?" - kaže Bog tvoj. </p>
<p id="v10"><sup><small>10</small></sup>  Veselite se s Jeruzalemom, kličite zbog njega svi koji ga ljubite! Radujte se, radujte s njime svi koji ste nad njim tugovali! </p>
<p id="v11"><sup><small>11</small></sup>  Nadojite se i nasitite na dojkama utjehe njegove da se nasišete i nasladite na grudima krepčine njegove. </p>
<p id="v12"><sup><small>12</small></sup>  Jer ovako govori Jahve: "Evo, mir ću na njih kao rijeku svratiti i kao potok nabujali bogatstvo naroda. Dojenčad ću njegovu na rukama nositi i milovati na koljenima. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Kao što mati tješi sina, tako ću i ja vas utješiti - utješit ćete se u Jeruzalemu." </p>
<p id="v14"><sup><small>14</small></sup>  Kad to vidite, srce će vam se radovati i procvast će vam kosti k'o mlada trava. Očitovat će se ruka Jahvina na njegovim slugama i gnjev nad neprijateljima njegovim. </p>
<p id="v15"><sup><small>15</small></sup>  Jer, evo, dolazi Jahve s ognjem - bojna su mu kola poput vihora - da u jarosti gnjev svoj iskali i prijetnje svoje u ognju žarkome. </p>
<p id="v16"><sup><small>16</small></sup>  Da, sudit će Jahve ognjem i mačem svakom smrtniku: pobijenih Jahvinih mnoštvo će biti. </p>
<p id="v17"><sup><small>17</small></sup>  Oni koji se posvećuju i čiste u vrtovima iza onog jednog u sredini, koji jedu svinjetinu, nečisto i miševe - svi će zajedno izginuti, riječ je Jahvina. </p>
<p id="v18"><sup><small>18</small></sup>  Ja dobro poznajem njihova djela i namjere njihove. "Dolazim da saberem sve puke i jezike, i oni će doći i vidjeti  moju Slavu! </p>
<p id="v19"><sup><small>19</small></sup>  Postavit ću im znak i poslat ću preživjele od  njih k narodima u Taršiš, Put, Lud, Mošek, Roš, Tubal i Javan  - k dalekim otocima koji nisu čuli glasa o meni ni vidjeli moje  Slave - i oni će naviještati Slavu moju narodima. </p>
<p id="v20"><sup><small>20</small></sup>  I dovest  će svu vašu braću između svih naroda kao prinos Jahvi - na konjima, na bojnim kolima, nosilima, na mazgama i jednogrbim devama -  na Svetu goru svoju u Jeruzalemu" - govori Jahve - "kao što sinovi  Izraelovi prinose prinos u čistim posudama u Domu Jahvinu. </p>
<p id="v21"><sup><small>21</small></sup>  I  uzet ću sebi između njih svećenike, levite" - govori Jahve. </p>
<p id="v22"><sup><small>22</small></sup>  "Jer, kao što će nova nebesa i zemlja nova, koju ću stvoriti, trajati preda mnom" - riječ je Jahvina - "tako će vam ime i potomstvo trajati. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v23"><sup><small>23</small></sup>  Od mlađaka do mlađaka, od subote do subote, dolazit će svi ljudi da se poklone pred licem mojim" - govori Jahve. </p>
<p id="v24"><sup><small>24</small></sup>  Izlazeći, gledat ću trupla ljudi koji se od mene odmetnuše: crv njihov neće umrijeti i njihov se oganj neće ugasiti - bit će na gadost svim ljudima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/65">
          <span class="mdi mdi-arrow-left-drop-circle"></span><span class="pl-2">Izaija - Poglavlje 65</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 66:1 <i>Nebo je prijestolje, zemlja stolica</i>: <a href="/hr/The_Urantia_Book/97#p7_11">KU 97:7.11</a>. </li>
  <li id="fn2"><a href="#cite2">↑</a> 66:1-2 <i>Isus čita odabrane stihove</i>: <a href="/hr/The_Urantia_Book/137#p6_2">KU 137:6.2</a>. </li>
  <li id="fn3"><a href="#cite3">↑</a> 66:5-8 <i>Isus čita odabrane stihove</i>: <a href="/hr/The_Urantia_Book/137#p6_2">KU 137:6.2</a>. </li>
  <li id="fn4"><a href="#cite4">↑</a> 66:12-14 <i>Isus čita odabrane stihove</i>: <a href="/hr/The_Urantia_Book/137#p6_2">KU 137:6.2</a>. </li>
  <li id="fn5"><a href="#cite5">↑</a> 66:22 <i>Nova nebesa i nova zemlja</i>: <a href="/hr/The_Urantia_Book/176#p1_6">KU 176:1.6</a>.  <i>Novo nebo</i>: <a href="/hr/The_Urantia_Book/15#p7_1">KU 15:7.1</a>.  <i>Novo nebo i nova zemlja</i>: <a href="/hr/The_Urantia_Book/52#p7_11">KU 52:7.11</a>.  <i>Novo nebo i nova zemlja</i>: <a href="/hr/The_Urantia_Book/135#p5_4">KU 135:5.4</a>. </li>
  <li id="fn6"><a href="#cite6">↑</a> 66:22-23 <i>Svako će tijelo obožavati Boga</i>: <a href="/hr/The_Urantia_Book/52#p7_12">KU 52:7.12</a>. </li>
</ol>
</div>
