<!--
title: "Izaija - Poglavlje 29"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/28">
          <span class="mdi mdi-arrow-left-drop-circle"></span><span class="pl-2">Izaija - Poglavlje 28</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/30">
          <span class="pr-2">Izaija - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško Arielu! Arielu, gradu što ga opkoli David! Nek' se niže godina na godinu, nek' se izredaju blagdani, </p>
<p id="v2"><sup><small>2</small></sup>  pa ću pritisnuti Ariel i nastat će jauk i lelek. Za mene ćeš biti Ariel, </p>
<p id="v3"><sup><small>3</small></sup>  opkolit ću te kao David, rovovima okružiti, suprot tebi nasipe ću dići. </p>
<p id="v4"><sup><small>4</small></sup>  Oboren govorit ćeš sa zemlje, iz praha mucat' riječju prigušenom, glas će ti se iz zemlje dizat' kao pokojnikov, iz praha ćeš šaptati besjedu. </p>
<p id="v5"><sup><small>5</small></sup>  Kao sitna prašina bit će mnoštvo tvojih dušmana, kao pljeva razvijana - rulja silnika: i odjednom, u tren oka: </p>
<p id="v6"><sup><small>6</small></sup>  pohodit će te Jahve nad Vojskama grmljavinom, tutnjem, bukom velikom, vihorom, olujom i plamenim ognjem što proždire. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Bit će k'o san, utvara noćna: mnoštvo svih naroda što vojuje s Arielom i svih onih koji zavojštiše na nj i na utvrde njegove i koji ga odasvud pritijesniše. </p>
<p id="v8"><sup><small>8</small></sup>  Bit će kao kad gladan sanja da jede, a probudi se prazna želuca; i kao kad žedan sanja da pije, pa se, iznemogao, suha grla probudi. Tako će se dogoditi mnoštvu naroda koji vojuju protiv Gore sionske. </p>
<p id="v9"><sup><small>9</small></sup>  Stanite, skamenite se od čuda, oslijepite i obnevidite! Pijani su, ali ne od vina, posrću, ali ne od silna pića. </p>
<p id="v10"><sup><small>10</small></sup>  Jahve je izlio na vas duh obamrlosti, zatvorio je oči vaše - proroke, zastro glave vaše - vidioce. </p>
<p id="v11"><sup><small>11</small></sup>  Zato će vam svako viđenje biti kao riječi u zapečaćenoj  knjizi: dade li se kome tko zna čitati govoreći: "De, čitaj to!"  - on će odgovoriti: "Ne mogu jer je zapečaćena." </p>
<p id="v12"><sup><small>12</small></sup>  A dade li  se kome tko ne zna čitati govoreći: "Čitaj to!" - on će odvratiti:  "Ne znam čitati." </p>
<p id="v13"><sup><small>13</small></sup>  Jahve reče: "Jer mi narod ovaj samo ustima pristupa i samo me usnama časti, a srce mu je daleko od mene i njegovo štovanje naučena ljudska uredba, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  zato ću, evo, i dalje čudno postupati s ovim narodom - čudno i prečudno: i propast će mudrost njegovih mudraca, pomračit se umnost njegovih umnika." </p>
<p id="v15"><sup><small>15</small></sup>  Teško onima koji se od Jahve kriju da bi svoje sakrili namjere i koji u mraku djeluju i zbore: "Tko nas vidi i tko nas pozna?" </p>
<p id="v16"><sup><small>16</small></sup>  Kolike li naopakosti vaše! Cijeni li se glina kao lončar, pa da djelo rekne svome tvorcu: "NIje me on načinio"? Ili lonac da rekne lončaru: "On ne razumije ništa"? </p>
<p id="v17"><sup><small>17</small></sup>  Neće li se naskoro Libanon u voćnjak pretvoriti, a voćnjak izroditi u šumu? </p>
<p id="v18"><sup><small>18</small></sup>  I čut će u onaj dan gluhi riječi knjige; oslobođene mraka i tmine, oči će slijepih vidjeti. </p>
<p id="v19"><sup><small>19</small></sup>  A siromasi će se opet radovati u Jahvi, najbjedniji će klicat' Svecu Izraelovu, </p>
<p id="v20"><sup><small>20</small></sup>  jer neće više biti silnika, nestat će podsmjevača, istrijebit će se svi koji zlo snuju: </p>
<p id="v21"><sup><small>21</small></sup>  oni koji riječju druge okrivljuju, oni koji na vratima sucu postavljaju zamku i nizašto obaraju pravednika. </p>
<p id="v22"><sup><small>22</small></sup>  Zato ovako govori Jahve, Bog kuće Jakovljeve, koji otkupi Abrahama: "Neće se odsad više stidjeti Jakov i više mu neće lice blijedjeti, </p>
<p id="v23"><sup><small>23</small></sup>  jer kad vidi usred sebe djelo mojih ruku, svetit će ime moje." Svetit će Sveca Jakovljeva, bojat će se Boga Izraelova. </p>
<p id="v24"><sup><small>24</small></sup>  Zabludjeli duhom urazumit će se, a oni što mrmljaju primit će pouku. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/28">
          <span class="mdi mdi-arrow-left-drop-circle"></span><span class="pl-2">Izaija - Poglavlje 28</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/30">
          <span class="pr-2">Izaija - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 29:6 <i>Proždiruća vatra</i>: <a href="/hr/The_Urantia_Book/96#p4_5">KU 96:4.5</a>.  <i>Božje divljanje u olujama</i>: <a href="/hr/The_Urantia_Book/4#p5_3">KU 4:5.3</a>. </li>
  <li id="fn2"><a href="#cite2">↑</a> 29:13 <i>Čast usnama, a ne srcem</i>: <a href="/hr/The_Urantia_Book/153#p3_3">KU 153:3.3</a>. </li>
</ol>
</div>
