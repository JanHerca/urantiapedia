<!--
title: "Izaija - Poglavlje 44"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/43">
          <span class="mdi mdi-arrow-left-drop-circle"></span><span class="pl-2">Izaija - Poglavlje 43</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/45">
          <span class="pr-2">Izaija - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sad čuj, Jakove, slugo moj, Izraele, kog sam izabrao. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ovako kaže Jahve, koji te stvorio, koji te od utrobe sazdao i pomaže ti: "Ne boj se, Jakove, slugo moja, Ješurune, kog sam izabrao. </p>
<p id="v3"><sup><small>3</small></sup>  Jer na žednu ću zemlju vodu izliti i po tlu sušnome potoke. Izlit ću duh svoj na tvoje potomstvo i blagoslov na tvoja pokoljenja. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Rast će kao trava pokraj izvora, kao vrbe uz vode tekućice. </p>
<p id="v5"><sup><small>5</small></sup>  Jedan će reći: 'Ja sam Jahvin', drugi će se zvati imenom Jakovljevim. Treći će sebi na ruci napisati: 'Jahvin' i nazvat će se imenom Izraelovim." </p>
<p id="v6"><sup><small>6</small></sup>  Ovako govori kralj Izraelov i otkupitelj njegov, Jahve nad Vojskama: "Ja sam prvi i ja sam posljednji: osim mene Boga nema. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Tko je kao ja? Nek' ustane i govori, nek' navijesti i nek' mi razloži! Tko je od vječnosti otkrio što se zbilo? Nek' nam navijesti što će još doći! </p>
<p id="v8"><sup><small>8</small></sup>  Ne plašite se, ne bojte se: nisam li vam to odavna navijestio i otkrio? Vi ste mi svjedoci: ima li Boga osim mene? Ima li Stijene? Ja ne znam!" <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Tko god pravi kipove, ništavan je, i dragocjenosti njegove  ne koriste ničemu. Svjedoci njihovi ništa ne vide i ništa ne  znaju, da im budu na sramotu. </p>
<p id="v10"><sup><small>10</small></sup>  Tko pravi boga i lijeva kip  da od toga korist ne očekuje? </p>
<p id="v11"><sup><small>11</small></sup>  Gle, svi će štovatelji likova  biti osramoćeni, izrađivači njihovi više od bilo koga. Nek' se  saberu svi i pojave: prepast će se i postidjeti odjednom. </p>
<p id="v12"><sup><small>12</small></sup>  Kovač ga izrađuje na živu ugljevlju, čekićem ga oblikuje, snažnom ga rukom obrađuje. Gladan je i iznemogao; ne pije vode, iscrpljuje se. </p>
<p id="v13"><sup><small>13</small></sup>  Drvodjelja uzima mjeru, pisaljkom lik ocrta, ostruže  ga dlijetom, šestarom ga zaokruži i izdjelja ga po uzoru na lik  ljudski, kao lijepo ljudsko obličje, da stoji u hramu. </p>
<p id="v14"><sup><small>14</small></sup>  Bijaše  sebi nasjekao cedre, uzeo čempres ili hrast koje je za se njegovao  među šumskim drvećem; ili je posadio bor koji raste od kiše. </p>
<p id="v15"><sup><small>15</small></sup>  Čovjeku su dobra za vatru; uzima ih da se ogrije; pali ih  da ispeče kruh. Ali od njih djelja i boga pred kojim pada ničice, pravi kip i klanja mu se. </p>
<p id="v16"><sup><small>16</small></sup>  Polovinom od toga naloži, dakle, oganj, peče meso na žeravi, jede pečenku i siti se: grije se  i govori: "Ah, grijem se i uživam uz vatru." </p>
<p id="v17"><sup><small>17</small></sup>  Ali od onoga  što preostane pravi sebi boga, svog kumira, pada pred njim ničice  i klanja mu se i moli: "Spasi me, jer si ti moj bog." </p>
<p id="v18"><sup><small>18</small></sup>  Ne znaju oni i ne razumiju: zaslijepljene su im oči pa  ne vide, i srce pa ne shvaćaju. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Takav ne razmišlja, nema  u njega znanja ni razbora da sebi kaže: "Polovinom od ovoga naložio  sam oganj, na žeravici ispekao kruh, ispržio meso koje sam pojeo, pa zar ću od ostatka načiniti gnusobu? Zar ću se komadu drveta  klanjati?" </p>
<p id="v20"><sup><small>20</small></sup>  On voli pepeo, zavodi ga prevareno srce. Neće spasti  svog života i nikad neće reći: "Nije li varka ovo u mojoj desnici?" </p>
<p id="v21"><sup><small>21</small></sup>  Sjeti se toga, Jakove, i ti, Izraele, jer si sluga moj! Ja sam te stvorio i sluga si mi, Izraele, neću te zaboraviti! </p>
<p id="v22"><sup><small>22</small></sup>  Kao maglu rastjerao sam tvoje opačine i grijehe tvoje poput oblaka. Meni se obrati jer ja sam te otkupio. </p>
<p id="v23"><sup><small>23</small></sup>  Kličite, nebesa, jer je Jahve učinio! Orite se, dubine zemljine! Odjekujte radošću, planine, i vi, šume, sa svim svojim drvećem! Jer Jahve je otkupio Jakova, proslavio se u Izraelu! </p>
<p id="v24"><sup><small>24</small></sup>  Ovako govori Jahve, otkupitelj tvoj i tvorac tvoj od utrobe: "Ja sam Jahve koji sam sve stvorio, koji sam nebesa sam razapeo i učvrstio zemlju bez pomoći ičije. </p>
<p id="v25"><sup><small>25</small></sup>  Ja osujećujem znamenja vrača, i čarobnjake u luđake promećem; silim mudrace da ustuknu i mudrost im obraćam u bezumlje, </p>
<p id="v26"><sup><small>26</small></sup>  ali potvrđujem riječ sluge svojega, ispunjam naum svojih glasnika. Ja govorim Jeruzalemu: 'Naseli se!' I gradovima judejskim: 'Sagradite se!' Iz razvalina ja ih podižem. </p>
<p id="v27"><sup><small>27</small></sup>  Ja govorim moru: 'Presahni! Presušujem ti rijeke.' </p>
<p id="v28"><sup><small>28</small></sup>  Ja govorim Kiru: 'Pastiru moj!' I on će sve želje moje ispuniti govoreći Jeruzalemu: 'Sagradi se!' i Hramu: 'Utemelji se!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/43">
          <span class="mdi mdi-arrow-left-drop-circle"></span><span class="pl-2">Izaija - Poglavlje 43</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/45">
          <span class="pr-2">Izaija - Poglavlje 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 44:1 <i>Odabrani ljudi</i>: <a href="/hr/The_Urantia_Book/97#p10_1">KU 97:10.1</a>.  <i>Odabrani ljudi</i>: <a href="/hr/The_Urantia_Book/96#p2_3">KU 96:2.3</a>.  <i>Odabrani ljudi</i>: <a href="/hr/The_Urantia_Book/121#p2_8">KU 121:2.8</a>.  <i>Odabrani ljudi</i>: <a href="/hr/The_Urantia_Book/97#p4_2">KU 97:4.2</a>.  <i>Odabrani ljudi</i>: <a href="/hr/The_Urantia_Book/93#p5_1">KU 93:5.1</a>.  <i>Izabrani Božji narod</i>: <a href="/hr/The_Urantia_Book/96#p5_6">KU 96:5.6</a>. </li>
  <li id="fn2"><a href="#cite2">↑</a> 44:3 <i>Duh Sveti</i>: <a href="/hr/The_Urantia_Book/34#p4_1">KU 34:4.1</a>.  <i>Duh u čovjeku (Duh Sveti)</i>: <a href="/hr/The_Urantia_Book/103#p1_6">KU 103:1.6</a>.  <i>Rijeke žive vode</i>: <a href="/hr/The_Urantia_Book/162#p6_1">KU 162:6.1</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_3">KU 8:5.3</a>.  <i>Vode izlivene na suho tlo</i>: <a href="/hr/The_Urantia_Book/162#p6_3">KU 162:6.3</a>.  <i>Duh Božji (Duh Sveti)</i>: <a href="/hr/The_Urantia_Book/8#p5_5">KU 8:5.5</a>. </li>
  <li id="fn3"><a href="#cite3">↑</a> 44:6 <i>On je početak i kraj</i>: <a href="/hr/The_Urantia_Book/2#p1_2">KU 2:1.2</a>.  <i>Prvi, Posljednji i jedini Bog</i>: <a href="/hr/The_Urantia_Book/10#p7_1">KU 10:7.1</a>.  <i>Ja sam prvi i posljednji</i>: <a href="/hr/The_Urantia_Book/97#p7_6">KU 97:7.6</a>.  <i>Ja sam prvi i posljednji</i>: <a href="/hr/The_Urantia_Book/128#p1_10">KU 128:1.10</a>.  <i>Bog, naš izvor i sudbina</i>: <a href="/hr/The_Urantia_Book/2#p1_2">KU 2:1.2</a>.  <i>On je početak i kraj</i>: <a href="/hr/The_Urantia_Book/2#p1_5">KU 2:1.5</a>.  <i>Ja sam prvi i posljednji, samo Bog</i>: <a href="/hr/The_Urantia_Book/97#p7_9">KU 97:7.9</a>. </li>
  <li id="fn4"><a href="#cite4">↑</a> 44:6,8 <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>. </li>
  <li id="fn5"><a href="#cite5">↑</a> 44:8 <i>Spašeni od straha</i>: <a href="/hr/The_Urantia_Book/95#p4_3">KU 95:4.3</a>. </li>
  <li id="fn6"><a href="#cite6">↑</a> 44:18 <i>Vidjeti bez gledanja, itd.</i>: <a href="/hr/The_Urantia_Book/151#p1_4">KU 151:1.4</a>. </li>
</ol>
</div>
