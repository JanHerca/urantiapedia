<!--
title: "Izaija - Poglavlje 43"
description: 
published: true
date: 2025-11-18T12:59:53Z
tags: bible, bible—isaiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/42">
          <span class="mdi mdi-arrow-left-drop-circle"></span><span class="pl-2">Izaija - Poglavlje 42</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/44">
          <span class="pr-2">Izaija - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sada ovako govori Jahve, koji te stvorio, Jakove, koji te sazdao, Izraele: "Ne boj se, jer ja sam te otkupio; imenom sam te zazvao: ti si moj! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kad preko vode prelaziš, s tobom sam; ili preko rijeke, neće te preplaviti. Pođeš li kroz vatru, nećeš izgorjeti, plamen te opaliti neće. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jer ja sam Jahve, Bog tvoj, Svetac Izraelov, tvoj spasitelj. Za otkupninu tvoju dajem Egipat, mjesto tebe dajem Kuš i Šebu. </p>
<p id="v4"><sup><small>4</small></sup>  Jer dragocjen si u mojim očima, vrijedan si i ja te ljubim. Stog i dajem ljude za tebe i narode za život tvoj. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Ne boj se jer ja sam s tobom. S istoka ću ti dovest' potomstvo i sabrat ću te sa zapada. </p>
<p id="v6"><sup><small>6</small></sup>  Reći ću sjeveru: 'Daj mi ga!' a jugu 'Ne zadržavaj ga!' Sinove mi dovedi izdaleka i kćeri moje s kraja zemlje, <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  sve koji se mojim zovu imenom i koje sam na svoju slavu stvorio, koje sam sazdao i načinio." <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Izvedi narod slijep, premda oči ima, i gluh, premda uši ima. </p>
<p id="v9"><sup><small>9</small></sup>  Neka se saberu sva plemena i neka se skupe narodi. Tko je od njih to prorekao i davno navijestio? Nek' dovedu svjedoke da se opravdaju, neka se čuje da se može reći: "Istina je!" </p>
<p id="v10"><sup><small>10</small></sup>  Jer vi ste mi svjedoci, riječ je Jahvina, i moje sluge koje sam izabrao, da biste znali i vjerovali i uvidjeli da sam to ja. Prije mene nijedan bog nije bio načinjen i neće poslije mene biti. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Ja, ja sam Jahve, osim mene nema spasitelja. </p>
<p id="v12"><sup><small>12</small></sup>  Ja sam prorekao, spasio i navijestio, i nema među vama tuđinca! Vi ste mi svjedoci, riječ je Jahvina, a ja sam Bog </p>
<p id="v13"><sup><small>13</small></sup>  od vječnosti - ja jesam! I nitko iz ruke moje ne izbavlja; što učinim, tko izmijeniti može? </p>
<p id="v14"><sup><small>14</small></sup>  Ovako govori Jahve, otkupitelj vaš, Svetac Izraelov: "Radi vas poslah protiv Babilona, oborit ću prijevornice zatvorima i Kaldejci će udarit u kukanje. </p>
<p id="v15"><sup><small>15</small></sup>  Ja sam Jahve, Svetac vaš, stvoritelj Izraelov, kralj vaš!" </p>
<p id="v16"><sup><small>16</small></sup>  Ovako govori Jahve, koji put po moru načini i stazu po vodama silnim; </p>
<p id="v17"><sup><small>17</small></sup>  koji izvede bojna kola i konje, vojsku i junake, i oni padoše da više ne ustanu, zgasnuše, kao stijenj se utrnuše. </p>
<p id="v18"><sup><small>18</small></sup>  Ne spominjite se onog što se zbilo, nit' mislite na ono što je prošlo. </p>
<p id="v19"><sup><small>19</small></sup>  Evo, činim nešto novo; već nastaje. Zar ne opažate? Da, put ću napraviti u pustinji, a staze u pustoši. </p>
<p id="v20"><sup><small>20</small></sup>  Slavit će me divlje zvijeri, čaglji i nojevi, jer vodu ću stvorit' u pustinji, rijeke u stepi, da napojim svoj narod, izabranika svoga. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  I narod koji sam sebi sazdao moju će kazivati hvalu! <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Ali me ti, Jakove, nisi zazvao, niti si se zamorio oko mene, Izraele! <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Nisi mi prinosio ovce za paljenicu, nisi me častio žrtvama. A ja te silio nisam na prinose, nisam ti dodijavao ištući kada. </p>
<p id="v24"><sup><small>24</small></sup>  Nisi mi kupovao za novac trsku, nisi me sitio salom svojih žrtava; nego si me grijesima svojim mučio, bezakonjem svojim dosađivao mi. </p>
<p id="v25"><sup><small>25</small></sup>  A ja, ja radi sebe opačine tvoje brišem i grijeha se tvojih ne spominjem. <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  Podsjeti me, zajedno se sporimo, govori ti da se opravdaš. </p>
<p id="v27"><sup><small>27</small></sup>  Prvi je otac tvoj sagriješio, posrednici tvoji od mene se odmetnuli, </p>
<p id="v28"><sup><small>28</small></sup>  knezovi su tvoji oskvrnuli Svetište. Tad izručih Jakova prokletstvu, i poruzi Izraela. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Isaiah/42">
          <span class="mdi mdi-arrow-left-drop-circle"></span><span class="pl-2">Izaija - Poglavlje 42</span>
        </a>
        </td>
        <td>
        <a href="/hr/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Isaiah/44">
          <span class="pr-2">Izaija - Poglavlje 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 43:1 <i>Gospodin kaže: Ja sam vas stvorio</i>: <a href="/hr/The_Urantia_Book/97#p7_7">KU 97:7.7</a>. </li>
  <li id="fn2"><a href="#cite2">↑</a> 43:2 <i>Bog je s nama</i>: <a href="/hr/The_Urantia_Book/117#p6_27">KU 117:6.27</a>.  <i>Vode patnje, rijeke</i>: <a href="/hr/The_Urantia_Book/148#p5_5">KU 148:5.5</a>.  <i>Dio 1: Prođi kroz vode</i>: <a href="/hr/The_Urantia_Book/97#p7_7">KU 97:7.7</a>. </li>
  <li id="fn3"><a href="#cite3">↑</a> 43:4 <i>Dio 2: Dragocjen si</i>: <a href="/hr/The_Urantia_Book/97#p7_7">KU 97:7.7</a>. </li>
  <li id="fn4"><a href="#cite4">↑</a> 43:6-7 <i>Stvorio sam ih za svoju slavu</i>: <a href="/hr/The_Urantia_Book/148#p4_10">KU 148:4.10</a>. </li>
  <li id="fn5"><a href="#cite5">↑</a> 43:7 <i>Dio 1: Stvorio sam čovjeka za svoju slavu</i>: <a href="/hr/The_Urantia_Book/97#p7_10">KU 97:7.10</a>. </li>
  <li id="fn6"><a href="#cite6">↑</a> 43:10-11 <i>Čitanje Svetog pisma: Vi ste moji svjedoci, govori Gospodin</i>: <a href="/hr/The_Urantia_Book/126#p4_7">KU 126:4.7</a>. </li>
  <li id="fn7"><a href="#cite7">↑</a> 43:20-21 <i>Izabrani Božji narod</i>: <a href="/hr/The_Urantia_Book/96#p5_6">KU 96:5.6</a>.  <i>Odabrani ljudi</i>: <a href="/hr/The_Urantia_Book/97#p10_1">KU 97:10.1</a>.  <i>Odabrani ljudi</i>: <a href="/hr/The_Urantia_Book/97#p4_2">KU 97:4.2</a>.  <i>Odabrani ljudi</i>: <a href="/hr/The_Urantia_Book/93#p5_1">KU 93:5.1</a>.  <i>Odabrani ljudi</i>: <a href="/hr/The_Urantia_Book/96#p2_3">KU 96:2.3</a>. </li>
  <li id="fn8"><a href="#cite8">↑</a> 43:21 <i>Odabrani ljudi</i>: <a href="/hr/The_Urantia_Book/121#p2_8">KU 121:2.8</a>.  <i>Dio 2: Pokaži moju hvalu</i>: <a href="/hr/The_Urantia_Book/97#p7_10">KU 97:7.10</a>. </li>
  <li id="fn9"><a href="#cite9">↑</a> 43:22-26 <i>Drugi Izaija: žrtva / otkupljenje</i>: <a href="/hr/The_Urantia_Book/97#p8_3">KU 97:8.3</a>. </li>
  <li id="fn10"><a href="#cite10">↑</a> 43:25 <i>Dio 3: Brišem prijestupe</i>: <a href="/hr/The_Urantia_Book/97#p7_10">KU 97:7.10</a>.  <i>Bog briše grijehe</i>: <a href="/hr/The_Urantia_Book/2#p5_4">KU 2:5.4</a>. </li>
</ol>
</div>
