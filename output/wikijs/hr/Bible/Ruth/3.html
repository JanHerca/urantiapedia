<!--
title: "Ruta - Poglavlje 3"
description: 
published: true
date: 2025-11-18T12:59:53Z
tags: bible, bible—ruth
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ruth/2">
          <span class="mdi mdi-arrow-left-drop-circle"></span><span class="pl-2">Ruta - Poglavlje 2</span>
        </a>
        </td>
        <td>
        <a href="/hr/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ruth/4">
          <span class="pr-2">Ruta - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Onda će joj Noemi, svekrva njezina: "Kćeri moja, da ti potražim  mirno mjesto gdje bi mogla biti sretna? </p>
<p id="v2"><sup><small>2</small></sup>  Vidiš, Boaz, s čijim  si se poslenicima našla, naš je rođak. Evo, on će noćas vijati  ječam na gumnu. </p>
<p id="v3"><sup><small>3</small></sup>  Umij se ti i namaži, lijepo se odjeni pa idi  na gumno. Ne daj da te prepozna prije nego što se najede i napije. </p>
<p id="v4"><sup><small>4</small></sup>  Kad bude lijegao, dobro pazi gdje će leći; pa kad legne, otiđi  onamo, podigni mu pokrivač s nogu i lezi ondje! Tada će ti on  reći što ti je činiti." </p>
<p id="v5"><sup><small>5</small></sup>  Ona joj odgovori: "Učinit ću sve kako mi kažeš." </p>
<p id="v6"><sup><small>6</small></sup>  I siđe na gumno i učini sve kako joj je svekrva naredila. </p>
<p id="v7"><sup><small>7</small></sup>  A Boaz, pošto je jeo i pio i tako se odobrovoljio, ode i leže  kraj stoga. Onda ona priđe polako, otkri mu noge i leže. </p>
<p id="v8"><sup><small>8</small></sup>  Kad bijaše oko ponoći, trže se čovjek i obrnu se, i gle:  žena leži do njegovih nogu. </p>
<p id="v9"><sup><small>9</small></sup>  "Tko si?" - upita on, a ona odgovori: "Ja sam Ruta, sluškinja  tvoja. Raširi skut svoje haljine na sluškinju svoju jer si mi  skrbnik." </p>
<p id="v10"><sup><small>10</small></sup>  "Blagoslovio te Jahve, kćeri moja!" - dočeka on. "Ovaj  drugi tvoj čin milosti još je vredniji od prvoga, jer se nisi  trudila da slijediš mlade poslenike, bili oni bogati ili siromašni. </p>
<p id="v11"><sup><small>11</small></sup>  I zato se, kćeri moja, sada ne plaši: učinit ću ti sve što  zatražiš, jer sva vrata moga naroda znaju da si čestita žena. </p>
<p id="v12"><sup><small>12</small></sup>  Jest, uistinu sam ti skrbnik; ali postoji još bliži od mene. </p>
<p id="v13"><sup><small>13</small></sup>  Ostani noćas; ako te sutra ujutro on kao skrbnik htjedne  uzeti, dobro, neka te uzme; a ne htjedne li, uzet ću te ja, tako  mi Jahve! Spavaj do jutra." </p>
<p id="v14"><sup><small>14</small></sup>  I spavaše ona do njegovih nogu do jutra. On ustade prije  nego što mogaše čovjek čovjeka razaznati jer mišljaše: "Ne treba  da znaju da je žena bila na gumnu." </p>
<p id="v15"><sup><small>15</small></sup>  I kaza joj: "Daj ogrtač  što je na tebi i drži ga dobro." Ona ga pridrža, a on joj nasu  šest mjerica ječma i naprti joj. I ode ona u grad. </p>
<p id="v16"><sup><small>16</small></sup>  Kad je stigla, upita je svekrva: "Što je s tobom, kćeri  moja?" A ona joj pripovjedi sve što je učinio za nju. </p>
<p id="v17"><sup><small>17</small></sup>  I nadoveza:  "Ovih šest mjerica ječma dade mi kazujući: 'Ne smiješ se vratiti  svekrvi praznih ruku.'" </p>
<p id="v18"><sup><small>18</small></sup>  Nato će joj Noemi: "Budi mirna, kćeri moja, dok ne vidiš  što će biti: jer neće on imati spokoja dok sve još danas ne dokrajči." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ruth/2">
          <span class="mdi mdi-arrow-left-drop-circle"></span><span class="pl-2">Ruta - Poglavlje 2</span>
        </a>
        </td>
        <td>
        <a href="/hr/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ruth/4">
          <span class="pr-2">Ruta - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
