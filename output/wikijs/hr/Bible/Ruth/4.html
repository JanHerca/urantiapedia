<!--
title: "Ruta - Poglavlje 4"
description: 
published: true
date: 2025-11-18T12:59:53Z
tags: bible, bible—ruth
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ruth/3">
          <span class="mdi mdi-arrow-left-drop-circle"></span><span class="pl-2">Ruta - Poglavlje 3</span>
        </a>
        </td>
        <td>
        <a href="/hr/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Boaz potom iziđe na gradska vrata i sjede ondje. I gle, naiđe  onaj skrbnik o kome je govorio. I dozva ga Boaz: "Ej, hodi ovamo  i sjedni!" Onaj dođe i sjede. </p>
<p id="v2"><sup><small>2</small></sup>  Onda Boaz uze deset ljudi između starješina gradskih i  reče: "Posjedajte ovdje!" I posjedaše. </p>
<p id="v3"><sup><small>3</small></sup>  Zatim reče skrbniku: "Noemi, koja se vratila s Moapskih  polja, htjela bi prodati ono zemlje našega brata Elimeleka. </p>
<p id="v4"><sup><small>4</small></sup>  Zato  sam odlučio da se s tobom razgovorim i predložim ti: otkupi njivu  pred ovima koji sjede ovdje i pred starješinama moga naroda.  Ako je kaniš otkupiti, onda otkupi; ako ne kaniš, kaži mi da  znam. Jer prije tebe nema nitko pravo na otkup; ja sam na redu  tek iza tebe." A onaj reče: "Hoću, otkupit ću je." </p>
<p id="v5"><sup><small>5</small></sup>  Onda kaza Boaz: "Kad uzmeš zemlju iz ruke Noemi, treba  da uzmeš i Rutu Moapku, pokojnikovu ženu, da se pokojniku sačuva  ime na baštini." </p>
<p id="v6"><sup><small>6</small></sup>  Ali skrbnik reče: "E, onda ne mogu biti otkupnik, da ne  raspem svoje baštine. Otkupi ti po svome skrbničkom pravu jer  ja ne mogu." </p>
<p id="v7"><sup><small>7</small></sup>  A bijaše od starine običaj u Izraelu: da se čemu potkrijepi  valjanost otkupa ili zamjene, čovjek bi izuo sandalu i dao je  drugome. To bijaše svjedočanstvo u Izraelu. </p>
<p id="v8"><sup><small>8</small></sup>  Tako dakle i onaj  skrbnik reče Boazu: "Otkupi ti!" te izu sandalu i dade mu je. </p>
<p id="v9"><sup><small>9</small></sup>  Tada Boaz kaza starješinama i svemu narodu: "Vi ste danas  svjedoci da ja otkupljujem iz ruke Noemine sve ono što je bilo  Elimelekovo, sve što je bilo Kiljonovo i Mahlonovo. </p>
<p id="v10"><sup><small>10</small></sup>  Uz to  uzimam za ženu Rutu Moapku, ženu Mahlonovu, da bi se sačuvalo  ime pokojnikovo na baštini i da se ime njegovo ne bi zatrlo među  braćom njegovom i nestalo s vrata zavičaja njegova. Vi ste danas  tome svjedoci." <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Sav narod koji se nalazio na vratima gradskim i starješine  rekoše: "Svjedoci smo! Dao Jahve da žena koja ulazi u dom tvoj  bude kao Rahela i Lea, koje su obje podigle kuću Izraelovu! Obogati  se u Efrati, a prodiči u Betlehemu! </p>
<p id="v12"><sup><small>12</small></sup>  Neka tvoja kuća, po potomstvu  koje će ti dati Jahve od ove mlade žene, bude kao kuća Peresa, koga Judi rodi Tamara!" </p>
<p id="v13"><sup><small>13</small></sup>  Tako Boaz uze Rutu i ona posta žena njegova. Uđe on k  njoj i Jahve joj dade te ona zatrudnje i rodi sina. </p>
<p id="v14"><sup><small>14</small></sup>  Onda žene rekoše Noemi: "Blagoslovljen bio Jahve koji  ti danas nije uskratio skrbnika! I prodičio njegovo ime u Izraelu! </p>
<p id="v15"><sup><small>15</small></sup>  On će biti tvoja utjeha i potpora starosti tvojoj; jer ga  rodi snaha tvoja koja te ljubi i koja ti vrijedi više od sedam  sinova." </p>
<p id="v16"><sup><small>16</small></sup>  Noemi uze dječaka, metnu ga sebi na krilo i bi mu odgojiteljicom. </p>
<p id="v17"><sup><small>17</small></sup>  Susjede mu nadjenuše ime govoreći: "Noemi se rodio sin!"  I prozvaše ga Obed; on je otac Jišaja, oca Davidova. </p>
<p id="v18"><sup><small>18</small></sup>  A ovo je rodoslovlje Peresovo: </p>
<p id="v19"><sup><small>19</small></sup>  Peres imade sina Hesrona, Hesron Rama, Ram Aminadaba, </p>
<p id="v20"><sup><small>20</small></sup>  Aminadab Nahšona, Nahšon Salmona, </p>
<p id="v21"><sup><small>21</small></sup>  Salmon Boaza, Boaz Obeda, </p>
<p id="v22"><sup><small>22</small></sup>  Obed Jišaja, a Jišaj Davida. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ruth/3">
          <span class="mdi mdi-arrow-left-drop-circle"></span><span class="pl-2">Ruta - Poglavlje 3</span>
        </a>
        </td>
        <td>
        <a href="/hr/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:10 <i>Žene kao vlasništvo</i>: <a href="/hr/The_Urantia_Book/82#p3_4">KU 82:3.4</a>. </li>
</ol>
</div>
