<!--
title: "Ruta - Poglavlje 2"
description: 
published: true
date: 2025-11-18T12:59:53Z
tags: bible, bible—ruth
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ruth/1">
          <span class="mdi mdi-arrow-left-drop-circle"></span><span class="pl-2">Ruta - Poglavlje 1</span>
        </a>
        </td>
        <td>
        <a href="/hr/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ruth/3">
          <span class="pr-2">Ruta - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Noemi imaše rođaka po mužu, čovjeka vrlo imućna, iz porodice  Elimelekove: zvao se Boaz. </p>
<p id="v2"><sup><small>2</small></sup>  Tada Ruta Moapka reče Noemi: "Htjela  bih ići u polje pabirčiti klasje za onim u koga nađem milost."  Ona joj odgovori: "Hajde, kćeri moja!" </p>
<p id="v3"><sup><small>3</small></sup>  I ode, dođe u polje te poče pabirčiti za žeteocima. A  sreća je dovede u polje koje pripadaše Boazu, iz roda Elimelekova. </p>
<p id="v4"><sup><small>4</small></sup>  I gle, dođe Boaz iz Betlehema. "Jahve bio s vama!" - pozdravi  on žeteoce. A oni mu odgovoriše: "Jahve te blagoslovio!" </p>
<p id="v5"><sup><small>5</small></sup>  Boaz  će nato momku koji je nadzirao žeteoce: "Čija je ona mlada žena?" </p>
<p id="v6"><sup><small>6</small></sup>  A momak koji bijaše nad žeteocima odgovori: "Ono je mlada  Moapka što je došla prateći Noemi s Moapskih poljana. </p>
<p id="v7"><sup><small>7</small></sup>  Pitala  je: 'Smijem li pabirčiti i kupiti klasje između snopova za žeteocima?'  I došla je, eto, i ostala od ranog jutra sve dosad; i samo je  malo ušla u kuću." </p>
<p id="v8"><sup><small>8</small></sup>  Onda Boaz reče Ruti: "Čuj me, kćeri moja, ne idi pabirčiti  u drugoga nego se drži mojih njiva i mojih poslenika. </p>
<p id="v9"><sup><small>9</small></sup>  Pazi  na kojoj njivi oni žanju, pa idi za njima. A naredio sam momcima  da te nitko ne dira. Kad ožedniš, idi k posudama i pij što moje  sluge zahitaju." </p>
<p id="v10"><sup><small>10</small></sup>  Ona tada pade ničice, pokloni se do zemlje i reče: "Čime  sam stekla toliku milost u očima tvojim da mi posvećuješ pažnju  kad sam tuđinka?" </p>
<p id="v11"><sup><small>11</small></sup>  Boaz joj odgovori: "Čuo sam što si sve učinila za svoju  svekrvu poslije smrti svoga muža; kako si ostavila oca svoga, majku svoju i zavičaj svoj te došla u narod kojega do jučer  ili prekjučer nisi poznavala. </p>
<p id="v12"><sup><small>12</small></sup>  Neka ti Jahve plati sve što  si učinila i neka ti udijeli pravu nagradu Jahve, Bog Izraelov, kad si došla da se pod krila njegova skloniš!" </p>
<p id="v13"><sup><small>13</small></sup>  Ona preuze: "Kad bih mogla uvijek nalaziti milost u tvojim  očima, gospodaru, jer si me utješio i milostivo progovorio sluškinji  svojoj, ako i nisam kao jedna od tvojih sluškinja." </p>
<p id="v14"><sup><small>14</small></sup>  Kad bijaše vrijeme ručku, Boaz joj reče: "Hodi ovamo, jedi ovog kruha i umoči svoj zalogaj u ocat!" Ona sjede pokraj žetelaca, a on stavi pred nju prženih zrna.  Jela je i nasitila se i još joj preteče. </p>
<p id="v15"><sup><small>15</small></sup>  Kad je ustala da pabirči dalje, Boaz zapovjedi svojim  slugama: "I među snopljem neka ona pabirči, a vi joj nemojte  zanovijetati. </p>
<p id="v16"><sup><small>16</small></sup>  Nego navlaš ispuštajte klasove iz svojih rukoveti  i ostavljajte joj neka kÓupi i nemojte je koriti!" </p>
<p id="v17"><sup><small>17</small></sup>  I tako je pabirčila sve do večeri, pa onda ovrše ono  što je napabirčila: bijaše otprilike jedna efa ječma. </p>
<p id="v18"><sup><small>18</small></sup>  Uze ona svoje i dođe u grad, a svekrva vidje koliko je  napabirčila. Tada Ruta izvadi i dade joj što joj bijaše preteklo  pošto se nasitila. </p>
<p id="v19"><sup><small>19</small></sup>  Svekrva je upita: "Gdje si pabirčila danas? Gdje si radila?  Neka je blagoslovljen onaj koji je pogledao na te!" Onda ona pripovjedi svekrvi kod koga je radila i reče: "Čovjek  u koga sam danas radila zove se Boaz." </p>
<p id="v20"><sup><small>20</small></sup>  Tada će Noemi svojoj snasi: "Neka Jahve blagoslovi onoga  koji ne uskraćuje dobrote svoje ni živima ni mrtvima!" I dometnu  Noemi: "Taj je čovjek naš rod; jedan od naših skrbnika." </p>
<p id="v21"><sup><small>21</small></sup>  Ruta Moapka pripovjedi dalje: "Još mi reče: 'Drži se  mojih poslenika dokle ne požanju sve moje!'" </p>
<p id="v22"><sup><small>22</small></sup>  Noemi nato reče Ruti, snasi svojoj: "Dobro je, kćeri  moja, idi za njegovim poslenicima da ti ne bude neprilike na  kojoj drugoj njivi." </p>
<p id="v23"><sup><small>23</small></sup>  I tako se držala poslenika Boazovih i pabirčila dokle  ne požeše i ječam i pšenicu. I živjela je kod svekrve svoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ruth/1">
          <span class="mdi mdi-arrow-left-drop-circle"></span><span class="pl-2">Ruta - Poglavlje 1</span>
        </a>
        </td>
        <td>
        <a href="/hr/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ruth/3">
          <span class="pr-2">Ruta - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
