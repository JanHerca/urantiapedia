<!--
title: "Jakovljeva - Poglavlje 5"
description: 
published: true
date: 2025-11-18T12:59:53Z
tags: bible, bible—james
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/James/4">
          <span class="mdi mdi-arrow-left-drop-circle"></span><span class="pl-2">Jakovljeva - Poglavlje 4</span>
        </a>
        </td>
        <td>
        <a href="/hr/Bible/James/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  De sada, bogataši, proplačite i zakukajte zbog nevolja koje  će vas zadesiti! </p>
<p id="v2"><sup><small>2</small></sup>  Bogatstvo vam istrunu, haljine vaše postadoše  hrana moljcima, </p>
<p id="v3"><sup><small>3</small></sup>  zlato vam i srebro zarđa i rđa će njihova  biti svjedočanstvo protiv vas te će kao vatra izjesti tijela  vaša! Zgrnuste blago u posljednje dane! </p>
<p id="v4"><sup><small>4</small></sup>  Evo: plaća kosaca  vaših njiva - koju im uskratiste - viče i vapaji žetelaca dopriješe  do ušiju Gospoda nad Vojskama. </p>
<p id="v5"><sup><small>5</small></sup>  Raskošno ste na zemlji i razvratno  živjeli, utoviste srca svoja za dan klanja! </p>
<p id="v6"><sup><small>6</small></sup>  Osudiste i ubiste  pravednika: on vam se ne suprotstavlja! </p>
<p id="v7"><sup><small>7</small></sup>  Strpite se dakle, braćo, do Dolaska Gospodnjega! Evo:  ratar iščekuje dragocjeni urod zemlje, strpljiv je s njime dok  ne dobije kišu ranu i kasnu. </p>
<p id="v8"><sup><small>8</small></sup>  Strpite se i vi, očvrsnite  srca jer se Dolazak Gospodnji približio! </p>
<p id="v9"><sup><small>9</small></sup>  Ne tužite se jedni  na druge da ne budete osuđeni! Evo: sudac stoji pred vratima! </p>
<p id="v10"><sup><small>10</small></sup>  Za uzor strpljivosti i podnošenja zala uzmite, braćo, proroke  koji su govorili u ime Gospodnje. </p>
<p id="v11"><sup><small>11</small></sup>  Eto: blaženima nazivamo  one koji ustrajaše. Za postojanost Jobovu čuste i nakanu Gospodnju  vidjeste jer milostiv je Gospodin i milosrdan! </p>
<p id="v12"><sup><small>12</small></sup>  Prije svega, braćo moja, ne zaklinjite se ni nebom ni  zemljom, ni ikojom drugom zakletvom. Vaše "da" neka bude "da", i "ne" - "ne", da ne padnete pod sud. </p>
<p id="v13"><sup><small>13</small></sup>  Pati li tko među vama? Neka moli! Je li tko radostan?  Neka pjeva hvalospjeve! </p>
<p id="v14"><sup><small>14</small></sup>  Boluje li tko među vama? Neka dozove  starješine Crkve! Oni neka mole nad njim mažući ga uljem u ime  Gospodnje <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  pa će molitva vjere spasiti nemoćnika; Gospodin  će ga podići, i ako je sagriješio, oprostit će mu se. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Ispovijedajte  dakle jedni drugima grijehe i molite jedni za druge da ozdravite!  Mnogo može žarka molitva pravednikova. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Ilija bijaše čovjek  baš kao i mi; usrdno se pomoli da ne bude kiše i kiše nije bilo  na zemlji tri godine i šest mjeseci. </p>
<p id="v18"><sup><small>18</small></sup>  Zatim se ponovno pomoli  te nebo dade kišu i zemlja iznese urod svoj. </p>
<p id="v19"><sup><small>19</small></sup>  Braćo moja, odluta li tko od vas od istine pa ga tkogod  vrati, </p>
<p id="v20"><sup><small>20</small></sup>  znajte: tko vrati grešnika s lutalačkog puta njegova, spasit će dušu njegovu od smrti i pokriti mnoštvo grijeha. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/James/4">
          <span class="mdi mdi-arrow-left-drop-circle"></span><span class="pl-2">Jakovljeva - Poglavlje 4</span>
        </a>
        </td>
        <td>
        <a href="/hr/Bible/James/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:14 <i>Pomazanje bolesnika uljem</i>: <a href="/hr/The_Urantia_Book/150#p0_2">KU 150:0.2</a>. </li>
  <li id="fn2"><a href="#cite2">↑</a> 5:15-16 <i>Duhovne čežnje</i>: <a href="/hr/The_Urantia_Book/168#p4_12">KU 168:4.12</a>. </li>
  <li id="fn3"><a href="#cite3">↑</a> 5:16 <i>Molitva pravednika</i>: <a href="/hr/The_Urantia_Book/89#p8_7">KU 89:8.7</a>.  <i>Ako se ispovjede grijehi, oprošteni su</i>: <a href="/hr/The_Urantia_Book/156#p2_7">KU 156:2.7</a>. </li>
</ol>
</div>
