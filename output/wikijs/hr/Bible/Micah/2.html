<!--
title: "Mihej - Poglavlje 2"
description: 
published: true
date: 2025-11-18T12:59:53Z
tags: bible, bible—micah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Micah/1">
          <span class="mdi mdi-arrow-left-drop-circle"></span><span class="pl-2">Mihej - Poglavlje 1</span>
        </a>
        </td>
        <td>
        <a href="/hr/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Micah/3">
          <span class="pr-2">Mihej - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teško onima koji smišljaju nedjelo  i snuju zlo na posteljama svojim! Kad svane dan, oni ga izvrše, jer je sila u njihovoj ruci. </p>
<p id="v2"><sup><small>2</small></sup>  Zažele li polja, otimaju ih, i kuće, uzimaju ih; čine nasilje čovjeku i kući njegovoj, vlasniku i posjedu njegovu. </p>
<p id="v3"><sup><small>3</small></sup>  Zato ovako govori Jahve: "Evo tome rodu smišljam zlo iz kojega nećete izvući vratova, niti ćete hoditi ponosito, jer će biti zlo vrijeme. </p>
<p id="v4"><sup><small>4</small></sup>  U onaj će vam se dan složiti rugalica, zapjevati tužaljka i reći: 'Propalo je! Posve smo opustošeni, baština je naroda moga otuđena i nitko da mu je vrati, naša polja podijeljena su odmetniku.' </p>
<p id="v5"><sup><small>5</small></sup>  Zato neće biti nikoga tko bi bacio kocku za dio tvoj u zboru Jahvinu." </p>
<p id="v6"><sup><small>6</small></sup>  "Ne balite!" - bale oni - "Tako se ne bali! Sramota na nas neće pasti! </p>
<p id="v7"><sup><small>7</small></sup>  Zar će biti proklet dom Jakovljev? Zar je Jahve izgubio strpljivost? Zar on tako postupa? Nisu li riječi njegove ugodne Izraelu, narodu njegovu?" </p>
<p id="v8"><sup><small>8</small></sup>  Vi se sami dižete kao neprijatelji narodu mojemu. Čovjeku nezazornu vi otimate kabanicu, onome koji bez straha putuje ratne strahote dosuđujete. </p>
<p id="v9"><sup><small>9</small></sup>  Vi izgonite žene moga naroda iz njihovih milih domova; djeci njihovoj zauvijek oduzimate slavu koju sam im dao: </p>
<p id="v10"><sup><small>10</small></sup>  "Ustanite, idite! Ovo nije počivalište! Zbog nečistoće teško vas uže svezalo." </p>
<p id="v11"><sup><small>11</small></sup>  Kad bi mogao biti nadahnut čovjek koji izmišlja ovu opsjenu: "Prorokujem ti vino i piće", on bi bio prorok narodu ovome. </p>
<p id="v12"><sup><small>12</small></sup>  Svega ću te sabrati, Jakove, sakupit ću Ostatak Izraelov! Smjestit ću ih zajedno kao ovce u toru, kao stado na paši - neće se bojati nikoga. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Pred njima stupa rušilac: oni će se porušiti i ući, kroz vrata će proći i izaći; pred njima će ići njihov kralj, Jahve će biti na čelu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Micah/1">
          <span class="mdi mdi-arrow-left-drop-circle"></span><span class="pl-2">Mihej - Poglavlje 1</span>
        </a>
        </td>
        <td>
        <a href="/hr/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Micah/3">
          <span class="pr-2">Mihej - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:12 <i>Ostatak Izraela</i>: <a href="/hr/The_Urantia_Book/97#p9_21">KU 97:9.21</a>. </li>
</ol>
</div>
