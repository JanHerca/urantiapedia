<!--
title: "Mihej - Poglavlje 4"
description: 
published: true
date: 2025-11-18T12:59:53Z
tags: bible, bible—micah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Micah/3">
          <span class="mdi mdi-arrow-left-drop-circle"></span><span class="pl-2">Mihej - Poglavlje 3</span>
        </a>
        </td>
        <td>
        <a href="/hr/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Micah/5">
          <span class="pr-2">Mihej - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dogodit će se na kraju danÄa: Gora Doma Jahvina bit će postavljena vrh svih gora, uzvišena iznad svih bregova. </p>
<p id="v2"><sup><small>2</small></sup>  K njoj će se stjecat svi narodi, nagrnut će mnoga plemena i reći: "Hajde, uziđimo na goru Jahvinu, u Dom Boga Jakovljeva! On će nas naučit' svojim putovima, i hodit ćemo stazama njegovim. Jer će sa Siona Zakon izaći, riječ Jahvina iz Jeruzalema." <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  On će upravljati mnogim pučanstvima i bit će sudac moćnim narodima. Svoje će mačeve prekovati u ralice, a svoja koplja u radne srpove. Narod na narod neće mača dizati niti će se više za rat vježbati. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Svaki će mirno živjeti pod lozom vinovom, pod smokvom svojom, i nitko ga neće plašiti. To rekoše usta Jahve nad Vojskama. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Jer svi narodi idu, svaki u ime boga svojega, a mi, mi idemo u imenu Jahve, Boga našega, uvijek i dovijeka. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  "U onaj dan - riječ je Jahvina - sabrat ću hrome, okupiti raspršene i sve kojima sam zlo učinio. </p>
<p id="v7"><sup><small>7</small></sup>  Od hromih ću Ostatak učiniti, moćan narod od onih što su izgnani." Tada će Jahve nad njima kraljevati na gori Sionu od sada i dovijeka. </p>
<p id="v8"><sup><small>8</small></sup>  I ti Kulo stadÄa, Ofele Kćeri sionske, opet će se tebi vratiti prijašnja vlast, kraljevstvo Kćeri jeruzalemske. </p>
<p id="v9"><sup><small>9</small></sup>  Zašto sada kukaš kuknjavom? Nema li kralja u tebi? Zar su savjetnici tvoji propali da te obuzimlju bolovi kao porodilju? </p>
<p id="v10"><sup><small>10</small></sup>  Savijaj se od boli i kriči, Kćeri sionska, kao žena koja porađa, jer ćeš sada iz grada izići i stanovati na polju. Do Babilona ti ćeš otići, ondje ćeš se osloboditi, ondje će te Jahve otkupiti iz šaka tvojih dušmana. </p>
<p id="v11"><sup><small>11</small></sup>  A sada se mnogi narodi protivu tebe sabraše. Oni govore: "Neka se obeščasti, neka se naše oči nasite Siona!" </p>
<p id="v12"><sup><small>12</small></sup>  Ali zamisli Jahvine oni ne znaju i ne razumiju namjere njegove: kao snoplje na gumnu on ih je sabrao. </p>
<p id="v13"><sup><small>13</small></sup>  Ustani! Ovrši žito, Kćeri sionska, jer ti pravim gvozden rog i mjedena kopita. I satrt ćeš mnoge narode; zavjetovat ćeš Jahvi blago njihovo i bogatstvo njihovo Gospodaru sve zemlje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Micah/3">
          <span class="mdi mdi-arrow-left-drop-circle"></span><span class="pl-2">Mihej - Poglavlje 3</span>
        </a>
        </td>
        <td>
        <a href="/hr/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Micah/5">
          <span class="pr-2">Mihej - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:2 <i>Poučen duhom</i>: <a href="/hr/The_Urantia_Book/156#p5_2">KU 156:5.2</a>. </li>
  <li id="fn2"><a href="#cite2">↑</a> 4:3 <i>Narodi više ne uče ratovati</i>: <a href="/hr/The_Urantia_Book/159#p5_6">KU 159:5.6</a>. </li>
  <li id="fn3"><a href="#cite3">↑</a> 4:4 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
  <li id="fn4"><a href="#cite4">↑</a> 4:4-5 <i>Svaki čovjek sjedi pod svojom lozom</i>: <a href="/hr/The_Urantia_Book/97#p5_5">KU 97:5.5</a>. </li>
  <li id="fn5"><a href="#cite5">↑</a> 4:5 <i>Kraljevstvo kao buduća nada</i>: <a href="/hr/The_Urantia_Book/170#p1_3">KU 170:1.3</a>. </li>
</ol>
</div>
