<!--
title: "1 Korinčanima - Poglavlje 9"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/8">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 8</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/10">
          <span class="pr-2">1 Korinčanima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nisam li ja slobodan? Nisam li apostol? Nisam li vidio Isusa, Gospodina našega? Niste li vi djelo moje u Gospodinu? </p>
<p id="v2"><sup><small>2</small></sup>  Ako  drugima nisam apostol, vama svakako jesam. Ta vi ste pečat mojega  apostolstva u Gospodinu. </p>
<p id="v3"><sup><small>3</small></sup>  Moj odgovor mojim tužiteljima jest ovo: </p>
<p id="v4"><sup><small>4</small></sup>  Zar nemamo  prava jesti i piti? </p>
<p id="v5"><sup><small>5</small></sup>  Zar nemamo prava ženu vjernicu voditi  sa sobom kao i drugi apostoli i braća Gospodnja i Kefa? </p>
<p id="v6"><sup><small>6</small></sup>  Ili  samo ja i Barnaba nemamo prava ne raditi? </p>
<p id="v7"><sup><small>7</small></sup>  Tko ikada vojuje  o svojem trošku? Tko sadi vinograd pa roda njegova ne jede? Ili  tko pase stado pa od mlijeka stada ne jede? </p>
<p id="v8"><sup><small>8</small></sup>  Zar to govorim  po ljudsku? Ne kaže li to i Zakon? </p>
<p id="v9"><sup><small>9</small></sup>  Jer u Mojsijevu zakonu  piše: Ne zavezuj usta volu koji vrši! Zar je Bogu do volova? </p>
<p id="v10"><sup><small>10</small></sup>  Ne govori li on baš radi nas? Doista, radi nas je napisano, jer tko ore, u nadi treba da ore; i tko vrši, u nadi da će dobiti  dio. </p>
<p id="v11"><sup><small>11</small></sup>  Ako smo mi vama sijali dobra duhovna, veliko li je nešto  ako vam požanjemo tjelesna? </p>
<p id="v12"><sup><small>12</small></sup>  Ako drugi sudjeluju u vašim dobrima, zašto ne bismo mi mogli još većma. Ali nismo se poslužili tim  pravom, nego sve teglimo da ne bismo postavili kakvu zapreku  evanđelju Kristovu? </p>
<p id="v13"><sup><small>13</small></sup>  Ne znate li: koji obavljaju svetinje, od svetišta se hrane; i koji žrtveniku služe, sa žrtvenikom  dijele? </p>
<p id="v14"><sup><small>14</small></sup>  Tako je i Gospodin onima koji evanđelje navješćuju  odredio od evanđelja živjeti. </p>
<p id="v15"><sup><small>15</small></sup>  No ja se ničim od toga nisam poslužio. A i ne napisah  toga da bi se tako postupilo prema meni. Radije umrijeti, nego...  Te mi slave nitko neće oduzeti! </p>
<p id="v16"><sup><small>16</small></sup>  Jer što navješćujem evanđelje, nije mi na hvalu, ta dužnost mi je. Doista, jao meni ako evanđelja  ne navješćujem. </p>
<p id="v17"><sup><small>17</small></sup>  Jer ako to činim iz vlastite pobude, ide  me plaća; ako li ne iz vlastite pobude - služba je to koja mi  je povjerena. </p>
<p id="v18"><sup><small>18</small></sup>  Koja mi je dakle plaća? Da propovijedajući  pružam evanđelje besplatno ne služeći se svojim pravom u evanđelju. </p>
<p id="v19"><sup><small>19</small></sup>  Jer premda slobodan od sviju, sam sebe svima učinih slugom  da ih što više steknem. </p>
<p id="v20"><sup><small>20</small></sup>  Bijah Židovima Židov da Židove steknem;  onima pod Zakonom, kao da sam pod Zakonom - premda ja nisam pod  Zakonom - da one pod Zakonom steknem; </p>
<p id="v21"><sup><small>21</small></sup>  onima bez Zakona, kao  da sam bez zakona - premda nisam bez Božjega zakona, nego u Kristovu  zakonu - da steknem one bez Zakona; </p>
<p id="v22"><sup><small>22</small></sup>  bijah nejakima nejak  da nejake steknem. Svima bijah sve da pošto-poto neke spasim. </p>
<p id="v23"><sup><small>23</small></sup>  A sve činim poradi evanđelja da bih i ja bio suzajedničar  u njemu. </p>
<p id="v24"><sup><small>24</small></sup>  Ne znate li: trkači u trkalištu svi doduše trče, ali  jedan prima nagradu? Tako trčite da dobijete. </p>
<p id="v25"><sup><small>25</small></sup>  Svaki natjecatelj  sve moguće izdržava; oni da dobiju raspadljiv vijenac, mi neraspadljiv. </p>
<p id="v26"><sup><small>26</small></sup>  Ja dakle tako trčim - ne kao besciljno, tako udaram šakom  - ne kao da mlatim vjetar, </p>
<p id="v27"><sup><small>27</small></sup>  nego krotim svoje tijelo i zarobljavam  da sam ne budem isključen pošto sam drugima propovijedao. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/8">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 8</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/10">
          <span class="pr-2">1 Korinčanima - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
