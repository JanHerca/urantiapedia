<!--
title: "1 Korinčanima - Poglavlje 7"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/6">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 6</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/8">
          <span class="pr-2">1 Korinčanima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sada o onome što ste mi pisali. Dobro je čovjeku ne dotaći  ženu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ipak, zbog bludnosti, neka svaki ima svoju ženu i svaka  neka ima svoga muža. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Muž neka vrši dužnost prema ženi, a tako  i žena prema mužu. </p>
<p id="v4"><sup><small>4</small></sup>  Žena nije gospodar svoga tijela, nego muž, a tako ni muž nije gospodar svoga tijela, nego žena. </p>
<p id="v5"><sup><small>5</small></sup>  Ne uskraćujte  se jedno drugome, osim po dogovoru, povremeno, da se posvetite  molitvi pa se opet združite da vas Sotona ne bi napastovao zbog  vaše neizdržljivosti. </p>
<p id="v6"><sup><small>6</small></sup>  Ali to velim kao dopuštenje, ne kao  zapovijed. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  A htio bih da svi ljudi budu kao i ja; ali svatko  ima svoj dar od Boga, ovaj ovako, onaj onako. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Neoženjenima pak i udovicama velim: dobro im je ako ostanu  kao i ja. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ako li se ne mogu uzdržati, neka se žene, udaju.  Jer bolje je ženiti se negoli izgarati. </p>
<p id="v10"><sup><small>10</small></sup>  A oženjenima zapovijedam, ne ja, nego Gospodin: žena  neka se od muža ne rastavlja - </p>
<p id="v11"><sup><small>11</small></sup>  ako se ipak rastavi, neka  ostane neudana ili neka se s mužem pomiri - i muž neka ne otpušta  žene. </p>
<p id="v12"><sup><small>12</small></sup>  Ostalima pak velim - ja, ne Gospodin: ima li koji brat  ženu nevjernicu i ona privoli stanovati s njime, neka je ne otpušta. </p>
<p id="v13"><sup><small>13</small></sup>  I žena koja ima muža nevjernika te on privoli stanovati s  njome, neka ne otpušta muža. </p>
<p id="v14"><sup><small>14</small></sup>  Ta muž nevjernik posvećen je  ženom i žena nevjernica posvećena je bratom. Inače bi djeca vaša  bila nečista, a ovako - sveta su. </p>
<p id="v15"><sup><small>15</small></sup>  Ako li se nevjernik hoće  rastaviti, neka se rastavi; brat ili sestra u takvim prilikama  nisu vezani: ta na mir nas je pozvao Bog. </p>
<p id="v16"><sup><small>16</small></sup>  Jer što znaš, ženo, hoćeš li spasiti muža? Ili što znaš, mužu, hoćeš li spasiti  ženu? </p>
<p id="v17"><sup><small>17</small></sup>  U drugome svatko neka živi kako mu je Gospodin dodijelio, kako ga je Bog pozvao. Tako određujem po svim crkvama. </p>
<p id="v18"><sup><small>18</small></sup>  Je  li tko pozvan kao obrezan, neka ne prepravlja obrezanja. Ako  je pozvan kao neobrezan, neka se ne obrezuje. </p>
<p id="v19"><sup><small>19</small></sup>  Obrezanje nije  ništa i neobrezanje nije ništa, nego - držanje Božjih zapovijedi. </p>
<p id="v20"><sup><small>20</small></sup>  Svatko neka ostane u onom zvanju u koje je pozvan. </p>
<p id="v21"><sup><small>21</small></sup>  Jesi  li pozvan kao rob? Ne brini! Nego, ako i možeš postati slobodan, radije se okoristi. </p>
<p id="v22"><sup><small>22</small></sup>  Jer tko je u Gospodinu pozvan kao rob, slobodnjak je  Gospodnji. Tako i tko je pozvan kao slobodnjak, rob je Kristov. </p>
<p id="v23"><sup><small>23</small></sup>  Otkupninom ste kupljeni: ne budite robovi ljudima. </p>
<p id="v24"><sup><small>24</small></sup>  Svatko  u čemu je pozvan, braćo, u tome neka i ostane pred Bogom. </p>
<p id="v25"><sup><small>25</small></sup>  O djevicama nemam zapovijedi, nego dajem savjet kao čovjek  po milosrđu Gospodnjem vrijedan povjerenja. </p>
<p id="v26"><sup><small>26</small></sup>  Smatram dakle:  dobro je to zbog sadašnje nevolje, dobro je čovjeku tako biti. </p>
<p id="v27"><sup><small>27</small></sup>  Jesi li vezan za ženu? Ne traži rastave. Jesi li slobodan  od žene? Ne traži žene. </p>
<p id="v28"><sup><small>28</small></sup>  Ali ako se i oženiš, nisi sagriješio;  i djevica ako se uda, nije sagriješila. Ali takvi će imati tjelesnu  nevolju, a ja bih vas rado poštedio. </p>
<p id="v29"><sup><small>29</small></sup>  Ovo hoću reći, braćo: Vrijeme je kratko. Odsele i koji  imaju žene, neka budu kao da ih nemaju; </p>
<p id="v30"><sup><small>30</small></sup>  i koji plaču, kao  da ne plaču; i koji se vesele, kao da se ne vesele; i koji kupuju, kao da ne posjeduju; </p>
<p id="v31"><sup><small>31</small></sup>  i koji uživaju ovaj svijet, kao da  ga ne uživaju, jer - prolazi obličje ovoga svijeta. </p>
<p id="v32"><sup><small>32</small></sup>  A rado  bih da budete bezbrižni. Neoženjen se brine za Gospodnje, kako  da ugodi Gospodinu. </p>
<p id="v33"><sup><small>33</small></sup>  A oženjen se brine za svjetovno, kako  da ugodi ženi, </p>
<p id="v34"><sup><small>34</small></sup>  pa je razdijeljen. I žena neudana i djevica  brine se za Gospodnje, da bude sveta i tijelom i duhom; a udana  se brine za svjetovno, kako da ugodi mužu. </p>
<p id="v35"><sup><small>35</small></sup>  Ovo pak govorim  vama na korist, ne da vam postavim zamku, nego da primjerno i  nesmetano budete privrženi Gospodinu. </p>
<p id="v36"><sup><small>36</small></sup>  Misli li tko da je  nepriličan prema svojoj djevici kad je preživotan i s njome mora  biti, neka čini što je nakanio, ne griješi: neka se uzmu. </p>
<p id="v37"><sup><small>37</small></sup>  Tko  je pak nepokolebljivo stalan u srcu te nema potrebe, a u vlasti  mu je volja pa to odluči u svom srcu - čuvati svoju djevicu -  dobro čini. </p>
<p id="v38"><sup><small>38</small></sup>  Tako, tko se oženi svojom djevicom, dobro čini, a tko se ne oženi, bolje čini. </p>
<p id="v39"><sup><small>39</small></sup>  Žena je vezana dokle živi  muž njezin. Umre li muž, slobodna je: neka se uda za koga hoće, samo u Gospodinu. </p>
<p id="v40"><sup><small>40</small></sup>  Bit će ipak blaženija ostane li onako, po mojem savjetu. A mislim da i ja imam Duha Božjega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/6">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 6</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/8">
          <span class="pr-2">1 Korinčanima - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:1 <i>Muškarac ne dira ženu</i>: <a href="/hr/The_Urantia_Book/89#p3_6">KU 89:3.6</a>. </li>
  <li id="fn2"><a href="#cite2">↑</a> 7:2,9 <i>Brak, manje zlo</i>: <a href="/hr/The_Urantia_Book/89#p3_6">KU 89:3.6</a>. </li>
  <li id="fn3"><a href="#cite3">↑</a> 7:6 <i>Pavao govori uz dopuštenje</i>: <a href="/hr/The_Urantia_Book/89#p3_6">KU 89:3.6</a>. </li>
  <li id="fn4"><a href="#cite4">↑</a> 7:7 <i>Pavao bi želio da svi ljudi budu kao on</i>: <a href="/hr/The_Urantia_Book/89#p3_6">KU 89:3.6</a>. </li>
  <li id="fn5"><a href="#cite5">↑</a> 7:8 <i>Dobro za samce i udovice</i>: <a href="/hr/The_Urantia_Book/89#p3_6">KU 89:3.6</a>. </li>
</ol>
</div>
