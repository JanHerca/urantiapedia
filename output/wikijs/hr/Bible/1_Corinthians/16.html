<!--
title: "1 Korinčanima - Poglavlje 16"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/15">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 15</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U pogledu sabiranja za svete, i vi činite kako odredih crkvama  galacijskim. </p>
<p id="v2"><sup><small>2</small></sup>  Svakoga prvog dana u tjednu neka svaki od vas  kod sebe na stranu stavlja i skuplja što uzmogne da se ne sabire  istom kada dođem. </p>
<p id="v3"><sup><small>3</small></sup>  A kada dođem, poslat ću s preporučnicom  one koje odaberete da odnesu vašu ljubav u Jeruzalem. </p>
<p id="v4"><sup><small>4</small></sup>  Bude  li vrijedno da i ja pođem, poći će sa mnom. </p>
<p id="v5"><sup><small>5</small></sup>  A k vama ću doći kad prođem Makedoniju; Makedonijom ću  samo proći, </p>
<p id="v6"><sup><small>6</small></sup>  a kod vas ću se možda zadržati ili čak zimovati  da me otpratite kamo god pođem. </p>
<p id="v7"><sup><small>7</small></sup>  Ne bih vas doista htio tek  na prolazu vidjeti jer se nadam neko vrijeme proboraviti kod  vas, dopusti li Gospodin. </p>
<p id="v8"><sup><small>8</small></sup>  U Efezu ću ostati do Pedesetnice </p>
<p id="v9"><sup><small>9</small></sup>  jer vrata mi se otvoriše velika i uspješna, a protivnika mnogo. </p>
<p id="v10"><sup><small>10</small></sup>  Ako dođe Timotej, gledajte da bude kod vas bez bojazni jer  radi djelo Gospodnje kao i ja. </p>
<p id="v11"><sup><small>11</small></sup>  Neka ga dakle nitko ne prezre.  A ispratite ga u miru da dođe k meni jer ga s braćom iščekujem. </p>
<p id="v12"><sup><small>12</small></sup>  A što se tiče brata Apolona: mnogo sam ga nagovarao da ode  k vama s braćom. I nikako mu ne bijaše s voljom da sada dođe, no doći će kad mu bude zgodno. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Bdijte postojani u vjeri, muževni budite, čvrsti. </p>
<p id="v14"><sup><small>14</small></sup>  Sve  vaše neka bude u ljubavi! </p>
<p id="v15"><sup><small>15</small></sup>  Zaklinjem vas, braćo - znate dom Stefanin, da je prvina  Ahaje i da se posvetiše posluživanju svetih - </p>
<p id="v16"><sup><small>16</small></sup>  da se i vi  pokoravate takvima i svakomu tko surađuje i trudi se. </p>
<p id="v17"><sup><small>17</small></sup>  Radujem  se s dolaska Stefanina i Fortunatova i Ahajikova jer oni nadoknadiše  vašu nenazočnost: </p>
<p id="v18"><sup><small>18</small></sup>  umiriše duh moj i vaš. Cijenite dakle takve. </p>
<p id="v19"><sup><small>19</small></sup>  Pozdravljaju vas crkve azijske. Pozdravljaju vas mnogo  u Gospodinu Akvila i Priska zajedno s Crkvom u njihovu domu. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Pozdravljaju vas sva braća. Pozdravite jedni druge cjelovom  svetim. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Pozdrav mojom rukom, Pavlovom. </p>
<p id="v22"><sup><small>22</small></sup>  Ako tko ne ljubi Gospodina, neka bude proklet. Marana  tha! </p>
<p id="v23"><sup><small>23</small></sup>  Milost Gospodina Isusa s vama! </p>
<p id="v24"><sup><small>24</small></sup>  Ljubav moja sa svima vama u Kristu Isusu! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/15">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 15</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:12 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn2"><a href="#cite2">↑</a> 16:19 <i>Akvila i Priscila</i>: <a href="/hr/The_Urantia_Book/133#p3_12">KU 133:3.12</a>. </li>
  <li id="fn3"><a href="#cite3">↑</a> 16:20 <i>Pozdravljen svetim poljupcem</i>: <a href="/hr/The_Urantia_Book/194#p4_7">KU 194:4.7</a>. </li>
</ol>
</div>
