<!--
title: "1 Korinčanima - Poglavlje 10"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/9">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 9</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/11">
          <span class="pr-2">1 Korinčanima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jer ne bih, braćo, htio da budete u neznanju: oci naši svi  bijahu pod oblakom, i svi prijeđoše kroz more, </p>
<p id="v2"><sup><small>2</small></sup>  i svi su se  na Mojsija krstili u oblaku i u moru, </p>
<p id="v3"><sup><small>3</small></sup>  i svi su isto duhovno  jelo jeli, </p>
<p id="v4"><sup><small>4</small></sup>  i svi su isto duhovno piće pili. A pili su iz duhovne  stijene koja ih je pratila; stijena bijaše Krist. </p>
<p id="v5"><sup><small>5</small></sup>  Ali većina  njih nije bila po volji Bogu: ta poubijani su po pustinji. </p>
<p id="v6"><sup><small>6</small></sup>  To  bijahu pralikovi naši: da ne žudimo za zlima kao što su žudjeli  oni. </p>
<p id="v7"><sup><small>7</small></sup>  I ne budite idolopoklonici kao neki od njih, kako je  pisano: Posjeda narod da jede i pije pa ustadoše da igraju. </p>
<p id="v8"><sup><small>8</small></sup>  I ne podajimo se bludu kao što se neki od njih bludu podaše  i padoše u jednom danu dvadeset i tri tisuće. </p>
<p id="v9"><sup><small>9</small></sup>  I ne iskušavajmo  Gospodina kao što su ga neki od njih iskušavali te od zmija izginuli. </p>
<p id="v10"><sup><small>10</small></sup>  I ne mrmljajte kao što neki od njih mrmljahu te izgiboše  od Zatornika. </p>
<p id="v11"><sup><small>11</small></sup>  Sve se to, kao pralik, događalo njima, a napisano  je za upozorenje nama, koje su zapala posljednja vremena. </p>
<p id="v12"><sup><small>12</small></sup>  Tko  dakle misli da stoji, neka pazi da ne padne. </p>
<p id="v13"><sup><small>13</small></sup>  Nije vas zahvatila  druga kušnja osim ljudske. Ta vjeran je Bog: neće pustiti da  budete kušani preko svojih sila, nego će s kušnjom dati i ishod  da možete izdržati. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Zato, ljubljeni moji, bježite od idolopoklonstva. </p>
<p id="v15"><sup><small>15</small></sup>  Kao  razumnima velim: sudite sami što govorim. </p>
<p id="v16"><sup><small>16</small></sup>  Čaša blagoslovna  koju blagoslivljamo nije li zajedništvo krvi Kristove? Kruh koji  lomimo nije li zajedništvo tijela Kristova? </p>
<p id="v17"><sup><small>17</small></sup>  Budući da je  jedan kruh, jedno smo tijelo mi mnogi; ta svi smo dionici jednoga  kruha. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Gledajte Izraela po tijelu! Koji blaguju žrtve nisu  li zajedničari žrtvenika? </p>
<p id="v19"><sup><small>19</small></sup>  Što dakle hoću reći? Idolska žrtva  da je nešto? Ili idol da je nešto? </p>
<p id="v20"><sup><small>20</small></sup>  Naprotiv, da pogani vrazima  žrtvuju, ne Bogu. A neću da budete zajedničari vražji. </p>
<p id="v21"><sup><small>21</small></sup>  Ne  možete piti čašu Gospodnju i čašu vražju. Ne možete biti sudionici  stola Gospodnjega i stola vražjega. </p>
<p id="v22"><sup><small>22</small></sup>  Ili da izazivamo ljubomor  Gospodnji? Zar smo jači od njega? </p>
<p id="v23"><sup><small>23</small></sup>  "Sve je slobodno!" Ali - sve ne koristi. "Sve je dopušteno!"  Ali - sve ne saziđuje. </p>
<p id="v24"><sup><small>24</small></sup>  Nitko neka ne traži svoje, nego dobro  drugoga. </p>
<p id="v25"><sup><small>25</small></sup>  Sve što se prodaje na tržnici, jedite ništa ne ispitujući  poradi savjesti. </p>
<p id="v26"><sup><small>26</small></sup>  Ta Gospodnja je zemlja i sve na njoj! <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Pozove li vas koji nevjernik i želite se odazvati, jedite  što vam se ponudi ništa ne ispitujući poradi savjesti. </p>
<p id="v28"><sup><small>28</small></sup>  Ako  vam tko reče: "To je žrtvovano", ne jedite poradi onoga koji  vas je upozorio, i savjesti. </p>
<p id="v29"><sup><small>29</small></sup>  Savjesti mislim, ne svoje, nego  onoga drugoga. Ta zašto da moju slobodu druga savjest sudi? </p>
<p id="v30"><sup><small>30</small></sup>  Ako  sa zahvalom sudjelujem, zašto da me grde zbog onoga za što zahvaljujem? </p>
<p id="v31"><sup><small>31</small></sup>  Dakle, ili jeli, ili pili, ili drugo što činili, sve na slavu  Božju činite. </p>
<p id="v32"><sup><small>32</small></sup>  Ne budite na sablazan ni Židovima, ni Grcima, ni Crkvi Božjoj, </p>
<p id="v33"><sup><small>33</small></sup>  kao što i ja svima u svemu ugađam ne tražeći  svoju korist, nego što koristi mnogima na spasenje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/9">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 9</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/11">
          <span class="pr-2">1 Korinčanima - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:13 <i>#1 Bog je vjeran</i>: <a href="/hr/The_Urantia_Book/4#p1_3">KU 4:1.3</a>. </li>
  <li id="fn2"><a href="#cite2">↑</a> 10:17 <i>Jedinstvo, a ne uniformnost</i>: <a href="/hr/The_Urantia_Book/134#p4_6">KU 134:4.6</a>.  <i>Društveni utjecaj djela</i>: <a href="/hr/The_Urantia_Book/54#p6_3">KU 54:6.3</a>. </li>
  <li id="fn3"><a href="#cite3">↑</a> 10:26,28 <i>Zemlja je Gospodnja, i punina</i>: <a href="/hr/The_Urantia_Book/3#p5_2">KU 3:5.2</a>. </li>
</ol>
</div>
