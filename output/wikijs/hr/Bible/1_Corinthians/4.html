<!--
title: "1 Korinčanima - Poglavlje 4"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/3">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 3</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/5">
          <span class="pr-2">1 Korinčanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tako, neka nas svatko smatra službenicima Kristovim i upraviteljima  otajstava Božjih. </p>
<p id="v2"><sup><small>2</small></sup>  A od upravitelja iziskuje se napokon da  budu vjerni. </p>
<p id="v3"><sup><small>3</small></sup>  Meni pak nije nimalo do toga da me sudite vi  ili bilo koji ljudski sud; a ni ja sam sebe ne sudim. </p>
<p id="v4"><sup><small>4</small></sup>  Doista, ničega sebi nisam svjestan, no time nisam opravdan: moj je sudac  Gospodin. </p>
<p id="v5"><sup><small>5</small></sup>  Zato ne sudite ništa prije vremena dok ne dođe Gospodin  koji će iznijeti na vidjelo što je sakriveno u tami i razotkriti  nakane srdaca. I tada će svatko primiti pohvalu od Boga. </p>
<p id="v6"><sup><small>6</small></sup>  Time, braćo, smjerah na sebe i Apolona radi vas: da na  nama naučite onu "Ne preko onoga što je pisano" te se ne nadimate  jednim protiv drugoga. </p>
<p id="v7"><sup><small>7</small></sup>  Ta tko tebi daje prednost? Što imaš  da nisi primio? Ako si primio, što se hvastaš kao da nisi primio? </p>
<p id="v8"><sup><small>8</small></sup>  Već ste siti, već se obogatiste, bez nas se zakraljiste! Kamo  sreće da se zakraljiste da i mi s vama zajedno kraljujemo! </p>
<p id="v9"><sup><small>9</small></sup>  Jer  Bog je, čini mi se, nas apostole prikazao posljednje, kao na  smrt osuđene, jer postali smo prizor svijetu, i anđelima, i ljudima  - </p>
<p id="v10"><sup><small>10</small></sup>  mi ludi poradi Krista, vi mudri u Kristu; mi slabi, vi  jaki; vi čašćeni, mi prezreni; </p>
<p id="v11"><sup><small>11</small></sup>  sve do ovoga časa i gladujemo, i žeđamo, i goli smo, i pljuskaju nas, i beskućnici smo, </p>
<p id="v12"><sup><small>12</small></sup>  i  patimo se radeći svojim rukama. Proklinjani blagoslivljamo, proganjani  ustrajavamo, </p>
<p id="v13"><sup><small>13</small></sup>  pogrđivani tješimo. Kao smeće svijeta postasmo, svačiji izmet sve do sada. </p>
<p id="v14"><sup><small>14</small></sup>  Ne pišem ovoga da vas postidim, nego da vas kao ljubljenu  svoju djecu urazumim. </p>
<p id="v15"><sup><small>15</small></sup>  Jer da imate u Kristu i deset tisuća  učitelja, ipak ne biste imali više otaca. Ta u Kristu Isusu po  evanđelju ja vas rodih! </p>
<p id="v16"><sup><small>16</small></sup>  Zaklinjem vas, dakle: nasljedovatelji  moji budite. </p>
<p id="v17"><sup><small>17</small></sup>  Zato upravo poslah k vama Timoteja, koji mi  je dijete ljubljeno i vjerno u Gospodinu, da vas podsjeti na  naputke moje, u Kristu, kako posvuda u svakoj crkvi učim. </p>
<p id="v18"><sup><small>18</small></sup>  Neki  se uzniješe kao da ja neću doći k vama. </p>
<p id="v19"><sup><small>19</small></sup>  Ipak, eto me ubrzo  k vama, ako Gospodin htjedne, i rasudit ću ne riječi onih nadutih, nego krepost. </p>
<p id="v20"><sup><small>20</small></sup>  Ta nije u riječi kraljevstvo Božje, nego u  kreposti. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Što želite? Da k vama dođem sa šibom ili s ljubavlju  i duhom blagosti? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/3">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 3</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/5">
          <span class="pr-2">1 Korinčanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:20 <i>Evanđelje kraljevstva</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje kraljevstva</i>: <a href="/hr/The_Urantia_Book/143#p1_5">KU 143:1.5</a>.  <i>Kraljevstvo Božje</i>: <a href="/hr/The_Urantia_Book/153#p2_4">KU 153:2.4</a>.  <i>Kraljevstvo Božje</i>: <a href="/hr/The_Urantia_Book/34#p6_13">KU 34:6.13</a>.  <i>Proglasiti uspostavu kraljevstva</i>: <a href="/hr/The_Urantia_Book/137#p8_6">KU 137:8.6</a>.  <i>Evanđelje kraljevstva</i>: <a href="/hr/The_Urantia_Book/193#p0_4">KU 193:0.4</a>.  <i>Kraljevstvo Božje</i>: <a href="/hr/The_Urantia_Book/169#p4_6">KU 169:4.6</a>. </li>
</ol>
</div>
