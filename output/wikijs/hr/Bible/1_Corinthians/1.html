<!--
title: "1 Korinčanima - Poglavlje 1"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/2">
          <span class="pr-2">1 Korinčanima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavao, po Božjoj volji pozvan za apostola Krista Isusa, i brat  Sosten <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Crkvi Božjoj u Korintu - posvećenima u Kristu Isusu, pozvanicima, svetima, sa svima što na bilo kojemu mjestu prizivlju  ime Isusa Krista, Gospodina našega, njihova i našega. </p>
<p id="v3"><sup><small>3</small></sup>  Milost vam i mir od Boga, Oca našega, i Gospodina Isusa  Krista! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Zahvaljujem Bogu svojemu svagda za vas zbog milosti Božje  koja vam je dana u Kristu Isusu: </p>
<p id="v5"><sup><small>5</small></sup>  u njemu se obogatiste u svemu  - u svakoj riječi i svakom spoznanju. </p>
<p id="v6"><sup><small>6</small></sup>  Kako li se svjedočanstvo  o Kristu utvrdilo u vama </p>
<p id="v7"><sup><small>7</small></sup>  te ne oskudijevate ni na jednom daru  čekajući Objavljenje Gospodina našega Isusa Krista! </p>
<p id="v8"><sup><small>8</small></sup>  On će  vas učiniti i postojanima do kraja, besprigovornima u Dan Gospodina  našega Isusa Krista. </p>
<p id="v9"><sup><small>9</small></sup>  Vjeran je Bog koji vas pozva u zajedništvo  Sina svojega Isusa Krista, Gospodina našega. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Zaklinjem vas, braćo, imenom Gospodina našega Isusa Krista:  svi budite iste misli; neka ne bude među vama razdora, nego budite  savršeno istog osjećanja i istog mišljenja. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Jer Klojini mi, braćo moja, o vama rekoše da među vama ima svađa. </p>
<p id="v12"><sup><small>12</small></sup>  Mislim  to što svaki od vas govori: "Ja sam Pavlov", "A ja Apolonov", "A ja Kefin", "A ja Kristov". </p>
<p id="v13"><sup><small>13</small></sup>  Zar je Krist razdijeljen?  Zar je Pavao raspet za vas? Ili ste u Pavlovo ime kršteni? </p>
<p id="v14"><sup><small>14</small></sup>  Hvala  Bogu što ne krstih nikoga od vas, osim Krispa i Gaja; <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  da  ne bi tko rekao da ste u moje ime kršteni. </p>
<p id="v16"><sup><small>16</small></sup>  A da, krstih i  Stefanin dom. Inače ne znam krstih li koga drugoga. </p>
<p id="v17"><sup><small>17</small></sup>  Jer ne posla me Krist krstiti, nego navješćivati evanđelje, i to ne mudrošću besjede, da se ne obeskrijepi križ Kristov. </p>
<p id="v18"><sup><small>18</small></sup>  Uistinu, besjeda o križu ludost je onima koji propadaju, a nama spašenicima sila je Božja. </p>
<p id="v19"><sup><small>19</small></sup>  Ta pisano je: Upropastit  ću mudrost mudrih, i odbacit ću umnost umnih. </p>
<p id="v20"><sup><small>20</small></sup>  Gdje je mudrac?  Gdje je književnik? Gdje je istraživač ovoga svijeta? Zar  ne izludi Bog mudrost svijeta? </p>
<p id="v21"><sup><small>21</small></sup>  Doista, kad svijet u mudrosti  Božjoj Boga ne upozna mudrošću, svidjelo se Bogu ludošću propovijedanja  spasiti vjernike. </p>
<p id="v22"><sup><small>22</small></sup>  Jer i Židovi znake ištu i Grci mudrost  traže, </p>
<p id="v23"><sup><small>23</small></sup>  a mi propovijedamo Krista raspetoga: Židovima sablazan, poganima ludost, <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  pozvanima pak - i Židovima i Grcima - Krista, Božju snagu i Božju mudrost. </p>
<p id="v25"><sup><small>25</small></sup>  Jer ludo Božje mudrije je od  ljudi i slabo Božje jače je od ljudi. </p>
<p id="v26"><sup><small>26</small></sup>  Ta gledajte, braćo, sebe, pozvane: nema mnogo mudrih po tijelu, nema mnogo snažnih, nema mnogo plemenitih. </p>
<p id="v27"><sup><small>27</small></sup>  Nego lude svijeta izabra Bog da posrami  mudre, i slabe svijeta izabra Bog da posrami jake; </p>
<p id="v28"><sup><small>28</small></sup>  i neplemenite  svijeta i prezrene izabra Bog, i ono što nije, da uništi ono  što jest, </p>
<p id="v29"><sup><small>29</small></sup>  da se nijedan smrtnik ne bi hvalio pred Bogom. </p>
<p id="v30"><sup><small>30</small></sup>  Od njega je da vi jeste u Kristu Isusu, koji nama posta mudrost  od Boga, i pravednost, i posvećenje, i otkupljenje, </p>
<p id="v31"><sup><small>31</small></sup>  da bude  kako je pisano: Tko se hvali, u Gospodu neka se hvali. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/2">
          <span class="pr-2">1 Korinčanima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:1 <i>Zvali su ih „brat“ i „sestra“</i>: <a href="/hr/The_Urantia_Book/194#p4_7">KU 194:4.7</a>. </li>
  <li id="fn2"><a href="#cite2">↑</a> 1:3 <i>Bog je naš Otac</i>: <a href="/hr/The_Urantia_Book/141#p4_2">KU 141:4.2</a>.  <i>Bog: voljeni Otac svih ljudi</i>: <a href="/hr/The_Urantia_Book/194#p4_6">KU 194:4.6</a>.  <i>Odnos oca i djeteta</i>: <a href="/hr/The_Urantia_Book/131#p10_8">KU 131:10.8</a>.  <i>Odnos oca i djeteta</i>: <a href="/hr/The_Urantia_Book/131#p10_6">KU 131:10.6</a>.  <i>Bog je naš Otac</i>: <a href="/hr/The_Urantia_Book/149#p6_8">KU 149:6.8</a>.  <i>Bog je MOJ Otac</i>: <a href="/hr/The_Urantia_Book/131#p10_5">KU 131:10.5</a>. </li>
  <li id="fn3"><a href="#cite3">↑</a> 1:9 <i>#1 Bog je vjeran</i>: <a href="/hr/The_Urantia_Book/4#p1_3">KU 4:1.3</a>.  <i>Zajedništvo s Bogom</i>: <a href="/hr/The_Urantia_Book/140#p10_1">KU 140:10.1</a>. </li>
  <li id="fn4"><a href="#cite4">↑</a> 1:9-10 <i>Zajedništvo, bratstvo</i>: <a href="/hr/The_Urantia_Book/190#p4_1">KU 190:4.1</a>. </li>
  <li id="fn5"><a href="#cite5">↑</a> 1:10 <i>Jedinstvo, a ne uniformnost</i>: <a href="/hr/The_Urantia_Book/134#p4_6">KU 134:4.6</a>.  <i>Srodni umovi</i>: <a href="/hr/The_Urantia_Book/16#p6_3">KU 16:6.3</a>. </li>
  <li id="fn6"><a href="#cite6">↑</a> 1:14 <i>Gaj</i>: <a href="/hr/The_Urantia_Book/133#p3_11">KU 133:3.11</a>.  <i>Krisp</i>: <a href="/hr/The_Urantia_Book/133#p3_1">KU 133:3.1</a>. </li>
  <li id="fn7"><a href="#cite7">↑</a> 1:23 <i>Proglašavao „evanđelje“</i>: <a href="/hr/The_Urantia_Book/195#p0_2">KU 195:0.2</a>. </li>
</ol>
</div>
