<!--
title: "1 Korinčanima - Poglavlje 3"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/2">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 2</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/4">
          <span class="pr-2">1 Korinčanima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I ja, braćo, nisam mogao govoriti vama kao duhovnima, nego  kao tjelesnima, kao nejačadi u Kristu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mlijekom vas napojih, ne jelom: još ne mogoste, a ni sada još ne možete </p>
<p id="v3"><sup><small>3</small></sup>  jer još  ste tjelesni. Doista, dok je među vama zavist i prepiranje, zar  niste tjelesni, zar po ljudsku ne postupate? </p>
<p id="v4"><sup><small>4</small></sup>  Jer kad jedan  govori: "Ja sam Pavlov", a drugi: "Ja Apolonov", niste li odveć  ljudi? </p>
<p id="v5"><sup><small>5</small></sup>  Ta što je Apolon? Što je Pavao? Poslužitelji po kojima  povjerovaste - kako već komu Gospodin dade. </p>
<p id="v6"><sup><small>6</small></sup>  Ja zasadih, Apolon  zali, ali Bog dade rasti. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Tako niti je što onaj tko sadi ni  onaj tko zalijeva, nego Bog koji daje rasti. </p>
<p id="v8"><sup><small>8</small></sup>  Tko sadi i tko  zalijeva, jedno su; a svaki će po svome trudu primiti plaću. </p>
<p id="v9"><sup><small>9</small></sup>  Jer Božji smo suradnici: Božja ste njiva, Božja građevina. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Po milosti Božjoj koja mi je dana ja kao mudri graditelj  postavih temelj, a drugi naziđuje; ali svaki neka pazi kako naziđuje. </p>
<p id="v11"><sup><small>11</small></sup>  Jer nitko ne može postaviti drugoga temelja osim onoga koji  je postavljen, a taj je Isus Krist. </p>
<p id="v12"><sup><small>12</small></sup>  Naziđuje li tko na ovom  temelju zlatom, srebrom, dragim kamenjem, drvom, sijenom, slamom  - </p>
<p id="v13"><sup><small>13</small></sup>  svačije će djelo izići na svjetlo. Onaj će Dan pokazati  jer će se u ognju očitovati. I kakvo je čije djelo, oganj će  iskušati. </p>
<p id="v14"><sup><small>14</small></sup>  Ostane li djelo, primit će plaću onaj tko ga je  nazidao. </p>
<p id="v15"><sup><small>15</small></sup>  Izgori li čije djelo, taj će štetovati; ipak, on  će se sam spasiti, ali kao kroz oganj. </p>
<p id="v16"><sup><small>16</small></sup>  Ne znate li? Hram ste Božji i Duh Božji prebiva u vama. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Ako tko upropašćuje hram Božji, upropastit će njega Bog.  Jer hram je Božji svet, a to ste vi. </p>
<p id="v18"><sup><small>18</small></sup>  Nitko neka se ne vara. Ako tko misli da je mudar među  vama na ovome svijetu, neka bude lud da bude mudar. </p>
<p id="v19"><sup><small>19</small></sup>  Jer mudrost  ovoga svijeta ludost je pred Bogom. Ta pisano je: On hvata  mudre u njihovu lukavstvu. </p>
<p id="v20"><sup><small>20</small></sup>  I opet: Gospodin poznaje  namisli mudrih, one su isprazne. </p>
<p id="v21"><sup><small>21</small></sup>  Zato neka se nitko ne  hvasta ljudima jer sve je vaše. </p>
<p id="v22"><sup><small>22</small></sup>  Bio Pavao, ili Apolon, ili  Kefa, bio svijet, ili život, ili smrt, ili sadašnje, ili buduće:  sve je vaše, </p>
<p id="v23"><sup><small>23</small></sup>  vi Kristovi, a Krist Božji. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/2">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 2</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/4">
          <span class="pr-2">1 Korinčanima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:1-2 <i>Ne produljujte djetinjstvo</i>: <a href="/hr/The_Urantia_Book/156#p2_6">KU 156:2.6</a>.  <i>Mlijeko duhovne istine</i>: <a href="/hr/The_Urantia_Book/133#p4_2">KU 133:4.2</a>. </li>
  <li id="fn2"><a href="#cite2">↑</a> 3:6-7 <i>Djelujte naša, posljedice Božje</i>: <a href="/hr/The_Urantia_Book/117#p5_5">KU 117:5.5</a>. </li>
  <li id="fn3"><a href="#cite3">↑</a> 3:9 <i>Radnici zajedno</i>: <a href="/hr/The_Urantia_Book/178#p3_2">KU 178:3.2</a>. </li>
  <li id="fn4"><a href="#cite4">↑</a> 3:16-17 <i>Tijela su hramovi Božji</i>: <a href="/hr/The_Urantia_Book/1#p4_2">KU 1:4.2</a>.  <i>Postajete hramovi Božji</i>: <a href="/hr/The_Urantia_Book/143#p2_4">KU 143:2.4</a>.  <i>Duh u čovjeku (Ispravljač misli)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Božji u nama</i>: <a href="/hr/The_Urantia_Book/141#p2_1">KU 141:2.1</a>.  <i>Božji duh živi u čovjekovom srcu</i>: <a href="/hr/The_Urantia_Book/131#p10_4">KU 131:10.4</a>.  <i>Kraljevstvo Božje je u vama</i>: <a href="/hr/The_Urantia_Book/140#p1_5">KU 140:1.5</a>.  <i>Božji duh živi u nama</i>: <a href="/hr/The_Urantia_Book/133#p4_5">KU 133:4.5</a>.  <i>Duh koji prebiva u nama: Ispravljač</i>: <a href="/hr/The_Urantia_Book/107#p4_7">KU 107:4.7</a>.  <i>Božji duh u vama (T/A)</i>: <a href="/hr/The_Urantia_Book/2#p5_6">KU 2:5.6</a>.  <i>Kraljevstvo nebesko u vama</i>: <a href="/hr/The_Urantia_Book/108#p6_2">KU 108:6.2</a>.  <i>Tijelo je šator</i>: <a href="/hr/The_Urantia_Book/110#p1_5">KU 110:1.5</a>.  <i>Duh Božji u čovjeku</i>: <a href="/hr/The_Urantia_Book/34#p6_7">KU 34:6.7</a>.  <i>Živi Duh Oca (TA)</i>: <a href="/hr/The_Urantia_Book/146#p3_5">KU 146:3.5</a>.  <i>Kraljevstvo u tebi</i>: <a href="/hr/The_Urantia_Book/170#p1_8">KU 170:1.8</a>.  <i>On živi u nama</i>: <a href="/hr/The_Urantia_Book/3#p1_4">KU 3:1.4</a>.  <i>Unutarnji duh</i>: <a href="/hr/The_Urantia_Book/134#p4_7">KU 134:4.7</a>.  <i>Bog prebiva u tebi</i>: <a href="/hr/The_Urantia_Book/148#p6_10">KU 148:6.10</a>.  <i>Božji duh u tebi</i>: <a href="/hr/The_Urantia_Book/5#p2_3">KU 5:2.3</a>.  <i>Božje kraljevstvo je u vama</i>: <a href="/hr/The_Urantia_Book/195#p10_4">KU 195:10.4</a>.  <i>Bog prebiva u tvojoj duši</i>: <a href="/hr/The_Urantia_Book/133#p4_4">KU 133:4.4</a>.  <i>Božji duh živi u nama</i>: <a href="/hr/The_Urantia_Book/167#p7_4">KU 167:7.4</a>.  <i>Božji duh prebiva u ljudskoj duši</i>: <a href="/hr/The_Urantia_Book/131#p10_2">KU 131:10.2</a>.  <i>Kraljevstvo Božje u nama</i>: <a href="/hr/The_Urantia_Book/170#p2_20">KU 170:2.20</a>.  <i>Bog prebiva u nama</i>: <a href="/hr/The_Urantia_Book/12#p7_12">KU 12:7.12</a>.  <i>Božji duh živi u nama (T/A)</i>: <a href="/hr/The_Urantia_Book/16#p9_4">KU 16:9.4</a>.  <i>Vi ste hram Božji; Bog prebiva u vama</i>: <a href="/hr/The_Urantia_Book/34#p6_7">KU 34:6.7</a>. </li>
</ol>
</div>
