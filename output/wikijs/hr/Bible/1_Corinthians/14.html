<!--
title: "1 Korinčanima - Poglavlje 14"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/13">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 13</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/15">
          <span class="pr-2">1 Korinčanima - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Težite za ljubavlju, čeznite za darima Duha, a najvećma da  prorokujete. </p>
<p id="v2"><sup><small>2</small></sup>  Jer tko govori drugim jezikom, ne govori ljudima  nego Bogu: nitko ga ne razumije jer Duhom govori stvari tajanstvene. </p>
<p id="v3"><sup><small>3</small></sup>  Tko pak prorokuje, ljudima govori: izgrađuje, hrabri, tješi. </p>
<p id="v4"><sup><small>4</small></sup>  Tko govori drugim jezikom, sam sebe izgrađuje, a tko prorokuje, Crkvu izgrađuje. </p>
<p id="v5"><sup><small>5</small></sup>  A htio bih da vi svi govorite drugim jezicima, ali većma da prorokujete. Jer veći je tko prorokuje, negoli  tko govori drugim jezicima, osim ako protumači Crkvi radi izgrađivanja. </p>
<p id="v6"><sup><small>6</small></sup>  A sada, braćo, kad bih došao k vama govoreći drugim jezicima, što bi vam koristilo kad vam ne bih priopćio bilo otkrivenje, bilo spoznanje, bilo proroštvo, bilo nauk? </p>
<p id="v7"><sup><small>7</small></sup>  Ako neživa glazbala, svirala ili citra, ne daju razgovijetna glasa, kako će se razabrati  što se to izvodi na svirali ili citri? </p>
<p id="v8"><sup><small>8</small></sup>  Ili ako trublja daje  nejasan glas, tko će se spremiti na boj? </p>
<p id="v9"><sup><small>9</small></sup>  Tako i vi, ako jezikom  ne budete jasno zborili, kako će se razabrati što se govori?  Govorit ćete u vjetar. </p>
<p id="v10"><sup><small>10</small></sup>  Toliko, recimo, ima na svijetu vrsta  glasova i - nijedan bez značenja. </p>
<p id="v11"><sup><small>11</small></sup>  Ako dakle ne znam značenja  glasa, bit ću sugovorniku tuđinac, a sugovornik tuđinac meni. </p>
<p id="v12"><sup><small>12</small></sup>  Tako i vi, budući da čeznete za darima Duha, nastojte njima  obilovati radi izgrađivanja Crkve. </p>
<p id="v13"><sup><small>13</small></sup>  Stoga tko govori drugim jezikom, neka se moli da može  protumačiti. </p>
<p id="v14"><sup><small>14</small></sup>  Jer ako se drugim jezikom molim, moj se duh  moli, ali um je moj neplodan. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Što dakle? Molit ću se duhom, molit ću se i umom; pjevat ću hvalospjeve duhom, ali pjevat  ću ih i umom. </p>
<p id="v16"><sup><small>16</small></sup>  Jer ako Boga blagoslivljaš duhom, kako će neupućen  reći "Amen" na tvoju zahvalnicu? Ne zna što govoriš. </p>
<p id="v17"><sup><small>17</small></sup>  Ti doduše  lijepo zahvaljuješ, ali se drugi ne izgrađuje. </p>
<p id="v18"><sup><small>18</small></sup>  Hvala Bogu, ja govorim drugim jezicima većma nego svi vi. </p>
<p id="v19"><sup><small>19</small></sup>  Ali draže  mi je u Crkvi reći pet riječi po svojoj pameti, da i druge poučim, negoli deset tisuća riječi drugim jezikom. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Braćo, ne budite djeca pameću, nego nejačad pakošću,  a zreli pameću! </p>
<p id="v21"><sup><small>21</small></sup>  U Zakonu je pisano: Drugim jezicima i  drugim usnama govorit ću ovomu narodu pa me ni tako neće  poslušati, govori Gospodin. </p>
<p id="v22"><sup><small>22</small></sup>  Tako drugi jezici nisu znak  vjernicima, nego nevjernicima; a prorokovanje vjernicima, ne  nevjernicima. </p>
<p id="v23"><sup><small>23</small></sup>  Ako se dakle skupi sva Crkva zajedno i svi  govore drugim jezicima, a uđu neupućeni ili nevjernici, neće  li reći da mahnitate? </p>
<p id="v24"><sup><small>24</small></sup>  Ako pak svi prorokuju, a uđe koji nevjernik  ili neupućen, sve ga prekorava, sve ga osuđuje. </p>
<p id="v25"><sup><small>25</small></sup>  Tajne se  njegova srca očituju te će pasti ničice i pokloniti se Bogu priznajući:  Zaista, Bog je u vama. </p>
<p id="v26"><sup><small>26</small></sup>  Što dakle braćo? Kad se skupite te poneki ima hvalospjev, poneki ima nauk, ima otkrivenje, ima jezik, ima tumačenje -  sve neka bude radi izgrađivanja. </p>
<p id="v27"><sup><small>27</small></sup>  Ako tko govori drugim jezikom  - dvojica, najviše trojica, i to jedan za drugim - jedan neka  tumači; </p>
<p id="v28"><sup><small>28</small></sup>  ako pak ne bi bilo tumača, neka šuti u Crkvi, neka  govori sam sebi i Bogu. </p>
<p id="v29"><sup><small>29</small></sup>  Od proroka pak neka govore dvojica  ili trojica, drugi neka rasuđuju. </p>
<p id="v30"><sup><small>30</small></sup>  Ali ako drugomu uza nj  bude što objavljeno, prvi neka šuti. </p>
<p id="v31"><sup><small>31</small></sup>  A možete jedan po jedan  svi prorokovati da svi budu poučeni i svi ohrabreni. </p>
<p id="v32"><sup><small>32</small></sup>  Proročki  su duhovi prorocima podložni </p>
<p id="v33"><sup><small>33</small></sup>  jer Bog nije Bog nesklada, nego  Bog mira. Kao u svim Crkvama svetih, žene na Sastancima neka šute. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Nije im dopušteno govoriti, nego neka budu podložne, kako  i Zakon govori. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Žele li što saznati, neka kod kuće pitaju  svoje muževe jer ružno je da žena govori na Sastanku. </p>
<p id="v36"><sup><small>36</small></sup>  Ili  zar je riječ Božja od vas proizašla, zar je samo k vama došla? </p>
<p id="v37"><sup><small>37</small></sup>  Smatra li tko da je prorok ili duhom obdaren, neka zna:  što vam pišem, Gospodnja je zapovijed. </p>
<p id="v38"><sup><small>38</small></sup>  Tko to ne prizna,  ne priznaje se. </p>
<p id="v39"><sup><small>39</small></sup>  Zato, braćo moja, težite prorokovati i ne  priječite da se govori drugim jezicima! </p>
<p id="v40"><sup><small>40</small></sup>  A sve neka bude dostojno  i uredno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/13">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 13</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/15">
          <span class="pr-2">1 Korinčanima - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:14-19 <i>Molite se u duhu</i>: <a href="/hr/The_Urantia_Book/168#p4_9">KU 168:4.9</a>. </li>
  <li id="fn2"><a href="#cite2">↑</a> 14:19 <i>Imaj razumijevanja za muškarce</i>: <a href="/hr/The_Urantia_Book/26#p11_4">KU 26:11.4</a>. </li>
  <li id="fn3"><a href="#cite3">↑</a> 14:33 <i>Trajni mir</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn4"><a href="#cite4">↑</a> 14:34 <i>Ženska pristranost</i>: <a href="/hr/The_Urantia_Book/82#p2_5">KU 82:2.5</a>. </li>
  <li id="fn5"><a href="#cite5">↑</a> 14:34-35 <i>Pavlov pogled na žene</i>: <a href="/hr/The_Urantia_Book/150#p1_3">KU 150:1.3</a>. </li>
</ol>
</div>
