<!--
title: "1 Korinčanima - Poglavlje 11"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/10">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 10</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/12">
          <span class="pr-2">1 Korinčanima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nasljedovatelji moji budite, kao što sam i ja Kristov. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Hvalim  vas što me se u svemu sjećate i držite se predaja kako vam predadoh. </p>
<p id="v3"><sup><small>3</small></sup>  Ali htio bih da znate: svakomu je mužu glava Krist, glava  ženi muž, a glava Kristu Bog. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Svaki muž koji se moli ili prorokuje  pokrivene glave sramoti glavu svoju. </p>
<p id="v5"><sup><small>5</small></sup>  Svaka pak žena koja se  moli ili prorokuje gologlava sramoti glavu svoju. Ta to je isto  kao da je obrijana. </p>
<p id="v6"><sup><small>6</small></sup>  Jer ako se žena ne pokriva, neka se šiša;  ako li je pak ružno ženi šišati se ili brijati, neka se pokrije. </p>
<p id="v7"><sup><small>7</small></sup>  A muž ne mora pokrivati glave, ta slika je i slava Božja;  a žena je slava muževa. </p>
<p id="v8"><sup><small>8</small></sup>  Jer nije muž od žene, nego žena od  muža. </p>
<p id="v9"><sup><small>9</small></sup>  I nije stvoren muž radi žene, nego žena radi muža. </p>
<p id="v10"><sup><small>10</small></sup>  Zato  žena treba da ima "vlast" na glavi poradi anđela. </p>
<p id="v11"><sup><small>11</small></sup>  Ipak, u  Gospodinu - ni žena bez muža, ni muž bez žene! </p>
<p id="v12"><sup><small>12</small></sup>  Jer kao što  je žena od muža, tako je i muž po ženi; a sve je od Boga. </p>
<p id="v13"><sup><small>13</small></sup>  Sami  sudite dolikuje li da se žena gologlava Bogu moli? </p>
<p id="v14"><sup><small>14</small></sup>  Ne uči  li nas i sama narav da je mužu sramota ako goji kosu? </p>
<p id="v15"><sup><small>15</small></sup>  A ženi  je dika ako je goji jer kosa joj je dana mjesto prijevjesa. </p>
<p id="v16"><sup><small>16</small></sup>  Ako  je kome do prepirke, takva običaja mi nemamo, a ni Crkve Božje. </p>
<p id="v17"><sup><small>17</small></sup>  Kad već dajem ta upozorenja, ne mogu pohvaliti što se  ne sastajete na bolje, nego na gore. </p>
<p id="v18"><sup><small>18</small></sup>  Ponajprije čujem, djelomično  i vjerujem: kad se okupite na Sastanak, da su među vama razdori. </p>
<p id="v19"><sup><small>19</small></sup>  Treba doista da i podjela bude među vama da se očituju prokušani  među vama. </p>
<p id="v20"><sup><small>20</small></sup>  Kad se dakle tako zajedno sastajete, to nije blagovanje  Gospodnje večere: </p>
<p id="v21"><sup><small>21</small></sup>  ta svatko se pri blagovanju prihvati svoje  večere te jedan gladuje, a drugi se opija. </p>
<p id="v22"><sup><small>22</small></sup>  Zar nemate kuća  da jedete i pijete? Ili Crkvu Božju prezirete i postiđujete one  koji nemaju? Što da vam kažem? Da vas pohvalim? U tom vas ne  hvalim. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Doista, ja od Gospodina primih što vama predadoh: Gospodin  Isus one noći kad bijaše predan uze kruh, <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  zahvalivši razlomi  i reče: "Ovo je tijelo moje - za vas. Ovo činite meni na spomen." <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Tako i čašu po večeri govoreći: "Ova čaša novi je Savez  u mojoj krvi. Ovo činite kad god pijete, meni na spomen." <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Doista, kad god jedete ovaj kruh i pijete čašu, smrt Gospodnju  navješćujete dok on ne dođe. </p>
<p id="v27"><sup><small>27</small></sup>  Stoga, tko god jede kruh ili  pije čašu Gospodnju nedostojno, bit će krivac tijela i krvi Gospodnje. </p>
<p id="v28"><sup><small>28</small></sup>  Neka se dakle svatko ispita pa tada od kruha jede i iz čaše  pije. </p>
<p id="v29"><sup><small>29</small></sup>  Jer tko jede i pije, sud sebi jede i pije ako ne razlikuje  Tijela. </p>
<p id="v30"><sup><small>30</small></sup>  Zato su među vama mnogi nejaki i nemoćni, i spavaju  mnogi. </p>
<p id="v31"><sup><small>31</small></sup>  Jer kad bismo sami sebe sudili, ne bismo bili suđeni. </p>
<p id="v32"><sup><small>32</small></sup>  A kad nas sudi Gospodin, odgaja nas da ne budemo sa svijetom  osuđeni. </p>
<p id="v33"><sup><small>33</small></sup>  Zato, braćo moja, kad se sastajete na blagovanje, pričekajte jedni druge. </p>
<p id="v34"><sup><small>34</small></sup>  Je li tko gladan, kod kuće neka  jede da se ne sastajete na osudu. Drugo ću urediti kada dođem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/10">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 10</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/12">
          <span class="pr-2">1 Korinčanima - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:1-15 <i>Pavlov pogled na žene</i>: <a href="/hr/The_Urantia_Book/150#p1_3">KU 150:1.3</a>. </li>
  <li id="fn2"><a href="#cite2">↑</a> 11:3 <i>Krist je postao „glava crkve“</i>: <a href="/hr/The_Urantia_Book/170#p5_17">KU 170:5.17</a>. </li>
  <li id="fn3"><a href="#cite3">↑</a> 11:22b-24 <i>Kruh života</i>: <a href="/hr/The_Urantia_Book/179#p5_3">KU 179:5.3</a>. </li>
  <li id="fn4"><a href="#cite4">↑</a> 11:23-27 <i>Kult sakramenta</i>: <a href="/hr/The_Urantia_Book/89#p9_4">KU 89:9.4</a>. </li>
  <li id="fn5"><a href="#cite5">↑</a> 11:24-26 <i>Večera zadušnica</i>: <a href="/hr/The_Urantia_Book/179#p5_9">KU 179:5.9</a>. </li>
  <li id="fn6"><a href="#cite6">↑</a> 11:24c,25c <i>Prisjeti se Isusovog života</i>: <a href="/hr/The_Urantia_Book/179#p5_7">KU 179:5.7</a>. </li>
  <li id="fn7"><a href="#cite7">↑</a> 11:25-26 <i>Čaša blagoslova</i>: <a href="/hr/The_Urantia_Book/179#p5_1">KU 179:5.1</a>. </li>
</ol>
</div>
