<!--
title: "1 Korinčanima - Poglavlje 15"
description: 
published: true
date: 2025-11-18T12:59:53Z
tags: bible, bible—1 corinthians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/14">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 14</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/16">
          <span class="pr-2">1 Korinčanima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dozivljem vam, braćo, u pamet evanđelje koje vam navijestih, koje primiste, u kome stojite, </p>
<p id="v2"><sup><small>2</small></sup>  po kojem se spasavate, ako  držite što sam vam navijestio; osim ako uzalud povjerovaste. </p>
<p id="v3"><sup><small>3</small></sup>  Doista, predadoh vam ponajprije što i primih: Krist umrije  za grijehe naše po Pismima; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  bi pokopan i uskrišen treći dan  po Pismima; </p>
<p id="v5"><sup><small>5</small></sup>  ukaza se Kefi, zatim dvanaestorici. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Potom se  ukaza braći, kojih bijaše više od pet stotina zajedno; većina  ih još i sada živi, a neki usnuše. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Zatim se ukaza Jakovu,  onda svim apostolima. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Najposlije, kao nedonoščetu, ukaza se  i meni. </p>
<p id="v9"><sup><small>9</small></sup>  Da, ja sam najmanji među apostolima i nisam dostojan zvati  se apostolom jer sam progonio Crkvu Božju. <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  Ali milošću Božjom  jesam što jesam i njegova milost prema meni ne bijaše zaludna;  štoviše, trudio sam se više nego svi oni - ali ne ja, nego milost  Božja sa mnom. </p>
<p id="v11"><sup><small>11</small></sup>  Ili dakle ja ili oni: tako propovijedamo, tako vjerujete. <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  No ako se propovijeda da je Krist od mrtvih uskrsnuo, kako neki među vama govore da nema uskrsnuća mrtvih? <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Ako  nema uskrsnuća mrtvih, ni Krist nije uskrsnuo. </p>
<p id="v14"><sup><small>14</small></sup>  Ako pak Krist  nije uskrsnuo, uzalud je doista propovijedanje naše, uzalud i  vjera vaša. </p>
<p id="v15"><sup><small>15</small></sup>  Zatekli bismo se i kao lažni svjedoci Božji što  posvjedočismo protiv Boga: da je uskrisio Krista, kojega nije  uskrisio, ako doista mrtvi ne uskršavaju. </p>
<p id="v16"><sup><small>16</small></sup>  Jer ako mrtvi ne  uskršavaju, ni Krist nije uskrsnuo. </p>
<p id="v17"><sup><small>17</small></sup>  A ako Krist nije uskrsnuo, uzaludna je vjera vaša, još ste u grijesima. </p>
<p id="v18"><sup><small>18</small></sup>  Onda i oni  koji usnuše u Kristu, propadoše. </p>
<p id="v19"><sup><small>19</small></sup>  Ako se samo u ovom životu  u Krista ufamo, najbjedniji smo od svih ljudi. </p>
<p id="v20"><sup><small>20</small></sup>  Ali sada: Krist uskrsnu od mrtvih, prvina usnulih! </p>
<p id="v21"><sup><small>21</small></sup>  Doista  po čovjeku smrt, po Čovjeku i uskrsnuće od mrtvih! </p>
<p id="v22"><sup><small>22</small></sup>  Jer kao  što u Adamu svi umiru, tako će i u Kristu svi biti oživljeni. </p>
<p id="v23"><sup><small>23</small></sup>  Ali svatko u svom redu: prvina Krist, a zatim koji su Kristovi, o njegovu Dolasku; </p>
<p id="v24"><sup><small>24</small></sup>  potom - svršetak, kad preda kraljevstvo  Bogu i Ocu, pošto obeskrijepi svako Vrhovništvo, svaku Vlast  i Silu. </p>
<p id="v25"><sup><small>25</small></sup>  Doista, on treba da kraljuje dok ne podloži sve  neprijatelje pod noge svoje. </p>
<p id="v26"><sup><small>26</small></sup>  Kao posljednji neprijatelj  bit će obeskrijepljena Smrt </p>
<p id="v27"><sup><small>27</small></sup>  jer sve podloži nogama njegovim.  A kad veli: Sve je podloženo, jasno - sve osim Onoga koji  mu je sve podložio. </p>
<p id="v28"><sup><small>28</small></sup>  I kad mu sve bude podloženo, tada će  se i on sam, Sin, podložiti Onomu koji je njemu sve podložio  da Bog bude sve u svemu. <sup id="cite10"><a href="#fn10">[10]</a></sup></p>
<p id="v29"><sup><small>29</small></sup>  Što onda čine oni koji se krste za mrtve? Ako mrtvi uopće  ne uskršavaju, što se krste za njih? </p>
<p id="v30"><sup><small>30</small></sup>  Što se onda i mi svaki  čas izlažemo pogiblima? </p>
<p id="v31"><sup><small>31</small></sup>  Dan za danom umirem, tako mi slave  vaše, braćo, koju imam u Kristu Isusu, Gospodinu našem! </p>
<p id="v32"><sup><small>32</small></sup>  Ako  sam se po ljudsku borio sa zvijerima u Efezu, kakva mi korist?  Ako mrtvi ne uskršavaju, jedimo i pijmo jer sutra nam je umrijeti. </p>
<p id="v33"><sup><small>33</small></sup>  Ne varajte se: "Zli razgovori kvare dobre običaje." </p>
<p id="v34"><sup><small>34</small></sup>  Otrijeznite  se kako valja i ne griješite jer neki, na sramotu vam kažem,  ne znaju za Boga. </p>
<p id="v35"><sup><small>35</small></sup>  Ali reći će netko: Kako uskršavaju mrtvi? I s kakvim  li će tijelom doći? <sup id="cite11"><a href="#fn11">[11]</a></sup></p>
<p id="v36"><sup><small>36</small></sup>  Bezumniče! Što siješ, ne oživljuje ako  ne umre. </p>
<p id="v37"><sup><small>37</small></sup>  I što siješ, ne siješ tijelo buduće, već golo zrno, pšenice - recimo - ili čega drugoga. </p>
<p id="v38"><sup><small>38</small></sup>  A Bog mu daje tijelo  kakvo hoće, i to svakom sjemenu svoje tijelo. </p>
<p id="v39"><sup><small>39</small></sup>  Nije svako tijelo isto tijelo; drugo je tijelo čovječje, drugo tijelo stoke, drugo tijelo ptičje, a drugo riblje. </p>
<p id="v40"><sup><small>40</small></sup>  Ima  tjelesa nebeskih i tjelesa zemaljskih, ali drugi je sjaj nebeskih, a drugi zemaljskih. </p>
<p id="v41"><sup><small>41</small></sup>  Drugi je sjaj sunca, drugi sjaj mjeseca  i drugi sjaj zvijezda; jer zvijezda se od zvijezde razlikuje  u sjaju. </p>
<p id="v42"><sup><small>42</small></sup>  Tako i uskrsnuće mrtvih: sije se u raspadljivosti, uskršava u neraspadljivosti; <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v43"><sup><small>43</small></sup>  sije se u sramoti, uskršava  u slavi; sije se u slabosti, uskršava u snazi; </p>
<p id="v44"><sup><small>44</small></sup>  sije se tijelo  naravno, uskršava tijelo duhovno. Ako ima tijelo naravno, ima i duhovno. <sup id="cite14"><a href="#fn14">[14]</a></sup></p>
<p id="v45"><sup><small>45</small></sup>  Tako je i pisano:  Prvi čovjek, Adam, postade živa duša, posljednji  Adam - duh životvorni. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v46"><sup><small>46</small></sup>  Ali ne bi najprije duhovno, nego naravno  pa onda duhovno. </p>
<p id="v47"><sup><small>47</small></sup>  Prvi je čovjek od zemlje, zemljan; drugi  čovjek - s neba. </p>
<p id="v48"><sup><small>48</small></sup>  Kakav je zemljani takvi su i zemljani, a  kakav je nebeski takvi su i nebeski. </p>
<p id="v49"><sup><small>49</small></sup>  I kao što smo nosili  sliku zemljanoga, nosit ćemo i sliku nebeskoga. </p>
<p id="v50"><sup><small>50</small></sup>  A ovo, braćo, tvrdim: tijelo i krv ne mogu baštiniti  kraljevstva Božjega i raspadljivost ne baštini neraspadljivosti. </p>
<p id="v51"><sup><small>51</small></sup>  Evo otajstvo vam kazujem: svi doduše nećemo usnuti, ali svi  ćemo se izmijeniti. </p>
<p id="v52"><sup><small>52</small></sup>  Odjednom, u tren oka, na posljednju trublju  - jer zatrubit će - i mrtvi će uskrsnuti neraspadljivi i mi ćemo  se izmijeniti. </p>
<p id="v53"><sup><small>53</small></sup>  Jer ovo raspadljivo treba da se obuče u neraspadljivost  i ovo smrtno da se obuče u besmrtnost. </p>
<p id="v54"><sup><small>54</small></sup>  A kad se ovo raspadljivo obuče u neraspadljivost i ovo  smrtno obuče u besmrtnost, tada će se obistiniti riječ napisana:  Pobjeda iskapi smrt. </p>
<p id="v55"><sup><small>55</small></sup>  Gdje je, smrti, pobjeda tvoja? Gdje  je, smrti, žalac tvoj? </p>
<p id="v56"><sup><small>56</small></sup>  Žalac je smrti grijeh, snaga je  grijeha Zakon. </p>
<p id="v57"><sup><small>57</small></sup>  A hvala Bogu koji nam daje pobjedu po Gospodinu  našem Isusu Kristu! </p>
<p id="v58"><sup><small>58</small></sup>  Tako, braćo moja ljubljena, budite postojani, nepokolebljivi, i obilujte svagda u djelu Gospodnjem znajući da trud vaš nije  neplodan u Gospodinu. <sup id="cite17"><a href="#fn17">[17]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Corinthians/14">
          <span class="mdi mdi-arrow-left-drop-circle"></span><span class="pl-2">1 Korinčanima - Poglavlje 14</span>
        </a>
        </td>
        <td>
        <a href="/hr/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Corinthians/16">
          <span class="pr-2">1 Korinčanima - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:3 <i>Nema „pomirenja za grijeh“ Protiv:</i>: <a href="/hr/The_Urantia_Book/186#p5_7">KU 186:5.7</a>. </li>
  <li id="fn2"><a href="#cite2">↑</a> 15:5a <i>Isus se ukazuje Petru</i>: <a href="/hr/The_Urantia_Book/191#p1_1">KU 191:1.1</a>. </li>
  <li id="fn3"><a href="#cite3">↑</a> 15:5b <i>Prvi nastup apostolima</i>: <a href="/hr/The_Urantia_Book/191#p2_1">KU 191:2.1</a>. </li>
  <li id="fn4"><a href="#cite4">↑</a> 15:6a <i>Isus se ukazuje 500</i>: <a href="/hr/The_Urantia_Book/192#p4_3">KU 192:4.3</a>.  <i>Preko 500 vjernika se sastaje</i>: <a href="/hr/The_Urantia_Book/192#p4_2">KU 192:4.2</a>. </li>
  <li id="fn5"><a href="#cite5">↑</a> 15:7a <i>Pojava Jamesu</i>: <a href="/hr/The_Urantia_Book/190#p2_3">KU 190:2.3</a>. </li>
  <li id="fn6"><a href="#cite6">↑</a> 15:7b <i>Isusa vide svi apostoli</i>: <a href="/hr/The_Urantia_Book/191#p5_2">KU 191:5.2</a>. </li>
  <li id="fn7"><a href="#cite7">↑</a> 15:9 <i>Krštenje, prijem u društveni red</i>: <a href="/hr/The_Urantia_Book/170#p5_13">KU 170:5.13</a>.  <i>Najmanji od apostola</i>: <a href="/hr/The_Urantia_Book/139#p10_5">KU 139:10.5</a>. </li>
  <li id="fn8"><a href="#cite8">↑</a> 15:11-22 <i>Uzvišenje uskrslog Krista</i>: <a href="/hr/The_Urantia_Book/196#p2_5">KU 196:2.5</a>. </li>
  <li id="fn9"><a href="#cite9">↑</a> 15:12-20 <i>Vjera u uskrsnuće</i>: <a href="/hr/The_Urantia_Book/190#p0_4">KU 190:0.4</a>. </li>
  <li id="fn10"><a href="#cite10">↑</a> 15:28 <i>Božji odnos prema svim stvarima</i>: <a href="/hr/The_Urantia_Book/174#p3_2">KU 174:3.2</a>.  <i>Bog je sve i u svemu</i>: <a href="/hr/The_Urantia_Book/3#p1_2">KU 3:1.2</a>.  <i>Bog je sve i u svemu</i>: <a href="/hr/The_Urantia_Book/56#p9_14">KU 56:9.14</a>. </li>
  <li id="fn11"><a href="#cite11">↑</a> 15:35-38 <i>Duhovne lekcije</i>: <a href="/hr/The_Urantia_Book/85#p2_2">KU 85:2.2</a>. </li>
  <li id="fn12"><a href="#cite12">↑</a> 15:42-54 <i>Metamorfoza</i>: <a href="/hr/The_Urantia_Book/108#p6_5">KU 108:6.5</a>. </li>
  <li id="fn13"><a href="#cite13">↑</a> 15:42-55 <i>Promjene uskrsnuća</i>: <a href="/hr/The_Urantia_Book/47#p3_3">KU 47:3.3</a>. </li>
  <li id="fn14"><a href="#cite14">↑</a> 15:44 <i>Siješ smrtno, žanješ morontiju</i>: <a href="/hr/The_Urantia_Book/39#p2_13">KU 39:2.13</a>. </li>
  <li id="fn15"><a href="#cite15">↑</a> 15:45-47 <i>Drugi Adam</i>: <a href="/hr/The_Urantia_Book/93#p10_7">KU 93:10.7</a>. </li>
  <li id="fn16"><a href="#cite16">↑</a> 15:45-49 <i>Krist kao drugi Adam</i>: <a href="/hr/The_Urantia_Book/140#p8_24">KU 140:8.24</a>. </li>
  <li id="fn17"><a href="#cite17">↑</a> 15:58 <i>Budi postojan</i>: <a href="/hr/The_Urantia_Book/174#p0_2">KU 174:0.2</a>. </li>
</ol>
</div>
