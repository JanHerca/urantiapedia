<!--
title: "Matej - Poglavlje 11"
description: 
published: true
date: 2025-11-18T12:59:53Z
tags: bible, bible—matthew
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Matthew/10">
          <span class="mdi mdi-arrow-left-drop-circle"></span><span class="pl-2">Matej - Poglavlje 10</span>
        </a>
        </td>
        <td>
        <a href="/hr/Bible/Matthew/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Matthew/12">
          <span class="pr-2">Matej - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pošto Isus završi upućivati dvanaestoricu učenika, ode odande  naučavati i propovijedati po njihovim gradovima. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  A kad Ivan u tamnici doču za djela Kristova, posla svoje  učenike <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  da ga upitaju: "Jesi li ti Onaj koji ima doći ili  drugoga da čekamo?" </p>
<p id="v4"><sup><small>4</small></sup>  Isus im odgovori: "Pođite i javite Ivanu  što ste čuli i vidjeli: <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Slijepi progledaju, hromi hode, gubavi se čiste, gluhi čuju, mrtvi ustaju, siromasima se  navješćuje Evanđelje. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  I blago onom tko se ne sablazni  o mene." </p>
<p id="v7"><sup><small>7</small></sup>  Kad oni odoše, poče Isus govoriti mnoštvu o Ivanu: "Što  ste izišli u pustinju gledati? Trsku koju vjetar ljulja? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v8"><sup><small>8</small></sup>  Ili  što ste izišli vidjeti? Čovjeka u mekušasto odjevena? Eno, oni  što se mekušasto nose po kraljevskim su dvorima. </p>
<p id="v9"><sup><small>9</small></sup>  Ili što ste  izišli? Vidjeti proroka? Da, kažem vam, i više nego proroka. </p>
<p id="v10"><sup><small>10</small></sup>  On je onaj o kome je pisano: Evo, ja šaljem glasnika svoga pred licem tvojim da pripravi put pred tobom. </p>
<p id="v11"><sup><small>11</small></sup>  Zaista, kažem vam, između rođenih od žene ne usta veći  od Ivana Krstitelja. A ipak, i najmanji u kraljevstvu nebeskom  veći je od njega! <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  A od dana Ivana Krstitelja do sada kraljevstvo  nebesko silom se probija i siloviti ga grabe. </p>
<p id="v13"><sup><small>13</small></sup>  Uistinu, svi  proroci i Zakon prorokovahu do Ivana. <sup id="cite10"><a href="#fn10">[10]</a></sup></p>
<p id="v14"><sup><small>14</small></sup>  Zapravo ako hoćete:  on je Ilija koji ima doći." </p>
<p id="v15"><sup><small>15</small></sup>  "Tko ima uši, neka čuje." </p>
<p id="v16"><sup><small>16</small></sup>  "A komu da prispodobim ovaj naraštaj? Nalik je djeci  što sjede na trgovima pa jedni drugima dovikuju: <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  'Zasvirasmo vam i ne zaigraste, zakukasmo i ne zaplakaste.'" </p>
<p id="v18"><sup><small>18</small></sup>  "Doista, dođe Ivan. Nije jeo ni pio, a govori se: 'Ðavla  ima.' </p>
<p id="v19"><sup><small>19</small></sup>  Dođe Sin Čovječji koji jede i pije, a govori se: 'Gle, izjelice i vinopije, prijatelja carinika i grešnika!' Ali opravda  se Mudrost djelima svojim." <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v20"><sup><small>20</small></sup>  Tada stane prekoravati gradove u kojima se dogodilo najviše  njegovih čudesa, a oni se ne obratiše: <sup id="cite14"><a href="#fn14">[14]</a></sup></p>
<p id="v21"><sup><small>21</small></sup>  "Jao tebi, Korozaine!  Jao tebi, Betsaido! Da su se u Tiru i Sidonu zbila čudesa koja  su se dogodila u vama, odavna bi se već oni u kostrijeti i pepelu  bili obratili. <sup id="cite15"><a href="#fn15">[15]</a></sup></p>
<p id="v22"><sup><small>22</small></sup>  Ali kažem vam: Tiru i Sidonu bit će na Dan  sudnji lakše negoli vama." </p>
<p id="v23"><sup><small>23</small></sup>  "I ti, Kafarnaume! Zar ćeš se do neba uzvisiti? Do  u Podzemlje ćeš se strovaliti! Doista, da su se u Sodomi  zbila čudesa koja su se dogodila u tebi, ostala bi ona do danas. </p>
<p id="v24"><sup><small>24</small></sup>  Ali kažem vam: Zemlji će sodomskoj biti na Dan sudnji lakše  nego tebi." </p>
<p id="v25"><sup><small>25</small></sup>  U ono vrijeme reče Isus: "Slavim te, Oče, Gospodaru neba  i zemlje, što si ovo sakrio od mudrih i umnih, a objavio malenima. <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v26"><sup><small>26</small></sup>  Da, Oče, tako se tebi svidjelo. </p>
<p id="v27"><sup><small>27</small></sup>  Sve je meni predao Otac  moj i nitko ne pozna Sina doli Otac niti tko pozna Oca doli Sin  i onaj kome Sin hoće objaviti." <sup id="cite19"><a href="#fn19">[19]</a></sup> <sup id="cite20"><a href="#fn20">[20]</a></sup></p>
<p id="v28"><sup><small>28</small></sup>  "Dođite k meni svi koji ste izmoreni i opterećeni i ja  ću vas odmoriti. <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v29"><sup><small>29</small></sup>  Uzmite jaram moj na sebe, učite se od mene  jer sam krotka i ponizna srca i naći ćete spokoj dušama svojim. <sup id="cite24"><a href="#fn24">[24]</a></sup></p>
<p id="v30"><sup><small>30</small></sup>  Uistinu, jaram je moj sladak i breme moje lako." <sup id="cite25"><a href="#fn25">[25]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Matthew/10">
          <span class="mdi mdi-arrow-left-drop-circle"></span><span class="pl-2">Matej - Poglavlje 10</span>
        </a>
        </td>
        <td>
        <a href="/hr/Bible/Matthew/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Matthew/12">
          <span class="pr-2">Matej - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 11:1 <i>Učitelj s neba</i>: <a href="/hr/The_Urantia_Book/141#p7_10">KU 141:7.10</a>. </li>
  <li id="fn2"><a href="#cite2">↑</a> 11:2-3 <i>Jeste li vi dostavljač?</i>: <a href="/hr/The_Urantia_Book/144#p8_2">KU 144:8.2</a>. </li>
  <li id="fn3"><a href="#cite3">↑</a> 11:2-6 <i>Više pitanja od Johna</i>: <a href="/hr/The_Urantia_Book/135#p11_4">KU 135:11.4</a>. </li>
  <li id="fn4"><a href="#cite4">↑</a> 11:4-5 <i>Dobra vijest propovijedana siromašnima</i>: <a href="/hr/The_Urantia_Book/144#p8_3">KU 144:8.3</a>.  <i>Evanđelje propovijedano siromašnima</i>: <a href="/hr/The_Urantia_Book/143#p1_5">KU 143:1.5</a>. </li>
  <li id="fn5"><a href="#cite5">↑</a> 11:5 <i>Utjeha za sve</i>: <a href="/hr/The_Urantia_Book/170#p2_3">KU 170:2.3</a>.  <i>Počeo raditi sa siromašnima</i>: <a href="/hr/The_Urantia_Book/141#p7_8">KU 141:7.8</a>. </li>
  <li id="fn6"><a href="#cite6">↑</a> 11:7-9 <i>Ivanov osobni nastup</i>: <a href="/hr/The_Urantia_Book/143#p1_5">KU 143:1.5</a>. </li>
  <li id="fn7"><a href="#cite7">↑</a> 11:7-10 <i>O Ivanu Krstitelju</i>: <a href="/hr/The_Urantia_Book/144#p8_3">KU 144:8.3</a>. </li>
  <li id="fn8"><a href="#cite8">↑</a> 11:11 <i>Ivan je bio sjajan</i>: <a href="/hr/The_Urantia_Book/144#p8_4">KU 144:8.4</a>.  <i>Ivan, najveći prorok</i>: <a href="/hr/The_Urantia_Book/136#p0_1">KU 136:0.1</a>. </li>
  <li id="fn9"><a href="#cite9">↑</a> 11:11-12 <i>Proglasiti uspostavu kraljevstva</i>: <a href="/hr/The_Urantia_Book/137#p8_6">KU 137:8.6</a>.  <i>Kraljevstvo nebesko</i>: <a href="/hr/The_Urantia_Book/34#p6_13">KU 34:6.13</a>.  <i>Evanđelje kraljevstva</i>: <a href="/hr/The_Urantia_Book/193#p0_4">KU 193:0.4</a>.  <i>Kraljevstvo nebesko</i>: <a href="/hr/The_Urantia_Book/153#p2_4">KU 153:2.4</a>.  <i>Kraljevstvo nebesko</i>: <a href="/hr/The_Urantia_Book/171#p0_1">KU 171:0.1</a>.  <i>Evanđelje kraljevstva</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje kraljevstva</i>: <a href="/hr/The_Urantia_Book/143#p1_5">KU 143:1.5</a>.  <i>Kraljevstvo nebesko</i>: <a href="/hr/The_Urantia_Book/169#p4_6">KU 169:4.6</a>. </li>
  <li id="fn10"><a href="#cite10">↑</a> 11:13 <i>Bog govori preko proroka</i>: <a href="/hr/The_Urantia_Book/155#p6_2">KU 155:6.2</a>. </li>
  <li id="fn11"><a href="#cite11">↑</a> 11:16-19 <i>Isusovi komentari</i>: <a href="/hr/The_Urantia_Book/144#p8_7">KU 144:8.7</a>. </li>
  <li id="fn12"><a href="#cite12">↑</a> 11:19 <i>Carinici i grešnici</i>: <a href="/hr/The_Urantia_Book/138#p3_4">KU 138:3.4</a>. </li>
  <li id="fn13"><a href="#cite13">↑</a> 11:19a <i>Jede s carinicima i grešnicima</i>: <a href="/hr/The_Urantia_Book/169#p0_4">KU 169:0.4</a>.  <i>Prijatelj carinika i grešnika</i>: <a href="/hr/The_Urantia_Book/169#p1_2">KU 169:1.2</a>. </li>
  <li id="fn14"><a href="#cite14">↑</a> 11:20-23a <i>Žalost za nevjernim gradovima</i>: <a href="/hr/The_Urantia_Book/163#p6_5">KU 163:6.5</a>. </li>
  <li id="fn15"><a href="#cite15">↑</a> 11:21 <i>Korijest i pepeo</i>: <a href="/hr/The_Urantia_Book/163#p6_5">KU 163:6.5</a>.  <i>Podučavanje Chorazina</i>: <a href="/hr/The_Urantia_Book/155#p2_2">KU 155:2.2</a>. </li>
  <li id="fn16"><a href="#cite16">↑</a> 11:25 <i>Bog je naš nebeski Otac</i>: <a href="/hr/The_Urantia_Book/131#p10_2">KU 131:10.2</a>.  <i>Objavio je vašeg Oca na nebesima</i>: <a href="/hr/The_Urantia_Book/193#p0_3">KU 193:0.3</a>.  <i>Otac na nebu</i>: <a href="/hr/The_Urantia_Book/196#p0_2">KU 196:0.2</a>.  <i>Otac na nebu</i>: <a href="/hr/The_Urantia_Book/142#p3_8">KU 142:3.8</a>.  <i>Oče naš koji jesi na nebesima</i>: <a href="/hr/The_Urantia_Book/100#p7_16">KU 100:7.16</a>. </li>
  <li id="fn17"><a href="#cite17">↑</a> 11:25-26 <i>Zahvala Ocu</i>: <a href="/hr/The_Urantia_Book/163#p6_3">KU 163:6.3</a>.  <i>Skrivene istine otkrivene bebama</i>: <a href="/hr/The_Urantia_Book/144#p8_8">KU 144:8.8</a>. </li>
  <li id="fn18"><a href="#cite18">↑</a> 11:25-27 <i>Isus je objavio Boga čovjeku</i>: <a href="/hr/The_Urantia_Book/16#p9_6">KU 16:9.6</a>.  <i>Isus je došao otkriti Oca</i>: <a href="/hr/The_Urantia_Book/153#p2_4">KU 153:2.4</a>.  <i>Došao sam otkriti Oca</i>: <a href="/hr/The_Urantia_Book/165#p3_8">KU 165:3.8</a>.  <i>Otac otkriven od strane Sina</i>: <a href="/hr/The_Urantia_Book/169#p4_2">KU 169:4.2</a>.  <i>Sinovi Stvoritelji otkrivaju Oca</i>: <a href="/hr/The_Urantia_Book/20#p10_3">KU 20:10.3</a>.  <i>Isus će otkriti Boga čovječanstvu</i>: <a href="/hr/The_Urantia_Book/120#p2_8">KU 120:2.8</a>. </li>
  <li id="fn19"><a href="#cite19">↑</a> 11:27 <i>„Pokaži nam Oca“</i>: <a href="/hr/The_Urantia_Book/180#p3_8">KU 180:3.8</a>.  <i>Poboljšano otkrivanje</i>: <a href="/hr/The_Urantia_Book/120#p4_4">KU 120:4.4</a>.  <i>Samo Sin poznaje Oca</i>: <a href="/hr/The_Urantia_Book/169#p4_2">KU 169:4.2</a>.  <i>Sin: jedini način</i>: <a href="/hr/The_Urantia_Book/8#p3_7">KU 8:3.7</a>.  <i>Otac uči sina</i>: <a href="/hr/The_Urantia_Book/153#p2_11">KU 153:2.11</a>.  <i>Partnerstvo s Bogom</i>: <a href="/hr/The_Urantia_Book/161#p2_9">KU 161:2.9</a>.  <i>Rajski sinovi</i>: <a href="/hr/The_Urantia_Book/10#p1_6">KU 10:1.6</a>.  <i>Traži Oca u Sinu</i>: <a href="/hr/The_Urantia_Book/1#p5_5">KU 1:5.5</a>.  <i>Nitko više ne vidi Oca</i>: <a href="/hr/The_Urantia_Book/157#p6_10">KU 157:6.10</a>. </li>
  <li id="fn20"><a href="#cite20">↑</a> 11:27a <i>Sve stvari dane Michaelu</i>: <a href="/hr/The_Urantia_Book/120#p0_5">KU 120:0.5</a>. </li>
  <li id="fn21"><a href="#cite21">↑</a> 11:28 <i>Dođi k meni na odmor</i>: <a href="/hr/The_Urantia_Book/141#p3_7">KU 141:3.7</a>. </li>
  <li id="fn22"><a href="#cite22">↑</a> 11:28-29 <i>Dođite svi koji radite</i>: <a href="/hr/The_Urantia_Book/144#p8_8">KU 144:8.8</a>.  <i>Dođite k meni svi koji se trudite</i>: <a href="/hr/The_Urantia_Book/163#p6_7">KU 163:6.7</a>. </li>
  <li id="fn23"><a href="#cite23">↑</a> 11:28-30 <i>Primanje vjerom</i>: <a href="/hr/The_Urantia_Book/170#p5_13">KU 170:5.13</a>. </li>
  <li id="fn24"><a href="#cite24">↑</a> 11:29-30 <i>Jaram je jednostavan</i>: <a href="/hr/The_Urantia_Book/141#p3_7">KU 141:3.7</a>. </li>
  <li id="fn25"><a href="#cite25">↑</a> 11:30 <i>Moj jaram je sladak, a teret lagan</i>: <a href="/hr/The_Urantia_Book/159#p3_7">KU 159:3.7</a>. </li>
</ol>
</div>
