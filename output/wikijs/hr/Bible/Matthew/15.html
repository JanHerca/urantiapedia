<!--
title: "Matej - Poglavlje 15"
description: 
published: true
date: 2025-11-18T12:59:53Z
tags: bible, bible—matthew
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Matthew/14">
          <span class="mdi mdi-arrow-left-drop-circle"></span><span class="pl-2">Matej - Poglavlje 14</span>
        </a>
        </td>
        <td>
        <a href="/hr/Bible/Matthew/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Matthew/16">
          <span class="pr-2">Matej - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada pristupe Isusu farizeji i pismoznanci iz Jeruzalema govoreći: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Zašto tvoji učenici prestupaju predaju starih? Ne umivaju  ruku prije jela!" </p>
<p id="v3"><sup><small>3</small></sup>  On im odgovori: "A zašto vi prestupate zapovijed  Božju radi svoje predaje? </p>
<p id="v4"><sup><small>4</small></sup>  Ta reče Bog: Poštuj oca i majku!  I: Tko prokune oca ili majku, smrću neka se kazni! </p>
<p id="v5"><sup><small>5</small></sup>  A  vi velite: 'Rekne li tko ocu ili majci: Pomoć koja te od mene  ide neka bude sveti dar, </p>
<p id="v6"><sup><small>6</small></sup>  ne treba da poštuje oca svoga ni  majku svoju.' Tako dokinuste riječ Božju radi svoje predaje. </p>
<p id="v7"><sup><small>7</small></sup>  Licemjeri, dobro prorokova o vama Izaija: </p>
<p id="v8"><sup><small>8</small></sup>  Narod me ovaj usnama časti, a srce mu je daleko od mene. </p>
<p id="v9"><sup><small>9</small></sup>  Uzalud me štuju naučavajući nauke - uredbe ljudske." </p>
<p id="v10"><sup><small>10</small></sup>  Tada dozove mnoštvo i reče: "Slušajte i razumijte! <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ne  onečišćuje čovjeka što ulazi u usta, nego što iz usta izlazi  - to čovjeka onečišćuje." </p>
<p id="v12"><sup><small>12</small></sup>  Tada pristupe k njemu učenici i kažu mu: "Znaš li da  su se farizeji sablaznili kad su čuli tu riječ?" </p>
<p id="v13"><sup><small>13</small></sup>  On im odgovori:  "Svaki nasad koji ne posadi Otac moj nebeski iskorijenit će se. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Pustite ih! Slijepi su, vođe slijepaca! A ako slijepac slijepca  vodi, obojica će u jamu pasti." <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Petar prihvati i reče mu:  "Protumači nam tu prispodobu!" </p>
<p id="v16"><sup><small>16</small></sup>  A on reče: "I vi još uvijek  ne razumijete? </p>
<p id="v17"><sup><small>17</small></sup>  Ne shvaćate li: sve što ulazi na usta, ide  u trbuh te se izbacuje u zahod. </p>
<p id="v18"><sup><small>18</small></sup>  Naprotiv, što iz usta izlazi, iz srca izvire i to onečišćuje čovjeka. </p>
<p id="v19"><sup><small>19</small></sup>  Ta iz srca izviru  opake namisli, ubojstva, preljubi, bludništva, krađe, lažna svjedočanstva, psovke. </p>
<p id="v20"><sup><small>20</small></sup>  To onečišćuje čovjeka; a jesti neopranih ruku ne  onečišćuje čovjeka." </p>
<p id="v21"><sup><small>21</small></sup>  Isus zatim ode odande i povuče se u krajeve tirske i  sidonske. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  I gle: žena neka, Kanaanka iz onih krajeva, iziđe  vičući: "Smiluj mi se, Gospodine, Sine Davidov! Kći mi je teško  opsjednuta!" <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Ali on joj ne uzvrati ni riječi. Pristupe mu  na to učenici te ga moljahu: "Udovolji joj jer viče za nama." </p>
<p id="v24"><sup><small>24</small></sup>  On odgovori: "Poslan sam samo k izgubljenim ovcama doma Izraelova." <sup id="cite12"><a href="#fn12">[12]</a></sup></p>
<p id="v25"><sup><small>25</small></sup>  Ali ona priđe, pokloni mu se ničice i kaže: "Gospodine, pomozi  mi!" </p>
<p id="v26"><sup><small>26</small></sup>  On odgovori: "Ne priliči uzeti kruh djeci i baciti ga  psićima." <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  A ona će: "Da, Gospodine! Ali psići jedu od mrvica  što padaju sa stola njihovih gospodara!" </p>
<p id="v28"><sup><small>28</small></sup>  Tada joj Isus reče:  "O ženo! Velika je vjera tvoja! Neka ti bude kako želiš." I ozdravi  joj kći toga časa. <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  Otišavši odande, dođe Isus do Galilejskog mora, uziđe  na goru i sjede ondje. </p>
<p id="v30"><sup><small>30</small></sup>  Tada nagrnu k njemu silan svijet s  hromima, kljastima, slijepima, nijemima i mnogima drugima. Polože  mu ih do nogu, a on ih izliječi. </p>
<p id="v31"><sup><small>31</small></sup>  Gledajući kako su nijemi  progovorili, kljasti ozdravili, hromi prohodali, slijepi progledali, divilo se mnoštvo i slavilo Boga Izraelova. </p>
<p id="v32"><sup><small>32</small></sup>  A Isus dozva svoje učenike pa im reče: "Žao mi je naroda  jer su već tri dana uza me, a nemaju što jesti. Otpraviti ih  gladne neću da ne klonu putem." <sup id="cite15"><a href="#fn15">[15]</a></sup></p>
<p id="v33"><sup><small>33</small></sup>  Kažu mu učenici: "Odakle  nam u pustinji toliko kruha da nahranimo toliko mnoštvo?" </p>
<p id="v34"><sup><small>34</small></sup>  A  Isus im reče: "Koliko kruhova imate?" Oni će: "Sedam, i malo  riba." </p>
<p id="v35"><sup><small>35</small></sup>  Nato zapovjedi mnoštvu da posjeda po zemlji, </p>
<p id="v36"><sup><small>36</small></sup>  uze  sedam kruhova i ribe, zahvali, razlomi i davaše učenicima, a  učenici mnoštvu. </p>
<p id="v37"><sup><small>37</small></sup>  I jeli su i nasitili se. A od preteklih ulomaka nakupiše  sedam punih košara. </p>
<p id="v38"><sup><small>38</small></sup>  A blagovalo je četiri tisuće muškaraca, osim žena i djece. </p>
<p id="v39"><sup><small>39</small></sup>  Tada otpusti mnoštvo, uđe u lađu i ode u kraj magadanski. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Matthew/14">
          <span class="mdi mdi-arrow-left-drop-circle"></span><span class="pl-2">Matej - Poglavlje 14</span>
        </a>
        </td>
        <td>
        <a href="/hr/Bible/Matthew/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Matthew/16">
          <span class="pr-2">Matej - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1-2 <i>Apostoli nisu prali ruke</i>: <a href="/hr/The_Urantia_Book/169#p0_6">KU 169:0.6</a>. </li>
  <li id="fn2"><a href="#cite2">↑</a> 15:1-9 <i>Svečano pranje ruku</i>: <a href="/hr/The_Urantia_Book/153#p3_3">KU 153:3.3</a>. </li>
  <li id="fn3"><a href="#cite3">↑</a> 15:10-20 <i>Čista srca</i>: <a href="/hr/The_Urantia_Book/149#p2_11">KU 149:2.11</a>.  <i>Oskvrnuće dolazi iz srca</i>: <a href="/hr/The_Urantia_Book/153#p3_5">KU 153:3.5</a>. </li>
  <li id="fn4"><a href="#cite4">↑</a> 15:13 <i>Oče naš koji jesi na nebesima</i>: <a href="/hr/The_Urantia_Book/100#p7_16">KU 100:7.16</a>.  <i>Bog je naš nebeski Otac</i>: <a href="/hr/The_Urantia_Book/131#p10_2">KU 131:10.2</a>.  <i>Objavio je vašeg Oca na nebesima</i>: <a href="/hr/The_Urantia_Book/193#p0_3">KU 193:0.3</a>.  <i>Otac na nebu</i>: <a href="/hr/The_Urantia_Book/142#p3_8">KU 142:3.8</a>.  <i>Otac na nebu</i>: <a href="/hr/The_Urantia_Book/196#p0_2">KU 196:0.2</a>. </li>
  <li id="fn5"><a href="#cite5">↑</a> 15:14 <i>Slijepi vode slijepe</i>: <a href="/hr/The_Urantia_Book/159#p5_14">KU 159:5.14</a>.  <i>Slijepi vode slijepe</i>: <a href="/hr/The_Urantia_Book/175#p1_15">KU 175:1.15</a>.  <i>Slijepi vode slijepe</i>: <a href="/hr/The_Urantia_Book/140#p3_18">KU 140:3.18</a>. </li>
  <li id="fn6"><a href="#cite6">↑</a> 15:14b <i>Ako slijepi vode slijepog, obojica padnu u jamu</i>: <a href="/hr/The_Urantia_Book/153#p3_5">KU 153:3.5</a>. </li>
  <li id="fn7"><a href="#cite7">↑</a> 15:21 <i>Dolazak u područje Sidona</i>: <a href="/hr/The_Urantia_Book/156#p0_1">KU 156:0.1</a>. </li>
  <li id="fn8"><a href="#cite8">↑</a> 15:22 <i>Davidovo podrijetlo</i>: <a href="/hr/The_Urantia_Book/121#p8_4">KU 121:8.4</a>. </li>
  <li id="fn9"><a href="#cite9">↑</a> 15:22-28 <i>Iscijeljen vjerom</i>: <a href="/hr/The_Urantia_Book/175#p1_1">KU 175:1.1</a>. </li>
  <li id="fn10"><a href="#cite10">↑</a> 15:22a <i>Sirijka</i>: <a href="/hr/The_Urantia_Book/156#p1_1">KU 156:1.1</a>. </li>
  <li id="fn11"><a href="#cite11">↑</a> 15:22b-23 <i>Ona traži iscjeljenje kćeri</i>: <a href="/hr/The_Urantia_Book/156#p1_3">KU 156:1.3</a>. </li>
  <li id="fn12"><a href="#cite12">↑</a> 15:24-27 <i>Čak i psi jedu mrvice</i>: <a href="/hr/The_Urantia_Book/156#p1_5">KU 156:1.5</a>. </li>
  <li id="fn13"><a href="#cite13">↑</a> 15:26-27 <i>Psi neživi</i>: <a href="/hr/The_Urantia_Book/164#p1_2">KU 164:1.2</a>. </li>
  <li id="fn14"><a href="#cite14">↑</a> 15:28 <i>Kći je ozdravila</i>: <a href="/hr/The_Urantia_Book/156#p1_7">KU 156:1.7</a>. </li>
  <li id="fn15"><a href="#cite15">↑</a> 15:32-38 <i>Hranjenje 4.000</i>: <a href="/hr/The_Urantia_Book/152#p2_9">KU 152:2.9</a>. </li>
</ol>
</div>
