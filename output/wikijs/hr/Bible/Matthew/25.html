<!--
title: "Matej - Poglavlje 25"
description: 
published: true
date: 2025-11-18T12:59:53Z
tags: bible, bible—matthew
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Matthew/24">
          <span class="mdi mdi-arrow-left-drop-circle"></span><span class="pl-2">Matej - Poglavlje 24</span>
        </a>
        </td>
        <td>
        <a href="/hr/Bible/Matthew/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Matthew/26">
          <span class="pr-2">Matej - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Tada će kraljevstvo nebesko biti kao kad deset djevica uzeše  svoje svjetiljke i iziđoše u susret zaručniku. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Pet ih bijaše  ludih, a pet mudrih. </p>
<p id="v3"><sup><small>3</small></sup>  Lude uzeše svjetiljke, ali ne uzeše sa  sobom ulja. </p>
<p id="v4"><sup><small>4</small></sup>  Mudre pak zajedno sa svjetiljkama uzeše u posudama  ulja." </p>
<p id="v5"><sup><small>5</small></sup>  "Budući da je zaručnik okasnio, sve one zadrijemaše i  pozaspaše. </p>
<p id="v6"><sup><small>6</small></sup>  O ponoći nasta vika: 'Evo zaručnika! Iziđite mu  u susret!' </p>
<p id="v7"><sup><small>7</small></sup>  Tada ustadoše sve one djevice i urediše svoje svjetiljke. </p>
<p id="v8"><sup><small>8</small></sup>  Lude tada rekoše mudrima: 'Dajte nam od svoga ulja, gase nam  se svjetiljke!' </p>
<p id="v9"><sup><small>9</small></sup>  Mudre im odgovore: 'Nipošto! Ne bi doteklo  nama i vama. Pođite radije k prodavačima i kupite!'" </p>
<p id="v10"><sup><small>10</small></sup>  "Dok one odoše kupiti, dođe zaručnik: koje bijahu pripravne, uđoše s njim na svadbu i zatvore se vrata. </p>
<p id="v11"><sup><small>11</small></sup>  Poslije dođu  i ostale djevice pa stanu dozivati: 'Gospodine! Gospodine! Otvori  nam!' <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  A on im odgovori: 'Zaista kažem vam, ne poznam vas!' </p>
<p id="v13"><sup><small>13</small></sup>  Bdijte dakle jer ne znate dana ni časa!" <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  "Doista, kao kad ono čovjek, polazeći na put, dozva sluge  i dade im svoj imetak. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Jednomu dade pet talenata, drugomu  dva, a trećemu jedan - svakomu po njegovoj sposobnosti. </p>
<p id="v16"><sup><small>16</small></sup>  I  otputova. Onaj koji je primio pet talenata odmah ode, upotrijebi  ih i stekne drugih pet. </p>
<p id="v17"><sup><small>17</small></sup>  Isto tako i onaj sa dva stekne druga  dva. </p>
<p id="v18"><sup><small>18</small></sup>  Onaj naprotiv koji je primio jedan ode, otkopa zemlju  i sakri novac gospodarov." </p>
<p id="v19"><sup><small>19</small></sup>  "Nakon dugo vremena dođe gospodar tih slugu i zatraži  od njih račun. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Pristupi mu onaj što je primio pet talenata  i donese drugih pet govoreći: 'Gospodaru! Pet si mi talenata  predao. Evo, drugih sam pet talenata stekao!' </p>
<p id="v21"><sup><small>21</small></sup>  Reče mu gospodar:  'Valjaš, slugo dobri i vjerni! U malome si bio vjeran, nad mnogim  ću te postaviti! Uđi u radost gospodara svoga!'" <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v22"><sup><small>22</small></sup>  "Pristupi i onaj sa dva talenta te reče: 'Gospodaru!  Dva si mi talenta predao. Evo, druga sam dva talenta stekao!' </p>
<p id="v23"><sup><small>23</small></sup>  Reče mu gospodar: 'Valjaš, slugo dobri i vjerni! U malome  si bio vjeran, nad mnogim ću te postaviti! Uđi u radost gospodara  svoga.'" </p>
<p id="v24"><sup><small>24</small></sup>  "A pristupi i onaj koji je primio jedan talenat te reče:  'Gospodaru! Znadoh te: čovjek si strog, žanješ gdje nisi sijao  i kupiš gdje nisi vijao. <sup id="cite12"><a href="#fn12">[12]</a></sup></p>
<p id="v25"><sup><small>25</small></sup>  Pobojah se stoga, odoh i sakrih  talenat tvoj u zemlju. Evo ti tvoje!' </p>
<p id="v26"><sup><small>26</small></sup>  A gospodar mu reče:  'Slugo zli i lijeni! Znao si da žanjem gdje nisam sijao i kupim  gdje nisam vijao! </p>
<p id="v27"><sup><small>27</small></sup>  Trebalo je dakle da uložiš moj novac kod  novčara i ja bih po povratku izvadio svoje s dobitkom.'" </p>
<p id="v28"><sup><small>28</small></sup>  "'Uzmite stoga od njega talenat i podajte onomu koji  ih ima deset. <sup id="cite13"><a href="#fn13">[13]</a></sup></p>
<p id="v29"><sup><small>29</small></sup>  Doista, onomu koji ima još će se dati, neka  ima u izobilju, a od onoga koji nema oduzet će se i ono što ima. <sup id="cite14"><a href="#fn14">[14]</a></sup></p>
<p id="v30"><sup><small>30</small></sup>  A beskorisnoga slugu izbacite van u tamu. Ondje će biti plač  i škrgut zubi.'" </p>
<p id="v31"><sup><small>31</small></sup>  "Kad Sin Čovječji dođe u slavi i svi anđeli njegovi s  njime, sjest će na prijestolje slave svoje. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v32"><sup><small>32</small></sup>  I sabrat će se  pred njim svi narodi, a on će ih jedne od drugih razlučiti kao  što pastir razlučuje ovce od jaraca. </p>
<p id="v33"><sup><small>33</small></sup>  Postavit će ovce sebi  zdesna, a jarce slijeva." <sup id="cite17"><a href="#fn17">[17]</a></sup></p>
<p id="v34"><sup><small>34</small></sup>  "Tada će kralj reći onima sebi zdesna: 'Dođite, blagoslovljeni  Oca mojega! Primite u baštinu Kraljevstvo pripravljeno za vas  od postanka svijeta! </p>
<p id="v35"><sup><small>35</small></sup>  Jer ogladnjeh i dadoste mi jesti; ožednjeh  i napojiste me; stranac bijah i primiste me; </p>
<p id="v36"><sup><small>36</small></sup>  gol i zaogrnuste  me; oboljeh i pohodiste me; u tamnici bijah i dođoste k meni.'" </p>
<p id="v37"><sup><small>37</small></sup>  "Tada će mu pravednici odgovoriti: 'Gospodine, kada te  to vidjesmo gladna i nahranismo te; ili žedna i napojismo te? </p>
<p id="v38"><sup><small>38</small></sup>  Kada te vidjesmo kao stranca i primismo; ili gola i zaogrnusmo  te? </p>
<p id="v39"><sup><small>39</small></sup>  Kada te vidjesmo bolesna ili u tamnici i dođosmo k tebi?' </p>
<p id="v40"><sup><small>40</small></sup>  A kralj će im odgovoriti: 'Zaista, kažem vam, što god učiniste  jednomu od ove moje najmanje braće, meni učiniste!'" <sup id="cite18"><a href="#fn18">[18]</a></sup></p>
<p id="v41"><sup><small>41</small></sup>  "Zatim će reći i onima slijeva: 'Odlazite od mene, prokleti, u oganj vječni, pripravljen đavlu i anđelima njegovim! <sup id="cite19"><a href="#fn19">[19]</a></sup></p>
<p id="v42"><sup><small>42</small></sup>  Jer  ogladnjeh i ne dadoste mi jesti; ožednjeh i ne dadoste mi piti; </p>
<p id="v43"><sup><small>43</small></sup>  stranac bijah i ne primiste me; gol i ne zaogrnuste me; bolestan  i u tamnici i ne pohodiste me!'" </p>
<p id="v44"><sup><small>44</small></sup>  "Tada će mu i oni odgovoriti: 'Gospodine, a kada te to  vidjesmo gladna, ili žedna, ili stranca, ili gola, ili bolesna, ili u tamnici, i ne poslužismo te?' </p>
<p id="v45"><sup><small>45</small></sup>  Tada će im on odgovoriti:  'Zaista, kažem vam, što god ne učiniste jednomu od ovih najmanjih, ni meni ne učiniste.'" </p>
<p id="v46"><sup><small>46</small></sup>  "I otići će ovi u muku vječnu, a pravednici u život vječni." <sup id="cite20"><a href="#fn20">[20]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Matthew/24">
          <span class="mdi mdi-arrow-left-drop-circle"></span><span class="pl-2">Matej - Poglavlje 24</span>
        </a>
        </td>
        <td>
        <a href="/hr/Bible/Matthew/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Matthew/26">
          <span class="pr-2">Matej - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 25:1,14 <i>Evanđelje kraljevstva</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje kraljevstva</i>: <a href="/hr/The_Urantia_Book/193#p0_4">KU 193:0.4</a>.  <i>Kraljevstvo nebesko</i>: <a href="/hr/The_Urantia_Book/153#p2_4">KU 153:2.4</a>.  <i>Evanđelje kraljevstva</i>: <a href="/hr/The_Urantia_Book/143#p1_5">KU 143:1.5</a>.  <i>Kraljevstvo (duhovno)</i>: <a href="/hr/The_Urantia_Book/153#p2_4">KU 153:2.4</a>.  <i>Proglasiti uspostavu kraljevstva</i>: <a href="/hr/The_Urantia_Book/137#p8_6">KU 137:8.6</a>.  <i>Kraljevstvo nebesko</i>: <a href="/hr/The_Urantia_Book/34#p6_13">KU 34:6.13</a>.  <i>Kraljevstvo nebesko</i>: <a href="/hr/The_Urantia_Book/171#p0_1">KU 171:0.1</a>.  <i>Kraljevstvo nebesko</i>: <a href="/hr/The_Urantia_Book/169#p4_6">KU 169:4.6</a>. </li>
  <li id="fn2"><a href="#cite2">↑</a> 25:1-13 <i>Prispodoba o deset djevica</i>: <a href="/hr/The_Urantia_Book/176#p2_8">KU 176:2.8</a>. </li>
  <li id="fn3"><a href="#cite3">↑</a> 25:11-13 <i>Zabranjen ulaz na preklop</i>: <a href="/hr/The_Urantia_Book/166#p3_4">KU 166:3.4</a>. </li>
  <li id="fn4"><a href="#cite4">↑</a> 25:13 <i>Doći ću opet</i>: <a href="/hr/The_Urantia_Book/37#p3_4">KU 37:3.4</a>. </li>
  <li id="fn5"><a href="#cite5">↑</a> 25:14-18 <i>Prispodoba o talentima</i>: <a href="/hr/The_Urantia_Book/176#p3_4">KU 176:3.4</a>. </li>
  <li id="fn6"><a href="#cite6">↑</a> 25:14-28 <i>Vrijeme je „jedan talent“ od svih</i>: <a href="/hr/The_Urantia_Book/28#p6_9">KU 28:6.9</a>. </li>
  <li id="fn7"><a href="#cite7">↑</a> 25:19-27 <i>Prispodoba o funtama, nastavak</i>: <a href="/hr/The_Urantia_Book/171#p8_6">KU 171:8.6</a>. </li>
  <li id="fn8"><a href="#cite8">↑</a> 25:19-28 <i>Prispodoba o talentima, nastavak</i>: <a href="/hr/The_Urantia_Book/176#p3_4">KU 176:3.4</a>. </li>
  <li id="fn9"><a href="#cite9">↑</a> 25:21,23 <i>Bravo, dobri i vjerni</i>: <a href="/hr/The_Urantia_Book/25#p1_6">KU 25:1.6</a>.  <i>Vjerovao sam ti mnogo toga</i>: <a href="/hr/The_Urantia_Book/174#p0_2">KU 174:0.2</a>. </li>
  <li id="fn10"><a href="#cite10">↑</a> 25:21,23,29 <i>Vjeran u malom / vjeran u mnogom</i>: <a href="/hr/The_Urantia_Book/169#p2_6">KU 169:2.6</a>. </li>
  <li id="fn11"><a href="#cite11">↑</a> 25:21b, 23b <i>Uđi u radost Gospodnju</i>: <a href="/hr/The_Urantia_Book/176#p3_7">KU 176:3.7</a>. </li>
  <li id="fn12"><a href="#cite12">↑</a> 25:24-26 <i>Evo istine koju si dao/dala</i>: <a href="/hr/The_Urantia_Book/176#p3_7">KU 176:3.7</a>. </li>
  <li id="fn13"><a href="#cite13">↑</a> 25:28-29 <i>Prispodoba o funtama, zaključeno</i>: <a href="/hr/The_Urantia_Book/171#p8_7">KU 171:8.7</a>. </li>
  <li id="fn14"><a href="#cite14">↑</a> 25:29 <i>Tko ima, dobiva više</i>: <a href="/hr/The_Urantia_Book/151#p3_1">KU 151:3.1</a>.  <i>Dati, a ne uzeti</i>: <a href="/hr/The_Urantia_Book/109#p4_5">KU 109:4.5</a>.  <i>Tko ima, dano mu je; nije uzeo</i>: <a href="/hr/The_Urantia_Book/176#p3_5">KU 176:3.5</a>.  <i>Više se daje većem, manje manjem</i>: <a href="/hr/The_Urantia_Book/151#p1_4">KU 151:1.4</a>.  <i>Kraj prispodobe o talentima</i>: <a href="/hr/The_Urantia_Book/176#p3_5">KU 176:3.5</a>. </li>
  <li id="fn15"><a href="#cite15">↑</a> 25:31 <i>Povratak Sina Čovječjega</i>: <a href="/hr/The_Urantia_Book/176#p3_3">KU 176:3.3</a>.  <i>Drugi dolazak s moći</i>: <a href="/hr/The_Urantia_Book/176#p2_4">KU 176:2.4</a>.  <i>Dođi u slavi s anđelima</i>: <a href="/hr/The_Urantia_Book/52#p5_7">KU 52:5.7</a>.  <i>Vjerovanje u skori povratak Gospodina</i>: <a href="/hr/The_Urantia_Book/196#p2_5">KU 196:2.5</a>. </li>
  <li id="fn16"><a href="#cite16">↑</a> 25:31-34 <i>Vjerovanje u zemaljsko kraljevstvo</i>: <a href="/hr/The_Urantia_Book/170#p2_10">KU 170:2.10</a>. </li>
  <li id="fn17"><a href="#cite17">↑</a> 25:33-34 <i>Postigni desnicu slave</i>: <a href="/hr/The_Urantia_Book/137#p8_16">KU 137:8.16</a>. </li>
  <li id="fn18"><a href="#cite18">↑</a> 25:40 <i>Služiti braći</i>: <a href="/hr/The_Urantia_Book/155#p3_3">KU 155:3.3</a>.  <i>Služi čovjeku, služi meni</i>: <a href="/hr/The_Urantia_Book/176#p3_5">KU 176:3.5</a>. </li>
  <li id="fn19"><a href="#cite19">↑</a> 25:41 <i>Vrag</i>: <a href="/hr/The_Urantia_Book/53#p1_4">KU 53:1.4</a>. </li>
  <li id="fn20"><a href="#cite20">↑</a> 25:46 <i>Vjernici imaju vječni život</i>: <a href="/hr/The_Urantia_Book/153#p2_11">KU 153:2.11</a>.  <i>Vjernici nikad ne umiru</i>: <a href="/hr/The_Urantia_Book/162#p7_5">KU 162:7.5</a>.  <i>Živjeti vječno</i>: <a href="/hr/The_Urantia_Book/27#p1_5">KU 27:1.5</a>.  <i>Vječni / vječni život</i>: <a href="/hr/The_Urantia_Book/170#p2_20">KU 170:2.20</a>.  <i>Vjernici žive vječno</i>: <a href="/hr/The_Urantia_Book/190#p5_4">KU 190:5.4</a>.  <i>Nada za vječni život</i>: <a href="/hr/The_Urantia_Book/170#p2_2">KU 170:2.2</a>.  <i>Vječni / vječni život</i>: <a href="/hr/The_Urantia_Book/181#p2_11">KU 181:2.11</a>.  <i>Život nakon smrti</i>: <a href="/hr/The_Urantia_Book/121#p5_11">KU 121:5.11</a>.  <i>Vječni život</i>: <a href="/hr/The_Urantia_Book/101#p6_8">KU 101:6.8</a>.  <i>Tko god vjeruje, nikada ne umire</i>: <a href="/hr/The_Urantia_Book/168#p0_7">KU 168:0.7</a>.  <i>Vjerujte istini, imajte vječni život</i>: <a href="/hr/The_Urantia_Book/157#p6_10">KU 157:6.10</a>.  <i>Vječni život</i>: <a href="/hr/The_Urantia_Book/2#p2_1">KU 2:2.1</a>.  <i>Vječni život</i>: <a href="/hr/The_Urantia_Book/146#p3_7">KU 146:3.7</a>.  <i>Vječni život</i>: <a href="/hr/The_Urantia_Book/162#p2_7">KU 162:2.7</a>.  <i>Sinovi vjere nikad ne umiru</i>: <a href="/hr/The_Urantia_Book/193#p1_2">KU 193:1.2</a>.  <i>Vječni život</i>: <a href="/hr/The_Urantia_Book/3#p0_1">KU 3:0.1</a>.  <i>Davatelj vječnog života</i>: <a href="/hr/The_Urantia_Book/128#p1_10">KU 128:1.10</a>. </li>
</ol>
</div>
