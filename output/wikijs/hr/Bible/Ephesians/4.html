<!--
title: "Efežanima - Poglavlje 4"
description: 
published: true
date: 2025-11-18T12:59:53Z
tags: bible, bible—ephesians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ephesians/3">
          <span class="mdi mdi-arrow-left-drop-circle"></span><span class="pl-2">Efežanima - Poglavlje 3</span>
        </a>
        </td>
        <td>
        <a href="/hr/Bible/Ephesians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ephesians/5">
          <span class="pr-2">Efežanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zaklinjem vas dakle ja, sužanj u Gospodinu: sa svom poniznošću  i blagošću, sa strpljivošću živite dostojno poziva kojim ste  pozvani! </p>
<p id="v2"><sup><small>2</small></sup>  Podnosite jedni druge u ljubavi; </p>
<p id="v3"><sup><small>3</small></sup>  trudite se sačuvati  jedinstvo Duha svezom mira! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Jedno tijelo i jedan Duh - kao  što ste i pozvani na jednu nadu svog poziva! </p>
<p id="v5"><sup><small>5</small></sup>  Jedan Gospodin!  Jedna vjera! Jedan krst! </p>
<p id="v6"><sup><small>6</small></sup>  Jedan Bog i Otac sviju, nad svima  i po svima i u svima! <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  A svakomu je od nas dana milost po mjeri dara Kristova. </p>
<p id="v8"><sup><small>8</small></sup>  Zato  veli:  Na visinu uzađe vodeći sužnje, dade dare ljudima. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ono "uzađe" - što drugo znači doli to da i siđe u donje  krajeve, na zemlju? </p>
<p id="v10"><sup><small>10</small></sup>  Koji siđe, isti je onaj koji i uzađe  ponad svih nebesa da sve ispuni. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  On i "dade" jedne za apostole, druge za proroke, jedne opet za evanđeliste, a druge za pastire  i učitelje </p>
<p id="v12"><sup><small>12</small></sup>  da opremi svete za djelo služenja, za izgrađivanje  Tijela Kristova </p>
<p id="v13"><sup><small>13</small></sup>  dok svi ne prispijemo do jedinstva vjere  i spoznaje Sina Božjega, do čovjeka savršena, do mjere uzrasta  punine Kristove: <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  da više ne budemo nejačad kojom se valovi  poigravaju i koje goni svaki vjetar nauka u ovom kockanju ljudskom, u lukavosti što put krči zabludi. <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Nego, istinujući u ljubavi  da poradimo te sve uzraste u Njega, koji je Glava, Krist, </p>
<p id="v16"><sup><small>16</small></sup>  od  kojega sve Tijelo, usklađeno i povezano svakovrsnim zglobom zbrinjavanja  po djelotvornosti primjerenoj svakomu pojedinom dijelu, promiče  svoj rast na saziđivanje u ljubavi. </p>
<p id="v17"><sup><small>17</small></sup>  Ovo govorim i zaklinjem u Gospodinu: ne živite više kao  što pogani žive - u ispraznosti pameti njihove: </p>
<p id="v18"><sup><small>18</small></sup>  zamračena  uma, udaljeni od života Božjega, sve zbog neznanja koje je u  njima, zbog okorjelosti srca njihova. </p>
<p id="v19"><sup><small>19</small></sup>  Sami su sebe otupili  i podali se razvratnosti da bi u pohlepi počinjali svaku nečistoću. </p>
<p id="v20"><sup><small>20</small></sup>  Vi pak ne naučiste tako Krista, </p>
<p id="v21"><sup><small>21</small></sup>  ako ste ga doista  čuli i u njemu bili poučeni kako je istina u Isusu: </p>
<p id="v22"><sup><small>22</small></sup>  da vam  je odložiti prijašnje ponašanje, starog čovjeka, koga varave  požude vode u propast, <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  a obnavljati se duhom svoje pameti <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v24"><sup><small>24</small></sup>  i obući novog čovjeka, po Bogu stvorena u pravednosti i svetosti  istine. </p>
<p id="v25"><sup><small>25</small></sup>  Zato odložite laž i govorite istinu jedan drugomu  jer udovi smo jedni drugima. <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Srdite se, ali ne griješite!  Sunce nek ne zađe nad vašom srdžbom </p>
<p id="v27"><sup><small>27</small></sup>  i ne dajite mjesta đavlu. </p>
<p id="v28"><sup><small>28</small></sup>  Tko je krao, neka više ne krade, nego neka se radije trudi  svojim rukama priskrbljivati da ima što podijeliti s potrebnim. </p>
<p id="v29"><sup><small>29</small></sup>  Nikakva nevaljala riječ neka ne izlazi iz vaših usta, nego  samo dobra, da prema potrebi saziđuje i milost iskaže slušateljima. </p>
<p id="v30"><sup><small>30</small></sup>  I ne žalostite Duha Svetoga, Božjega, kojim ste opečaćeni  za Dan otkupljenja! <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v31"><sup><small>31</small></sup>  Daleko od vas svaka gorčina, i srdžba, i gnjev, i vika, i hula sa svom opakošću! </p>
<p id="v32"><sup><small>32</small></sup>  Naprotiv! Budite  jedni drugima dobrostivi, milosrdni; praštajte jedni drugima  kao što i Bog u Kristu nama oprosti. <sup id="cite14"><a href="#fn14">[14]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ephesians/3">
          <span class="mdi mdi-arrow-left-drop-circle"></span><span class="pl-2">Efežanima - Poglavlje 3</span>
        </a>
        </td>
        <td>
        <a href="/hr/Bible/Ephesians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ephesians/5">
          <span class="pr-2">Efežanima - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:3-6,11-13 <i>Jedinstvo, a ne uniformnost</i>: <a href="/hr/The_Urantia_Book/134#p4_6">KU 134:4.6</a>. </li>
  <li id="fn2"><a href="#cite2">↑</a> 4:3-12 <i>Zahtijeva jedinstvo duha</i>: <a href="/hr/The_Urantia_Book/141#p5_1">KU 141:5.1</a>. </li>
  <li id="fn3"><a href="#cite3">↑</a> 4:6 <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Dio 1: Jedan Bog, Otac</i>: <a href="/hr/The_Urantia_Book/2#p1_2">KU 2:1.2</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Božji odnos prema svim stvarima</i>: <a href="/hr/The_Urantia_Book/174#p3_2">KU 174:3.2</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Bog je prije svega i u svemu</i>: <a href="/hr/The_Urantia_Book/3#p5_4">KU 3:5.4</a>.  <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Bog je sve i u svemu</i>: <a href="/hr/The_Urantia_Book/3#p1_2">KU 3:1.2</a>.  <i>Bog je sve i u svemu</i>: <a href="/hr/The_Urantia_Book/56#p9_14">KU 56:9.14</a>.  <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn4"><a href="#cite4">↑</a> 4:8 <i>Vodio veliko mnoštvo</i>: <a href="/hr/The_Urantia_Book/30#p4_4">KU 30:4.4</a>. </li>
  <li id="fn5"><a href="#cite5">↑</a> 4:10 <i>U Bogu se sve sastoji</i>: <a href="/hr/The_Urantia_Book/11#p8_1">KU 11:8.1</a>.  <i>Bog ispunjava sve u svemu</i>: <a href="/hr/The_Urantia_Book/3#p1_2">KU 3:1.2</a>.  <i>Bog ispunjava sve stvari</i>: <a href="/hr/The_Urantia_Book/11#p8_1">KU 11:8.1</a>. </li>
  <li id="fn6"><a href="#cite6">↑</a> 4:13-16 <i>Apostolski sklad</i>: <a href="/hr/The_Urantia_Book/141#p5_1">KU 141:5.1</a>. </li>
  <li id="fn7"><a href="#cite7">↑</a> 4:14-15 <i>Ali odrasti u duhu</i>: <a href="/hr/The_Urantia_Book/193#p2_2">KU 193:2.2</a>. </li>
  <li id="fn8"><a href="#cite8">↑</a> 4:22-24 <i>Staro pobjeđuje novo</i>: <a href="/hr/The_Urantia_Book/156#p5_5">KU 156:5.5</a>.  <i>Viša i niža priroda</i>: <a href="/hr/The_Urantia_Book/103#p2_9">KU 103:2.9</a>. </li>
  <li id="fn9"><a href="#cite9">↑</a> 4:23 <i>Duhovni um</i>: <a href="/hr/The_Urantia_Book/9#p5_4">KU 9:5.4</a>.  <i>Duhovni um</i>: <a href="/hr/The_Urantia_Book/107#p5_3">KU 107:5.3</a>.  <i>Duhovni um</i>: <a href="/hr/The_Urantia_Book/6#p6_4">KU 6:6.4</a>.  <i>Umovi postaju jedno</i>: <a href="/hr/The_Urantia_Book/110#p2_5">KU 110:2.5</a>. </li>
  <li id="fn10"><a href="#cite10">↑</a> 4:23-24 <i>Obnovljeni duhom uma</i>: <a href="/hr/The_Urantia_Book/108#p6_3">KU 108:6.3</a>. </li>
  <li id="fn11"><a href="#cite11">↑</a> 4:25 <i>Društveni utjecaj djela</i>: <a href="/hr/The_Urantia_Book/54#p6_3">KU 54:6.3</a>. </li>
  <li id="fn12"><a href="#cite12">↑</a> 4:30 <i>Duh Istine</i>: <a href="/hr/The_Urantia_Book/191#p6_3">KU 191:6.3</a>.  <i>Pratite novog učitelja u srcima</i>: <a href="/hr/The_Urantia_Book/181#p2_14">KU 181:2.14</a>.  <i>Izlij duha na svako tijelo</i>: <a href="/hr/The_Urantia_Book/190#p5_4">KU 190:5.4</a>.  <i>Isus da izlije svog duha</i>: <a href="/hr/The_Urantia_Book/141#p4_5">KU 141:4.5</a>.  <i>Duh Istine darovan svima</i>: <a href="/hr/The_Urantia_Book/194#p3_6">KU 194:3.6</a>.  <i>Duh Istine</i>: <a href="/hr/The_Urantia_Book/120#p2_4">KU 120:2.4</a>.  <i>Duh Istine</i>: <a href="/hr/The_Urantia_Book/120#p2_6">KU 120:2.6</a>.  <i>Pošalji Duha Istine</i>: <a href="/hr/The_Urantia_Book/193#p5_2">KU 193:5.2</a>.  <i>Duh Istine</i>: <a href="/hr/The_Urantia_Book/137#p8_7">KU 137:8.7</a>.  <i>Još jedan učitelj, Duh Istine</i>: <a href="/hr/The_Urantia_Book/176#p4_3">KU 176:4.3</a>.  <i>Duh Istine bit će s tobom</i>: <a href="/hr/The_Urantia_Book/181#p2_24">KU 181:2.24</a>.  <i>Poslat ću „svoj duh“</i>: <a href="/hr/The_Urantia_Book/180#p4_5">KU 180:4.5</a>.  <i>Duh izliven na svako tijelo</i>: <a href="/hr/The_Urantia_Book/52#p5_6">KU 52:5.6</a>.  <i>Duh Istine</i>: <a href="/hr/The_Urantia_Book/34#p5_5">KU 34:5.5</a>.  <i>Duh Istine</i>: <a href="/hr/The_Urantia_Book/146#p3_6">KU 146:3.6</a>.  <i>Izlij duha svoga na svako tijelo</i>: <a href="/hr/The_Urantia_Book/181#p1_4">KU 181:1.4</a>.  <i>Duh Istine</i>: <a href="/hr/The_Urantia_Book/34#p7_1">KU 34:7.1</a>.  <i>Novi duh, živi u srcima ljudi</i>: <a href="/hr/The_Urantia_Book/121#p7_5">KU 121:7.5</a>.  <i>Duh Istine</i>: <a href="/hr/The_Urantia_Book/21#p5_7">KU 21:5.7</a>.  <i>Duh istine</i>: <a href="/hr/The_Urantia_Book/20#p6_8">KU 20:6.8</a>.  <i>Duh Istine</i>: <a href="/hr/The_Urantia_Book/180#p6_3">KU 180:6.3</a>.  <i>Ne žalostite Duha Božjega</i>: <a href="/hr/The_Urantia_Book/8#p6_4">KU 8:6.4</a>.  <i>Duh Istine</i>: <a href="/hr/The_Urantia_Book/32#p5_8">KU 32:5.8</a>.  <i>Obećanje utjehe</i>: <a href="/hr/The_Urantia_Book/180#p3_3">KU 180:3.3</a>.  <i>Sin je izlio duh na tijelo</i>: <a href="/hr/The_Urantia_Book/20#p1_6">KU 20:1.6</a>.  <i>Duh u čovjeku (Duh Istine)</i>: <a href="/hr/The_Urantia_Book/103#p1_6">KU 103:1.6</a>.  <i>Duh Istine</i>: <a href="/hr/The_Urantia_Book/34#p4_1">KU 34:4.1</a>. </li>
  <li id="fn13"><a href="#cite13">↑</a> 4:30-32 <i>Ljutnja, materijalna manifestacija</i>: <a href="/hr/The_Urantia_Book/149#p4_2">KU 149:4.2</a>. </li>
  <li id="fn14"><a href="#cite14">↑</a> 4:32 <i>Oprošteno nam je kako mi opraštamo</i>: <a href="/hr/The_Urantia_Book/170#p3_4">KU 170:3.4</a>.  <i>Oprost</i>: <a href="/hr/The_Urantia_Book/146#p2_4">KU 146:2.4</a>. </li>
</ol>
</div>
