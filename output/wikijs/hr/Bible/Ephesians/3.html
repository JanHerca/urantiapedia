<!--
title: "Efežanima - Poglavlje 3"
description: 
published: true
date: 2025-11-18T12:59:53Z
tags: bible, bible—ephesians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ephesians/2">
          <span class="mdi mdi-arrow-left-drop-circle"></span><span class="pl-2">Efežanima - Poglavlje 2</span>
        </a>
        </td>
        <td>
        <a href="/hr/Bible/Ephesians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ephesians/4">
          <span class="pr-2">Efežanima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Radi toga ja, Pavao, sužanj Krista Isusa za vas pogane... </p>
<p id="v2"><sup><small>2</small></sup>  Zacijelo  ste čuli za rasporedbu milosti Božje koja mi je dana za vas: </p>
<p id="v3"><sup><small>3</small></sup>  objavom mi je obznanjeno otajstvo, kako netom ukratko opisah. </p>
<p id="v4"><sup><small>4</small></sup>  Čitajući to, možete dokučiti kako ja shvaćam Kristovo otajstvo, </p>
<p id="v5"><sup><small>5</small></sup>  koje nije bilo obznanjeno sinovima ljudskim drugih naraštaja.  Ono je sada u Duhu objavljeno svetim njegovim apostolima i prorocima: </p>
<p id="v6"><sup><small>6</small></sup>  da su pogani subaštinici i "sutijelo" i sudionici obećanja  u Kristu Isusu - po evanđelju, </p>
<p id="v7"><sup><small>7</small></sup>  kojega postadoh poslužiteljem  darom milosti Božje koja mi je dana djelotvornošću snage njegove. </p>
<p id="v8"><sup><small>8</small></sup>  Meni, najmanjemu od svih svetih, dana je ova milost: poganima  biti blagovjesnikom neistraživog bogatstva Kristova </p>
<p id="v9"><sup><small>9</small></sup>  i osvijetliti  rasporedbu otajstva, pred vjekovima skrivena u Bogu, koji sve  stvori, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  da sada - po Crkvi - Vrhovništvima i Vlastima na  nebesima bude obznanjena mnogolika mudrost Božja </p>
<p id="v11"><sup><small>11</small></sup>  zasnovana  - po naumu o vjekovima - u Kristu Isusu Gospodinu našemu. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  U  njemu, s pouzdanjem po vjeri u njega, imamo slobodan pristup. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Zato ne klonite, molim, s nevolja mojih za vas! One su slava  vaša! </p>
<p id="v14"><sup><small>14</small></sup>  Zato prigibam koljena pred Ocem, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  od koga ime svakom  očinstvu na nebu i na zemlji: </p>
<p id="v16"><sup><small>16</small></sup>  neka vam dadne po bogatstvu  Slave svoje ojačati se po Duhu njegovu u snazi za unutarnjeg  čovjeka <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  da po vjeri Krist prebiva u srcima vašim te u ljubavi  ukorijenjeni i utemeljeni </p>
<p id="v18"><sup><small>18</small></sup>  mognete shvatiti sa svima svetima  što je Dužina i Širina i Visina i Dubina </p>
<p id="v19"><sup><small>19</small></sup>  te spoznati nadspoznatljivu  ljubav Kristovu da se ispunite do sve Punine Božje. <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  Onomu pak koji snagom u nama djelatnom može učiniti mnogo  izobilnije nego li mi moliti ili zamisliti - </p>
<p id="v21"><sup><small>21</small></sup>  Njemu slava  u Crkvi i u Kristu Isusu za sva pokoljenja vijeka vjekovječnoga!  Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ephesians/2">
          <span class="mdi mdi-arrow-left-drop-circle"></span><span class="pl-2">Efežanima - Poglavlje 2</span>
        </a>
        </td>
        <td>
        <a href="/hr/Bible/Ephesians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ephesians/4">
          <span class="pr-2">Efežanima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:9 <i>Sinovi Stvoritelji</i>: <a href="/hr/The_Urantia_Book/21#p0_1">KU 21:0.1</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Michaelovo stvaranje</i>: <a href="/hr/The_Urantia_Book/57#p3_8">KU 57:3.8</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog kao Stvoritelj svega</i>: <a href="/hr/The_Urantia_Book/0#p2_9">KU 0:2.9</a>.  <i>Sinovi Stvoritelji stvaraju</i>: <a href="/hr/The_Urantia_Book/21#p2_1">KU 21:2.1</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Zajedništvo s Bogom</i>: <a href="/hr/The_Urantia_Book/140#p10_1">KU 140:10.1</a>.  <i>Bog je stvorio sve</i>: <a href="/hr/The_Urantia_Book/131#p2_2">KU 131:2.2</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>. </li>
  <li id="fn2"><a href="#cite2">↑</a> 3:11 <i>Vječna svrha</i>: <a href="/hr/The_Urantia_Book/2#p2_1">KU 2:2.1</a>. </li>
  <li id="fn3"><a href="#cite3">↑</a> 3:12 <i>Duboko uvjerenje</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn4"><a href="#cite4">↑</a> 3:14 <i>Otac Gospodina Isusa Krista</i>: <a href="/hr/The_Urantia_Book/194#p3_11">KU 194:3.11</a>.  <i>Otac Gospodina Isusa Krista</i>: <a href="/hr/The_Urantia_Book/194#p4_6">KU 194:4.6</a>. </li>
  <li id="fn5"><a href="#cite5">↑</a> 3:14-15 <i>Pavao je koristio izraz „Božja obitelj“</i>: <a href="/hr/The_Urantia_Book/170#p2_20">KU 170:2.20</a>. </li>
  <li id="fn6"><a href="#cite6">↑</a> 3:16 <i>Ojačani snagom</i>: <a href="/hr/The_Urantia_Book/34#p6_10">KU 34:6.10</a>. </li>
  <li id="fn7"><a href="#cite7">↑</a> 3:19 <i>Ispunjen svom puninom Božjom</i>: <a href="/hr/The_Urantia_Book/34#p6_10">KU 34:6.10</a>. </li>
</ol>
</div>
