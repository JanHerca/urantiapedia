<!--
title: "Efežanima - Poglavlje 2"
description: 
published: true
date: 2025-11-18T12:59:53Z
tags: bible, bible—ephesians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ephesians/1">
          <span class="mdi mdi-arrow-left-drop-circle"></span><span class="pl-2">Efežanima - Poglavlje 1</span>
        </a>
        </td>
        <td>
        <a href="/hr/Bible/Ephesians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ephesians/3">
          <span class="pr-2">Efežanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I vi bijaste mrtvi zbog prijestupa i grijeha </p>
<p id="v2"><sup><small>2</small></sup>  u kojima ste  nekoć živjeli po Eonu ovoga svijeta, po Knezu vlasti zraka, po  tomu duhu koji sada djeluje u sinovima neposlušnima. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Među  njima smo i mi nekoć živjeli u požudama tijela svoga, udovoljavajući  prohtjevima tijela i ćudi, te po naravi bijasmo djeca gnjeva  kao i drugi. </p>
<p id="v4"><sup><small>4</small></sup>  Ali Bog, bogat milosrđem, zbog velike ljubavi kojom nas  uzljubi, <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  nas koji bijasmo mrtvi zbog prijestupa, oživi zajedno  s Kristom - milošću ste spašeni! - </p>
<p id="v6"><sup><small>6</small></sup>  te nas zajedno s njim uskrisi  i posadi na nebesima u Kristu Isusu: </p>
<p id="v7"><sup><small>7</small></sup>  da u dobrohotnosti prema  nama u Kristu Isusu pokaže budućim vjekovima preobilno bogatstvo  milosti svoje. </p>
<p id="v8"><sup><small>8</small></sup>  Ta milošću ste spašeni po vjeri! I to ne po  sebi! Božji je to dar! <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ne po djelima, da se ne bi tko hvastao. </p>
<p id="v10"><sup><small>10</small></sup>  Njegovo smo djelo, stvoreni u Kristu Isusu za dobra djela, koja Bog unaprijed pripravi da u njima živimo. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Spominjite se stoga da nekoć bijaste neznabošci u tijelu  - neobrezanicima su vas zvali oni koji se zovu obrezani, rukom, na tijelu - </p>
<p id="v12"><sup><small>12</small></sup>  i da u ono vrijeme bijaste izvan Krista, udaljeni  od građanstva izraelskoga, tuđi Savezima obećanja, bez nade bijaste  i neznabošci na svijetu. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Sada pak, u Kristu Isusu, vi koji  nekoć bijaste daleko, dođoste blizu - po Krvi Kristovoj. </p>
<p id="v14"><sup><small>14</small></sup>  Doista, on je mir naš, on koji od dvoga učini jedno:  pregradu razdvojnicu, neprijateljstvo razori u svome tijelu. </p>
<p id="v15"><sup><small>15</small></sup>  Zakon zapovijedi s propisima obeskrijepi da u sebi, uspostavljajući  mir, od dvojice sazda jednoga novog čovjeka </p>
<p id="v16"><sup><small>16</small></sup>  te obojicu u  jednome Tijelu izmiri s Bogom po križu, ubivši u sebi neprijateljstvo. </p>
<p id="v17"><sup><small>17</small></sup>  I dođe te navijesti mir vama daleko i mir onima  blizu, </p>
<p id="v18"><sup><small>18</small></sup>  jer po njemu jedni i drugi u jednome Duhu imamo  pristup Ocu. </p>
<p id="v19"><sup><small>19</small></sup>  Tako dakle više niste tuđinci ni pridošlice, nego sugrađani  ste svetih i ukućani Božji </p>
<p id="v20"><sup><small>20</small></sup>  nazidani na temelju apostola i  proroka, a zaglavni je kamen sam Krist Isus. </p>
<p id="v21"><sup><small>21</small></sup>  U  njemu je sva građevina povezana i raste u hram svet u Gospodinu. </p>
<p id="v22"><sup><small>22</small></sup>  U njemu ste i vi ugrađeni u prebivalište Božje u Duhu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Ephesians/1">
          <span class="mdi mdi-arrow-left-drop-circle"></span><span class="pl-2">Efežanima - Poglavlje 1</span>
        </a>
        </td>
        <td>
        <a href="/hr/Bible/Ephesians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Ephesians/3">
          <span class="pr-2">Efežanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:2 <i>Anđeli zraka</i>: <a href="/hr/The_Urantia_Book/85#p4_2">KU 85:4.2</a>.  <i>Princ ovoga svijeta</i>: <a href="/hr/The_Urantia_Book/53#p8_5">KU 53:8.5</a>.  <i>Princ Kaligastija</i>: <a href="/hr/The_Urantia_Book/66#p1_1">KU 66:1.1</a>.  <i>Vrag, bivši Princ ovoga svijeta</i>: <a href="/hr/The_Urantia_Book/53#p1_4">KU 53:1.4</a>. </li>
  <li id="fn2"><a href="#cite2">↑</a> 2:2-3 <i>Stari Planetarni Princ</i>: <a href="/hr/The_Urantia_Book/51#p3_9">KU 51:3.9</a>. </li>
  <li id="fn3"><a href="#cite3">↑</a> 2:4 <i>Ljubav i milosrđe nad svima</i>: <a href="/hr/The_Urantia_Book/137#p8_6">KU 137:8.6</a>. </li>
  <li id="fn4"><a href="#cite4">↑</a> 2:8 <i>Preživljavanje je dar</i>: <a href="/hr/The_Urantia_Book/110#p2_2">KU 110:2.2</a>.  <i>Vjera provodi kroz vrata</i>: <a href="/hr/The_Urantia_Book/140#p1_4">KU 140:1.4</a>.  <i>Vjera je cijena ulaska</i>: <a href="/hr/The_Urantia_Book/137#p8_17">KU 137:8.17</a>.  <i>Spasenje, dar koji su otkrili Sinovi</i>: <a href="/hr/The_Urantia_Book/150#p5_3">KU 150:5.3</a>.  <i>Vjera je Božji dar</i>: <a href="/hr/The_Urantia_Book/143#p2_7">KU 143:2.7</a>. </li>
  <li id="fn5"><a href="#cite5">↑</a> 2:10 <i>Michaelovo stvaranje</i>: <a href="/hr/The_Urantia_Book/57#p3_8">KU 57:3.8</a>.  <i>Sinovi Stvoritelji</i>: <a href="/hr/The_Urantia_Book/21#p0_1">KU 21:0.1</a>.  <i>Sinovi Stvoritelji stvaraju</i>: <a href="/hr/The_Urantia_Book/21#p2_1">KU 21:2.1</a>. </li>
  <li id="fn6"><a href="#cite6">↑</a> 2:12 <i>Zajednica Izraela</i>: <a href="/hr/The_Urantia_Book/128#p5_9">KU 128:5.9</a>.  <i>Zajednica Izraela</i>: <a href="/hr/The_Urantia_Book/128#p3_4">KU 128:3.4</a>. </li>
</ol>
</div>
