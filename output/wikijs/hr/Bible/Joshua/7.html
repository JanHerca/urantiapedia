<!--
title: "Jošua - Poglavlje 7"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/6">
          <span class="mdi mdi-arrow-left-drop-circle"></span><span class="pl-2">Jošua - Poglavlje 6</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/8">
          <span class="pr-2">Jošua - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ali se sinovi Izraelovi teško ogriješiše o "herem", jer je  Akan, sin Karmija, sina Zabdijeva, sina Zerahova, od plemena  Judina, uzeo od ukletih stvari, i Jahve se razgnjevi na sinove  Izraelove. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jošua pak posla ljude iz Jerihona u Aj, koji leži istočno  od Betela, i reče im: "Uziđite onamo, izvidite kraj!" Ljudi odoše  te izvidješe Aj. </p>
<p id="v3"><sup><small>3</small></sup>  Vrativši se k Jošui, rekoše mu: "Ne treba  da onamo uzlazi sav narod; dvije do tri tisuće ljudi neka idu  da osvoje Aj. Ne muči onamo sav narod, jer je ondje malo svijeta." </p>
<p id="v4"><sup><small>4</small></sup>  Pođe onamo oko tri tisuće ljudi od svega naroda, ali su  morali pobjeći pred onima iz Aja. </p>
<p id="v5"><sup><small>5</small></sup>  Ajani pobiše oko trideset  i šest ljudi i tjerali su ih ispred svojih vrata do Šebarima:  pobili su ih na strmini. Klonu tada srce narodu kao da mu je  voda u žilama. </p>
<p id="v6"><sup><small>6</small></sup>  Razdrije Jošua haljine svoje i baci se ničice pred Kovčegom  Jahvinim, i ostade tako do večeri, on i starješine u Izraelu, posuvši glave pepelom. </p>
<p id="v7"><sup><small>7</small></sup>  Tada reče Jošua: "Jao, Gospode Jahve, zašto si preveo ovaj narod preko Jordana? Da nas predaš u ruke  Amorejaca da nas pobiju? Kamo sreće da smo stali s onu stranu  Jordana! </p>
<p id="v8"><sup><small>8</small></sup>  Oprosti, Gospode! Što drugo da rečem kad je Izrael  okrenuo leđa pred svojim neprijateljima? </p>
<p id="v9"><sup><small>9</small></sup>  Ako to čuju Kanaanci  i ostali žitelji zemlje, udružit će se protiv nas da zbrišu ime  naše sa zemlje. Što ćeš, dakle, učiniti za veliko ime svoje?" </p>
<p id="v10"><sup><small>10</small></sup>  A Jahve odgovori Jošui: "Ustani! Zašto si pao ničice? </p>
<p id="v11"><sup><small>11</small></sup>  Izrael je sagriješio: prekršili su Savez kojim sam ih vezao.  Zaista, uzeše ukleto, porobiše, posakrivaše i prisvojiše. </p>
<p id="v12"><sup><small>12</small></sup>  I  zato Izraelci ne mogu izdržati pred svojim neprijateljima, okreću  leđa pred protivnicima jer su postali ukleti. Ja ne mogu više  biti s vama ako iz svoje sredine ne maknete proklete. </p>
<p id="v13"><sup><small>13</small></sup>  Ustani!  Sazovi narod na posvećenje i reci mu: Posvetite se za sutra,  jer ovako govori Jahve, Bog Izraelov: 'Kletva je u tebi, Izraele;  i nećeš izdržati pred svojim neprijateljima sve dok ne odstranite  kletvu iz svoje sredine.' </p>
<p id="v14"><sup><small>14</small></sup>  Zato sutra zorom pristupite pleme  za plemenom; iz plemena koje odredi Jahve prići će rod za rodom, a onda iz roda koji označi Jahve pristupit će obitelj po obitelj, a iz obitelji koju označi Jahve pristupit će čovjek za čovjekom. </p>
<p id="v15"><sup><small>15</small></sup>  I tko se tada nađe s ukletom stvari, neka se spali on i sve  što mu pripada, jer je prekršio Savez Jahvin i osramotio Izraela." </p>
<p id="v16"><sup><small>16</small></sup>  Urani Jošua ujutro i pozva Izraela po plemenima; pristupiše  i otkri se pleme Judino. </p>
<p id="v17"><sup><small>17</small></sup>  Potom pristupi rod za rodom iz plemena  Judina i pronađe se rod Zerahov. Pristupiše obitelji roda Zerahova, domaćin jedan za drugim, i pronađoše obitelj Zabdijevu. </p>
<p id="v18"><sup><small>18</small></sup>  Naposljetku  naredi Jošua da pristupi obitelj Zabdijeva, muškarac jedan za  drugim, i pronašao se Akan, sin Karmija, sina Zabdijeva, sina  Zerahova, od plemena Judina. </p>
<p id="v19"><sup><small>19</small></sup>  Tada reče Jošua Akanu: "Sine moj, daj slavu Jahvi, Bogu  Izraelovu, i priznaj mu što si učinio; objasni što si učinio  i nemoj mi ništa tajiti." </p>
<p id="v20"><sup><small>20</small></sup>  Akan reče Jošui: "Zaista, ja sagriješih  Jahvi, Bogu Izraelovu, i evo što sam učinio: </p>
<p id="v21"><sup><small>21</small></sup>  vidjeh u plijenu  lijep šinearski plašt, dvije stotine srebrnjaka i zlatnu šipku  vrijednu pedeset srebrnjaka, pa se polakomih i uzeh sebi. Eno  je sve zakopano usred moga šatora, a srebro je odozdo." </p>
<p id="v22"><sup><small>22</small></sup>  Tada uputi Jošua poslanike, koji otrčaše u šator. I gle, sve bijaše zakopano u šatoru, a odozdo srebro. </p>
<p id="v23"><sup><small>23</small></sup>  Uzmu sve  iz šatora i donesu Jošui i starješinama Izraelovim i prostriješe  sve pred Jahvu. </p>
<p id="v24"><sup><small>24</small></sup>  Tada uze Jošua Akana, sina Zerahova, i srebro, plašt  i zlatnu šipku, i sve sinove i kćeri njegove, volove njegove  i magarad, i ovce, šator njegov i sve što bijaše njegovo te ga  izvede u dolinu Akor. Pratio ih sav Izrael. </p>
<p id="v25"><sup><small>25</small></sup>  Reče Jošua: "Kako si ti nas unesrećio, tako danas tebe  unesrećio Jahve!" I kamenova ga sav Izrael. </p>
<p id="v26"><sup><small>26</small></sup>  Potom navališe na njega gomilu kamenja, koje stoji do  danas. Tako se Jahve ublaži od svoga žestoka gnjeva. Zbog toga  se događaja prozva ono mjesto dolina Akor i tako se zove do danas. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/6">
          <span class="mdi mdi-arrow-left-drop-circle"></span><span class="pl-2">Jošua - Poglavlje 6</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/8">
          <span class="pr-2">Jošua - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:1 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
</ol>
</div>
