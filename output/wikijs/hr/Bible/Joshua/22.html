<!--
title: "Jošua - Poglavlje 22"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/21">
          <span class="mdi mdi-arrow-left-drop-circle"></span><span class="pl-2">Jošua - Poglavlje 21</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/23">
          <span class="pr-2">Jošua - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada sazove Jošua sinove Rubenove i Gadove i polovinu plemena  Manašeova </p>
<p id="v2"><sup><small>2</small></sup>  i reče im: "Izvršili ste sve što vam je Mojsije, sluga Jahvin, zapovjedio i poslušali ste me u svemu što sam  vam zapovjedio. </p>
<p id="v3"><sup><small>3</small></sup>  Niste ostavili svoje braće unatoč dugom vojevanju  do današnjega dana i vršili ste vjerno zapovijedi Jahve, Boga  svojega. </p>
<p id="v4"><sup><small>4</small></sup>  Sada je Jahve, Bog vaš, dao mir braći vašoj, kako  im bijaše obećao. Vratite se sada u svoje šatore, u zemlju koju  vam je dao Mojsije, sluga Jahvin, u baštinu s onu stranu Jordana. </p>
<p id="v5"><sup><small>5</small></sup>  Samo pazite da vršite zapovijedi i Zakon što vam ga dade Mojsije, sluga Jahvin: da ljubite Jahvu, Boga svojega, da uvijek idete  putovima njegovim, da čuvate zapovijedi njegove, da se držite  uz njega i da mu služite svim srcem i svom dušom." <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  I blagoslovi  ih Jošua i otpusti, a oni se zatim vrate u svoje šatore. </p>
<p id="v7"><sup><small>7</small></sup>  Mojsije bijaše jednoj polovini plemena Manašeova dao baštinu  u Bašanu; a drugoj polovini dade je Jošua usred njihove braće  zapadno od Jordana. Otpuštajući ih u njihove šatore, Jošua ih  blagoslovi. </p>
<p id="v8"><sup><small>8</small></sup>  I reče im: "Vratite se u svoje šatore s velikim  blagom i s mnogom stokom, sa srebrom, zlatom, tučem, željezom  i haljinama u izobilju i podijelite plijen od neprijatelja svojih  s braćom svojom." </p>
<p id="v9"><sup><small>9</small></sup>  Vratiše se sinovi Rubenovi i sinovi Gadovi i polovina  plemena Manašeova; odoše od sinova Izraelovih iz Šila u zemlji  kanaanskoj da krenu u zemlju gileadsku, na svoju baštinu koju  su zaposjeli, kako im je zapovjedio Jahve preko Mojsija. </p>
<p id="v10"><sup><small>10</small></sup>  Kad  su stigli do jordanskog područja u zemlji kanaanskoj, podigoše  sinovi Rubenovi, sinovi Gadovi i polovina plemena Manašeova žrtvenik  na Jordanu, žrtvenik velik, izdaleka se vidio. </p>
<p id="v11"><sup><small>11</small></sup>  Čuli Izraelci  gdje se govori: "Evo, sinovi Rubenovi, sinovi Gadovi i polovina  plemena Manašeova podigoše žrtvenik prema zemlji kanaanskoj,  kod Jordana, na izraelskoj strani." </p>
<p id="v12"><sup><small>12</small></sup>  Na to se skupi sva zajednica sinova Izraelovih u Šilu  da pođu u boj na njih. </p>
<p id="v13"><sup><small>13</small></sup>  Izraelci sinovima Rubenovim, sinovima Gadovim i polovini  plemena Manašeova u gileadsku zemlju poslaše Pinhasa, sina svećenika  Eleazara, </p>
<p id="v14"><sup><small>14</small></sup>  i s njime deset knezova, po jednoga rodovskog glavara  od svakoga plemena Izraelova, a svaki je od njih bio glavar obitelji  među tisućama porodica Izraelovih. </p>
<p id="v15"><sup><small>15</small></sup>  I kad oni dođoše k sinovima  Rubenovim, sinovima Gadovim i polovini plemena Manašeova u zemlju  gileadsku, rekoše im: </p>
<p id="v16"><sup><small>16</small></sup>  "Evo što veli sva zajednica Jahvina:  'Što znači nevjera koju činite protiv Jahve, Boga Izraelova?  Zašto se odvrgoste danas od Jahve i, podigavši žrtvenik, zašto  se bunite protiv Jahve? </p>
<p id="v17"><sup><small>17</small></sup>  Zar vam nije dosta zločina iz Peora, od kojega se nismo očistili do dana današnjega i zbog kojega  je došao pomor na zajednicu Jahvinu? </p>
<p id="v18"><sup><small>18</small></sup>  Ako se danas odvraćate  od Jahve i bunite se danas protiv njega, neće li se sutra izliti  njegov gnjev na svu zajednicu Izraelovu? </p>
<p id="v19"><sup><small>19</small></sup>  Ili vam je možda  zemlja vaše baštine nečista? Onda prijeđite u zemlju baštine  Jahvine, u kojoj je Jahvino Prebivalište, i prebivajte među nama.  Ali se ne bunite protiv Jahve i ne bunite se protiv nas dižući  sebi žrtvenik mimo žrtvenik Jahve, Boga našega. </p>
<p id="v20"><sup><small>20</small></sup>  Nije li se  Akan, Zerahov sin, sam ogriješio o 'herem' te se oborila srdžba  na svu zajednicu Izraelovu? Zar nije umro zbog krivice svoje?'" </p>
<p id="v21"><sup><small>21</small></sup>  Tada odgovoriše sinovi Rubenovi, sinovi Gadovi i polovina  plemena Manašeova govoreći plemenskim glavarima Izraelovim: </p>
<p id="v22"><sup><small>22</small></sup>  "Bog, Bog Jahve, Bog nad bogovima, Jahve zna i neka zna Izrael: ako  je to bila pobuna ili nevjernost prema Jahvi, neka nam uskrati  svoju pomoć danas; <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  ako smo podigli žrtvenik da se odvrgnemo  od Jahve i da prinosimo žrtve paljenice, prinosnice i žrtve pričesnice, neka nam onda sudi Jahve! </p>
<p id="v24"><sup><small>24</small></sup>  Učinismo to od brige i skrbi i  rekosmo: 'Jednoga će dana sinovi vaši reći našima: Što vam je  zajedničko s Jahvom, Bogom Izraelovim? </p>
<p id="v25"><sup><small>25</small></sup>  Zar nije, sinovi Rubenovi  i sinovi Gadovi, postavio Jahve između vas i nas među našu -  Jordan? Vi nemate dijela s Jahvom.' I tako bi sinovi vaši mogli  učiniti da se sinovi naši odvrate te ne štuju Jahvu. </p>
<p id="v26"><sup><small>26</small></sup>  Zato  smo rekli: 'Podignimo žrtvenik, ali ne za žrtve paljenice niti  za klanice, </p>
<p id="v27"><sup><small>27</small></sup>  nego da bude svjedočanstvo između nas i vas,  među potomcima našim, da želimo služiti Jahvi paljenicama, klanicama  i pričesnicama. Tako da ne mognu jednom vaši sinovi reći našima:  Nemate dijela s Jahvom.' </p>
<p id="v28"><sup><small>28</small></sup>  Ako bi kada tako rekli nama i potomcima  našim, mogli bismo odgovoriti: 'Pogledajte slog žrtvenika Jahvina  što su ga podigli oci naši ne za žrtve paljenice ni klanice,  nego za svjedočanstvo između nas i vas.' </p>
<p id="v29"><sup><small>29</small></sup>  Nije nam ni na kraj  pameti pomisao da se bunimo protiv Jahve i da se odvraćamo od  njega dižući žrtvenik za žrtve paljenice, prinosnice i klanice, mimo žrtvenik Jahve, Boga našega, koji je pred njegovim Prebivalištem!" </p>
<p id="v30"><sup><small>30</small></sup>  Kad svećenik Pinhas, knezovi zbora i glavari izraelskih  plemena koji su bili s njim čuše riječi koje im rekoše sinovi  Gadovi, sinovi Rubenovi i sinovi Manašeovi, umiriše se. </p>
<p id="v31"><sup><small>31</small></sup>  Tada  svećenik Pinhas, sin Eleazarov, odgovori sinovima Rubenovim,  sinovima Gadovim i sinovima Manašeovim: "Spoznali smo sada da  je Jahve među nama, jer mu se niste iznevjerili: tako ste sačuvali  sinove Izraelove od kazne Jahvine." </p>
<p id="v32"><sup><small>32</small></sup>  Svećenik Pinhas, sin Eleazarov, i knezovi odoše od sinova  Rubenovih i sinova Gadovih i vratiše se iz zemlje gileadske u  kanaansku k sinovima Izraelovim i kazaše im odgovor. </p>
<p id="v33"><sup><small>33</small></sup>  Izraelovim  sinovima bijaše drag taj odgovor: hvalili su Boga i odustali  su od nauma da udare na njih i da opustoše zemlju u kojoj su  živjeli sinovi Rubenovi i sinovi Gadovi. </p>
<p id="v34"><sup><small>34</small></sup>  Sinovi Rubenovi  i sinovi Gadovi nazvali su žrtvenik "Ed" - "Svjedočanstvo", jer  rekoše: "To je svjedočanstvo među nama: Jahve je Bog." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/21">
          <span class="mdi mdi-arrow-left-drop-circle"></span><span class="pl-2">Jošua - Poglavlje 21</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/23">
          <span class="pr-2">Jošua - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:5 <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>.  <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>.  <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>.  <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>. </li>
  <li id="fn2"><a href="#cite2">↑</a> 22:22 <i>Bog nad bogovima</i>: <a href="/hr/The_Urantia_Book/45#p4_10">KU 45:4.10</a>.  <i>Bog Vrhovni</i>: <a href="/hr/The_Urantia_Book/0#p2_12">KU 0:2.12</a>. </li>
</ol>
</div>
