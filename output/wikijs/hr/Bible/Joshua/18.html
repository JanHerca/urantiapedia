<!--
title: "Jošua - Poglavlje 18"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/17">
          <span class="mdi mdi-arrow-left-drop-circle"></span><span class="pl-2">Jošua - Poglavlje 17</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/19">
          <span class="pr-2">Jošua - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sabrala se zajednica sinova Izraelovih u Šilo, i ondje razapeše  Šator sastanka. Sva im se zemlja pokorila. </p>
<p id="v2"><sup><small>2</small></sup>  Ali ostade među  sinovima Izraelovim još sedam plemena koja nisu primila svoje  baštine. </p>
<p id="v3"><sup><small>3</small></sup>  Tada im reče Jošua: "Dokle ćete oklijevati da pođete  i zaposjednete zemlju koju vam je dao Jahve, Bog vaših otaca? </p>
<p id="v4"><sup><small>4</small></sup>  Izaberite po tri čovjeka iz svakoga plemena, a ja ću ih poslati  da popišu svu zemlju za diobu. Kad se vrate k meni, </p>
<p id="v5"><sup><small>5</small></sup>  razdijelit  ću zemlju na sedam dijelova. Neka Juda ostane na svome području  na jugu, a Josipov dom neka ostane u svome kraju na sjeveru. </p>
<p id="v6"><sup><small>6</small></sup>  A vi raspišite zemlju na sedam dijelova i donesite mi amo  da bacim ždrijeb za vas ovdje pred Jahvom, Bogom našim. </p>
<p id="v7"><sup><small>7</small></sup>  Leviti  neće imati dijela među vama jer je svećeništvo Jahvino njihova  baština; a Gad, Ruben i polovina plemena Manašeova primili su  svoju baštinu na istočnoj strani Jordana - onu koju im je dao  Mojsije, sluga Jahvin." </p>
<p id="v8"><sup><small>8</small></sup>  Spreme se ti ljudi na put, a Jošua zapovjedi onima koji  su pošli popisati zemlju: "Idite i obiđite svu zemlju i opišite  je, pa se onda vratite k meni da bacim ždrijeb ovdje pred Jahvom  u Šilu." </p>
<p id="v9"><sup><small>9</small></sup>  Odoše oni ljudi, prođoše zemljom i u knjigu popisaše  sve gradove u sedam dijelova, pa se vratiše k Jošui u tabor u  Šilu. </p>
<p id="v10"><sup><small>10</small></sup>  A Jošua baci za njih ždrijeb u Šilu pred Jahvom i ondje  razdijeli Jošua zemlju sinovima Izraelovim po njihovim dijelovima  plemenskim. </p>
<p id="v11"><sup><small>11</small></sup>  I pade ždrijeb na pleme sinova Benjaminovih po njihovim  porodicama: utvrdi se da je njihov dio između dijela sinova Judinih  i sinova Josipovih. </p>
<p id="v12"><sup><small>12</small></sup>  Sjeverna im se međa protezala od Jordana  te išla uza sjeverni obronak Jerihona, uspinjala se sa zapada  na goru i završavala se u pustinji Bet-Avenu. </p>
<p id="v13"><sup><small>13</small></sup>  Odatle je išla  k Luzu, k južnom obronku Luza, to jest Betela; spuštala se zatim  u Atrot-Adar, kraj brda koje je južno od Donjeg Bet-Horona. </p>
<p id="v14"><sup><small>14</small></sup>  Međa  se dalje savijala i okretala sa zapada prema jugu, od gore koja  se diže nasuprot Bet-Horonu s juga, i svršavala se kod Kirjat  Baala, danas Kirjat Jearima, grada sinova Judinih. To je zapadna  strana. </p>
<p id="v15"><sup><small>15</small></sup>  Južna se strana počinjala od granice Kirjat Jearima, pa se pružala na zapad k vrelu Neftoahu; </p>
<p id="v16"><sup><small>16</small></sup>  potom se spuštala  međa do kraja gore koja je prema dolini Ben-Hinomu, na sjeveru  refaimske nizine, silazila zatim u dolinu Hinom uz Jebusejski  obronak i dosegla do izvora Rogela. </p>
<p id="v17"><sup><small>17</small></sup>  Zatim se savijala od  sjevera te izlazila na En-Šemeš i doticala Gelilot, koji se diže  prema Adumimskom usponu, i silazila na Kamen Bohana, sina Rubenova. </p>
<p id="v18"><sup><small>18</small></sup>  Prolazila je zatim obronkom sa sjeverne strane prema Bet-Haarabi  i silazila do Arabe. </p>
<p id="v19"><sup><small>19</small></sup>  Dalje je tekla međa uz obronak Bet-Hogle  prema sjeveru i svršavala se na sjevernom Jeziku Slanog mora, do južnog kraja Jordana. To je južna međa. </p>
<p id="v20"><sup><small>20</small></sup>  Jordan je pak  bio međa s istočne strane. To je baština sinova Benjaminovih, s njihovim međama unaokolo po porodicama njihovim. </p>
<p id="v21"><sup><small>21</small></sup>  Gradovi plemena sinova Benjaminovih po porodicama njihovim  jesu: Jerihon, Bet-Hogla, Emek Kesis; </p>
<p id="v22"><sup><small>22</small></sup>  Bet-Haaraba, Samarajim, Betel; </p>
<p id="v23"><sup><small>23</small></sup>  Avim, Para, Ofra; </p>
<p id="v24"><sup><small>24</small></sup>  Kefar Haamona, Ofni i Gaba:  dvanaest gradova s njihovim selima. </p>
<p id="v25"><sup><small>25</small></sup>  Gibeon, Rama, Beerot; </p>
<p id="v26"><sup><small>26</small></sup>  Mispe, Kefira i Mosa; </p>
<p id="v27"><sup><small>27</small></sup>  Rekem, Jirpeel, Tarala; </p>
<p id="v28"><sup><small>28</small></sup>  Sela Haelef, Jebus (to je Jeruzalem), Gibat  i Kirjat: četrnaest gradova s njihovim selima. To je baština  sinova Benjaminovih po porodicama njihovim. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/17">
          <span class="mdi mdi-arrow-left-drop-circle"></span><span class="pl-2">Jošua - Poglavlje 17</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/19">
          <span class="pr-2">Jošua - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
