<!--
title: "Jošua - Poglavlje 3"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/2">
          <span class="mdi mdi-arrow-left-drop-circle"></span><span class="pl-2">Jošua - Poglavlje 2</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/4">
          <span class="pr-2">Jošua - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Urani Jošua i sa svim sinovima Izraelovim krene od Šitima.  I stignu do Jordana pa ondje prije prelaza prenoće. </p>
<p id="v2"><sup><small>2</small></sup>  Poslije  tri dana prođu starješine kroz tabor i zapovjede puku: </p>
<p id="v3"><sup><small>3</small></sup>  "Čim  ugledate Kovčeg saveza Jahve, Boga vašega, i svećenike levite  koji ga nose, krenite svi sa svoga mjesta i pođite za njim. </p>
<p id="v4"><sup><small>4</small></sup>  Tako  ćete znati put kojim vam je ići, jer tim putem još nikada niste  išli. Ali između vas i Kovčega neka bude razmak do dvije tisuće  lakata. I da mu se niste približili." </p>
<p id="v5"><sup><small>5</small></sup>  A Jošua zapovjedi narodu: "Posvetite se za sutra, jer  će sutra Jahve učiniti čudesa među vama." </p>
<p id="v6"><sup><small>6</small></sup>  A svećenicima Jošua  zapovjedi: "Dignite Kovčeg saveza i nosite ga pred narodom."  I digoše Kovčeg saveza i poniješe ga pred narodom. </p>
<p id="v7"><sup><small>7</small></sup>  Jahve reče Jošui: "Danas te počinjem uzvisivati pred očima  svega Izraela, neka znaju da sam s tobom kao što bijah s Mojsijem. </p>
<p id="v8"><sup><small>8</small></sup>  Ti pak zapovjedi svećenicima koji nose Kovčeg saveza:' Kada  stignete do voda jordanskih, u Jordanu se samom zaustavite.'" </p>
<p id="v9"><sup><small>9</small></sup>  Tada reče Jošua Izraelcima: "Priđite i čujte riječi Jahve, Boga svojega." </p>
<p id="v10"><sup><small>10</small></sup>  I reče Jošua: "Po ovomu ćete spoznati da  je među vama Bog živi: on će goniti ispred vas Kanaance, Hetite, Hivijce, Perižane, Girgašane, Amorejce i Jebusejce. </p>
<p id="v11"><sup><small>11</small></sup>  Evo, Kovčeg saveza Gospodara sve zemlje proći će pred vama preko  Jordana. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Izaberite odmah dvanaest ljudi iz plemena Izraelovih, po jednoga iz svakoga plemena. </p>
<p id="v13"><sup><small>13</small></sup>  Čim stopala svećenika koji  nose Kovčeg Jahve, Gospodara sve zemlje, stupe u Jordan, razdijelit  će se voda Jordana, i ona što teče odozgo ustavit će se kao nasip.'" </p>
<p id="v14"><sup><small>14</small></sup>  Kad je narod krenuo iz svojih šatora da prijeđe preko  Jordana, ponesu svećenici Kovčeg saveza pred njim. </p>
<p id="v15"><sup><small>15</small></sup>  A kad  su nosači Kovčega stigli do Jordana i kada su svećenici koji  su nosili Kovčeg zagazili u vodu na obali - a bilo je vrijeme  žetve kad se Jordan prelijeva preko svojih obala - </p>
<p id="v16"><sup><small>16</small></sup>  voda što  je tekla odozgo daleko se, poput nasipa, ustavila kod grada Adame, koji se nalazi kraj Sartana; a voda što je otjecala dolje u  Arabsko ili Slano more sasvim je otekla i narod je prelazio prema  Jerihonu. </p>
<p id="v17"><sup><small>17</small></sup>  Svećenici koji su nosili Kovčeg saveza Jahvina  stajahu na suhu usred Jordana i prelažaše Izrael po suhu sve  dok sav narod ne prijeđe preko rijeke. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/2">
          <span class="mdi mdi-arrow-left-drop-circle"></span><span class="pl-2">Jošua - Poglavlje 2</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/4">
          <span class="pr-2">Jošua - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:11,13 <i>Gospodar svih</i>: <a href="/hr/The_Urantia_Book/128#p1_10">KU 128:1.10</a>.  <i>Adonai</i>: <a href="/hr/The_Urantia_Book/96#p1_9">KU 96:1.9</a>. </li>
</ol>
</div>
