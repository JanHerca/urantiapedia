<!--
title: "Jošua - Poglavlje 4"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/3">
          <span class="mdi mdi-arrow-left-drop-circle"></span><span class="pl-2">Jošua - Poglavlje 3</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/5">
          <span class="pr-2">Jošua - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pošto je sav narod prešao preko Jordana, reče Jahve Jošui: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Izaberite iz naroda dvanaest ljudi, od svakoga plemena po  jednoga, </p>
<p id="v3"><sup><small>3</small></sup>  i zapovjedite im: 'Dignite odavde, iz sredine Jordana  - s mjesta gdje stoje noge svećenika - dvanaest kamenova koje  ćete ponijeti sa sobom i položiti na mjestu gdje budete noćas  prenoćili.'" </p>
<p id="v4"><sup><small>4</small></sup>  Tada pozva Jošua dvanaest ljudi koje je bio izabrao između  sinova Izraelovih, iz svakoga plemena po jednoga čovjeka, </p>
<p id="v5"><sup><small>5</small></sup>  i  reče im: "Idite pred Kovčeg Jahve, Boga svoga, u sredinu Jordana, i neka svaki donese na svojim ramenima po jedan kamen prema  broju plemena Izraelovih. </p>
<p id="v6"><sup><small>6</small></sup>  To će biti na spomen među vama.  Kad vas jednoga dana budu pitala vaša djeca: 'Što vam znače ovi  kamenovi?' </p>
<p id="v7"><sup><small>7</small></sup>  reći ćete im: 'Voda se Jordana razdijelila pred  Kovčegom saveza Jahvina kad je prelazio preko Jordana.' I ovo  će kamenje biti vječni spomen sinovima Izraelovim." </p>
<p id="v8"><sup><small>8</small></sup>  Izraelci učine kako im je zapovjedio Jošua, uzmu dvanaest  kamenova iz sredine Jordana, prema broju plemena Izraelovih,  kako je Jahve naredio Jošui: prenesu ih do svoga noćišta i polože  ondje. </p>
<p id="v9"><sup><small>9</small></sup>  Zatim Jošua postavi usred Jordana dvanaest kamenova  na mjesta gdje su stajale noge svećenika koji su nosili Kovčeg  saveza. Ondje stoje i danas. </p>
<p id="v10"><sup><small>10</small></sup>  Svećenici koji su nosili Kovčeg saveza stajali su usred  Jordana, sve dok se nije izvršilo sve što je Jahve zapovjedio  Jošui da narod izvrši, sasvim onako kao što Mojsije bijaše naredio  Jošui. A narod je žurno prelazio. </p>
<p id="v11"><sup><small>11</small></sup>  Pošto je sav narod prešao, prijeđu i svećenici s Kovčegom saveza Jahvina i krenu pred narodom. </p>
<p id="v12"><sup><small>12</small></sup>  Tada sinovi Rubenovi i sinovi Gadovi i polovina plemena Manašeova  u bojnoj opremi stanu na čelo sinova Izraelovih, kao što im bijaše  zapovjedio Mojsije. </p>
<p id="v13"><sup><small>13</small></sup>  Oko četrdeset tisuća naoružanih ljudi  prešlo je pred Jahvom da se bori na Jerihonskim poljanama. </p>
<p id="v14"><sup><small>14</small></sup>  Toga  dana uzvisi Jahve Jošuu pred svim Izraelom i svi ga se bojahu, kao nekoć Mojsija, u sve dane njegova života. </p>
<p id="v15"><sup><small>15</small></sup>  Jahve reče Jošui: </p>
<p id="v16"><sup><small>16</small></sup>  "Zapovjedi svećenicima koji nose  Kovčeg saveza neka izađu iz Jordana." </p>
<p id="v17"><sup><small>17</small></sup>  Tada Jošua zapovjedi  svećenicima: "Izađite iz Jordana!" </p>
<p id="v18"><sup><small>18</small></sup>  A čim su svećenici koji  su nosili Kovčeg saveza Jahvina izašli isred Jordana i stali  nogama na suho, vrate se vode Jordana na svoje mjesto i poteku  kao i prije preko svojih obala. </p>
<p id="v19"><sup><small>19</small></sup>  Narod je izašao iz Jordana desetog dana prvoga mjeseca.  Tada se utaborio u Gilgalu, istočno od Jerihona. </p>
<p id="v20"><sup><small>20</small></sup>  A onih dvanaest  kamenova što su ih uzeli sa sobom iz Jordana, Jošua postavi u  Gilgalu. </p>
<p id="v21"><sup><small>21</small></sup>  Tada reče Izraelcima: "Ako potomci vaši upitaju  jednoga dana svoje očeve: 'Što znači ovo kamenje?' - </p>
<p id="v22"><sup><small>22</small></sup>  vi ih  poučite ovako: 'Izrael je ovdje po suhu prešao preko Jordana </p>
<p id="v23"><sup><small>23</small></sup>  jer je Jahve, Bog vaš, osušio pred vama vodu Jordana dok  ne prijeđoste, kao što je učinio Jahve, Bog vaš, s Morem crvenim  kad ga je osušio pred nama dok ne prijeđosmo. </p>
<p id="v24"><sup><small>24</small></sup>  A sve to, da  bi znali svi narodi zemlje koliko je moćna ruka Jahvina, i vi  sami da se svagda bojite Jahve, Boga svoga.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/3">
          <span class="mdi mdi-arrow-left-drop-circle"></span><span class="pl-2">Jošua - Poglavlje 3</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/5">
          <span class="pr-2">Jošua - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:1-3 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn2"><a href="#cite2">↑</a> 4:1-9 <i>Odgojite djecu od 12 kamenja</i>: <a href="/hr/The_Urantia_Book/135#p6_7">KU 135:6.7</a>. </li>
</ol>
</div>
