<!--
title: "Jošua - Poglavlje 2"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/1">
          <span class="mdi mdi-arrow-left-drop-circle"></span><span class="pl-2">Jošua - Poglavlje 1</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/3">
          <span class="pr-2">Jošua - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jošua, sin Nunov, posla potajno iz Šitima dvojicu uhoda s nalogom:  "Idite, izvidite područje, osobito Jerihon." Oni odu i stignu  u kuću bludnice koja se zvala Rahaba i ondje prenoće. </p>
<p id="v2"><sup><small>2</small></sup>  To bude  javljeno kralju jerihonskom: "Evo, stigoše noćas ovamo neki ljudi  od sinova Izraelovih da izvide zemlju." </p>
<p id="v3"><sup><small>3</small></sup>  Tada kralj jerihonski  poruči Rahabi: "Izvedi ljude koji su došli k tebi, koji su ušli  u tvoj dom, jer su došli uhoditi svu zemlju." </p>
<p id="v4"><sup><small>4</small></sup>  Ali žena uze  ona dva čovjeka, sakri ih i reče: "Istina, ti su ljudi došli  k meni, ali ja nisam znala odakle su. </p>
<p id="v5"><sup><small>5</small></sup>  Kada se u sumrak zatvarahu  gradska vrata, oni odoše i ja ne znam kamo su krenuli. Požurite  za njima jer ih još možete stići." </p>
<p id="v6"><sup><small>6</small></sup>  A ona ih bijaše izvela  na krov i sakrila pod netrveni lan što ga je ondje razastrla. </p>
<p id="v7"><sup><small>7</small></sup>  I požure se ljudi u potjeru za njima, prema Jordanu, sve do  prijelaza preko rijeke; a kad je potjera izišla, zatvore se za  njima gradska vrata. </p>
<p id="v8"><sup><small>8</small></sup>  Dok još oni gore ne bijahu zaspali, popne se Rahaba k  njima na krov </p>
<p id="v9"><sup><small>9</small></sup>  i reče im: "Znam da vam je Jahve dao ovu zemlju, jer nas je sve uhvatio strah od vas i prezaju od vas svi žitelji  ovoga kraja. </p>
<p id="v10"><sup><small>10</small></sup>  Jer čusmo kako je Jahve isušio vodu Crvenoga  mora pred vama kada ste izašli iz Egipta, i ono što ste učinili  dvojici kraljeva amorejskih s druge strane Jordana, Sihonu i  Ogu, koje pogubiste. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Kad smo čuli sve to, zastalo nam srce  i nitko da smogne snage da vam se suprotstavi jer Jahve, Bog  vaš - on je Bog gore na nebesima i dolje na zemlji. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Zakunite  mi se, dakle, Jahvom da ćete i vi učiniti milost domu oca moga, kao što i ja učinih milost vama, i dajte mi pouzdan znak </p>
<p id="v13"><sup><small>13</small></sup>  da  ćete ostaviti na životu moga oca i moju majku, braću moju i sestre  moje i sve njihovo i da ćete nas izbaviti od smrti." </p>
<p id="v14"><sup><small>14</small></sup>  Odgovoriše joj ljudi: "Životom svojim jamčimo za vas, samo ako nas ne izdate. Kad nam Jahve dade zemlju, iskazat ćemo  ti milost i vjernost." </p>
<p id="v15"><sup><small>15</small></sup>  Rahaba ih zatim spusti po konopu kroz prozor jer joj  je kuća bila uz bedem i ona je do bedema stanovala. </p>
<p id="v16"><sup><small>16</small></sup>  Još im  reče: "Pođite prema gori da vas potjera ne nađe i krijte se ondje  tri dana dok se progonitelji ne vrate, a onda idite svojim putem." </p>
<p id="v17"><sup><small>17</small></sup>  Ljudi joj odgovore: "Evo, ovako ćemo ti ispuniti zakletvu  kojom si nas zaklela: </p>
<p id="v18"><sup><small>18</small></sup>  kad uđemo u zemlju, posluži se ovim  znakom: priveži ovu crvenu vrpcu za prozor kroz koji nas spuštaš  i sakupi kod sebe, u kući, svoga oca, i svoju majku, i svoju  braću, i svu svoju rodbinu. </p>
<p id="v19"><sup><small>19</small></sup>  Tko god od vas stupi van preko  praga tvoje kuće, krv njegova na glavu njegovu: nije krivnja  na nama - sam je krivac svojoj smrti; a tko ostane s tobom u  kući, krv njegova neka padne na glave naše - mi ćemo biti krivci  ako ga se tko rukom dotakne. </p>
<p id="v20"><sup><small>20</small></sup>  Ako pak izdaš ovu našu stvar, slobodni smo od zakletve kojom si nas zaklela." </p>
<p id="v21"><sup><small>21</small></sup>  A ona odgovori: "Neka bude kako rekoste!" Tada ih pusti  i oni odoše, a ona zaveza na prozor crvenu vrpcu. </p>
<p id="v22"><sup><small>22</small></sup>  Oni odoše i dođoše u goru i ondje ostadoše tri dana dok  se ne vrati potjera; tražila ih je potjera na svim putovima,  ali ih nije nigdje našla. </p>
<p id="v23"><sup><small>23</small></sup>  Tada se vrate i one dvije uhode:  siđu s gore, prijeđu preko rijeke i dođu k Jošui, sinu Nunovu, te ga izvijeste o svemu što im se dogodilo. </p>
<p id="v24"><sup><small>24</small></sup>  I rekoše Jošui:  "Jahve nam je svu tu krajinu predao u ruke; sve je njezine stanovnike  uhvatio strah pred nama." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/1">
          <span class="mdi mdi-arrow-left-drop-circle"></span><span class="pl-2">Jošua - Poglavlje 1</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/3">
          <span class="pr-2">Jošua - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:10 <i>Hebrejima „potpuno uništiti“</i>: <a href="/hr/The_Urantia_Book/69#p8_3">KU 69:8.3</a>. </li>
  <li id="fn2"><a href="#cite2">↑</a> 2:11 <i>Gore na nebu, dolje na zemlji</i>: <a href="/hr/The_Urantia_Book/3#p1_1">KU 3:1.1</a>.  <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
</ol>
</div>
