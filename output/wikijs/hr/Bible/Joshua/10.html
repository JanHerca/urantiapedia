<!--
title: "Jošua - Poglavlje 10"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/9">
          <span class="mdi mdi-arrow-left-drop-circle"></span><span class="pl-2">Jošua - Poglavlje 9</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/11">
          <span class="pr-2">Jošua - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A kad ču jeruzalemski kralj Adoni-Sedek da je Jošua zauzeo  Aj i da ga je izručio "heremu", kletom uništenju, kao što je  učinio s Jerihonom i njegovim kraljem, i da su stanovnici Gibeona  učinili mir s Izraelom i uključili se među njih, </p>
<p id="v2"><sup><small>2</small></sup>  vrlo se uplaši, jer je Gibeon bio značajan kao kakav kraljevski grad, veći od  Aja, a svi žitelji njegovi bijahu ratnici. </p>
<p id="v3"><sup><small>3</small></sup>  Zato jeruzalemski  kralj Adoni-Sedek poruči Hohamu, kralju hebronskom, Piramu, kralju  jarmutskom, Jafiji, kralju lakiškom, i Debiru, kralju eglonskom: </p>
<p id="v4"><sup><small>4</small></sup>  "Dođite k meni i pomozite mi da udarimo na Gibeon, jer je  učinio mir s Jošuom i Izraelcima!" </p>
<p id="v5"><sup><small>5</small></sup>  Udruži se tada pet kraljeva  amorejskih: kralj jeruzalemski, kralj hebronski, kralj jarmutski, kralj lakiški i kralj eglonski; krenu oni i sva njihova vojska, opsjednu grad Gibeon i počnu ga napadati. </p>
<p id="v6"><sup><small>6</small></sup>  Tada Gibeonci poručiše Jošui u tabor u Gilgalu: "Ne napuštaj  svojih slugu, nego se požuri k nama da nas izbaviš i da nam pomogneš, jer su se protiv nas udružili svi amorejski kraljevi koji žive  u Gorju." </p>
<p id="v7"><sup><small>7</small></sup>  I pođe Jošua iz Gilgala, a s njim i svi ratnici, sve vrsni junaci. </p>
<p id="v8"><sup><small>8</small></sup>  A Jahve reče Jošui: "Ne boj se! Ja sam  ih predao u tvoje ruke i nijedan od njih neće se održati pred  tobom." </p>
<p id="v9"><sup><small>9</small></sup>  I udari na njih Jošua iznenadno, pošto je svu noć  išao od Gilgala. </p>
<p id="v10"><sup><small>10</small></sup>  I smete ih Jahve pred Izraelcima, koji ih teško poraziše  kod Gibeona i potjeraše prema strmini kojom se uzlazi u Bet-Horon.  Tukli su ih sve do Azeke i do Makede. </p>
<p id="v11"><sup><small>11</small></sup>  A dok su bježali pred  Izraelom uz bethoronsku strminu, bacao je Jahve s neba na njih  tuču kamenja sve do Azeke te su ginuli. I poginulo ih je više  od tuče kamene nego što su ih pobili sinovi Izraelovi svojim  mačevima. </p>
<p id="v12"><sup><small>12</small></sup>  Onoga dana kada Jahve predade Amorejce sinovima  Izraelovim, obrati se Jošua Jahvi i poviče pred Izraelcima: "Stani, sunce, iznad Gibeona, i mjeseče, iznad dola Ajalona!" </p>
<p id="v13"><sup><small>13</small></sup>  I stade sunce i zaustavi se mjesec sve dok se nije narod  osvetio neprijateljima svojim. Ne piše li to u knjizi Pravednika?  I stade sunce nasred neba i nije se nagnulo k zapadu gotovo cio  dan. </p>
<p id="v14"><sup><small>14</small></sup>  Nije bilo takva dana ni prije ni poslije da bi se Jahve  odazvao glasu čovječjem. Tako je Jahve vojevao za Izraela. </p>
<p id="v15"><sup><small>15</small></sup>  Potom  se vrati Jošua i sav Izrael s njim u tabor gilgalski. </p>
<p id="v16"><sup><small>16</small></sup>  A onih pet kraljeva uteče i sakri se u pećinu kod Makede. </p>
<p id="v17"><sup><small>17</small></sup>  Javiše Jošui: "Otkriveno je pet kraljeva sakrivenih u pećini  kod Makede." </p>
<p id="v18"><sup><small>18</small></sup>  A Jošua reče: "Navalite veliko kamenje pećini  na otvor i postavite ljude pred nju da je čuvaju. </p>
<p id="v19"><sup><small>19</small></sup>  A vi se  drugi ne zadržavajte, nego tjerajte svoje neprijatelje i tucite  ih s leđa; ne dajte im da uđu u svoje gradove, jer ih Jahve,  Bog vaš, predade u vaše ruke." </p>
<p id="v20"><sup><small>20</small></sup>  A kad Jošua i sinovi Izraelovi okončaše bitku teškim  pokoljem - utekla im je samo nekolicina preživjelih u tvrde gradove  - </p>
<p id="v21"><sup><small>21</small></sup>  vrati se narod zdrav i čitav k Jošui u tabor u Makedi.  I nitko više ni da pisne protiv sinova Izraelovih. </p>
<p id="v22"><sup><small>22</small></sup>  Tada reče Jošua: "Otvorite ulaz u pećinu i odande mi  izvedite onih pet kraljeva." </p>
<p id="v23"><sup><small>23</small></sup>  I učine tako, izvedu k njemu  iz pećine onih pet kraljeva: kralja jeruzalemskoga, kralja hebronskoga, kralja jarmutskoga, kralja lakiškog i kralja eglonskog. </p>
<p id="v24"><sup><small>24</small></sup>  A  kad ih izvedoše, pozva Jošua sve Izraelce i reče vojskovođama  koji su ga pratili: "Priđite i stanite svojim nogama na vratove  ovih kraljeva." Oni pristupe i stanu im svojim nogama na vratove. </p>
<p id="v25"><sup><small>25</small></sup>  Reče Jošua: "Ne bojte se i ne plašite se! Hrabri budite i  odlučni, jer će tako Jahve učiniti sa svim vašim neprijateljima  s kojima se budete borili." </p>
<p id="v26"><sup><small>26</small></sup>  Potom Jošua naredi da ih pogube  i objese na pet stabala; i visjeli su ondje do večeri. </p>
<p id="v27"><sup><small>27</small></sup>  A o zalasku sunčanom zapovjedi Jošua te ih skidoše s  drveća i baciše u istu onu pećinu u koju se bijahu sklonili te  na otvor navališe golemo kamenje, koje je i danas ondje. </p>
<p id="v28"><sup><small>28</small></sup>  Istoga dana zauze Jošua Makedu: udari na grad oštricom  mača i pogubi kralja njegova i sve živo u gradu izruči "heremu", kletom uništenju, ne puštajući da itko utekne. I učini s kraljem  makedskim kao što je učinio s kraljem jerihonskim. </p>
<p id="v29"><sup><small>29</small></sup>  Ode zatim Jošua i sav Izrael iz Makede u Libnu i udari  na nju. </p>
<p id="v30"><sup><small>30</small></sup>  I nju Jahve i njena kralja predade u ruke Izraelu, koji oštricom mača pobi sve živo u njoj; ne poštedje nikoga, a s kraljem Libne učini što i s kraljem jerihonskim. </p>
<p id="v31"><sup><small>31</small></sup>  Potom ode Jošua i svi Izraelci iz Libne u Lakiš, opsjede  ga i napade. </p>
<p id="v32"><sup><small>32</small></sup>  Jahve predade Lakiš u ruke Izraela, koji ga  osvoji sutradan: pobiše oštricom mača sve živo u njemu, onako  kao što su učinili s Libnom. </p>
<p id="v33"><sup><small>33</small></sup>  Tada ustade Horam, kralj Gezera, da pomogne Lakišu, ali Jošua porazi njega i njegov narod tako  te nitko ne preživje. </p>
<p id="v34"><sup><small>34</small></sup>  Jošua krenu zatim sa svim Izraelcima od Lakiša na Eglon.  Opsjedoše grad i napadoše ga. </p>
<p id="v35"><sup><small>35</small></sup>  Osvojiše ga još istoga dana  i pobiše sve oštricom mača. Sve živo izručiše kletom uništenju, kako su učinili s Lakišem. </p>
<p id="v36"><sup><small>36</small></sup>  Onda Jošua sa svim Izraelom krenu od Eglona na Hebron  i napade ga. </p>
<p id="v37"><sup><small>37</small></sup>  Osvojiše ga i pobiše sve oštricom mača, kralja  i stanovništvo u svim mjestima koja mu pripadaju, ne poštedjevši  nikoga. Učini s njime kao s Eglonom. Grad sa svim svojim stanovništvom  bi izručen kletom uništenju. </p>
<p id="v38"><sup><small>38</small></sup>  Napokon krenu Jošua i sav Izrael  s njim na Debir i napadoše ga. </p>
<p id="v39"><sup><small>39</small></sup>  Osvojiše ga i razoriše; kralja  njegova i žitelje okolnih mjesta pobiše oštricom mača. Kletom  uništenju izručiše sve njegovo stanovništvo. Ne poštedješe nikoga.  I učini Jošua s Debirom i njegovim kraljem kao što je učinio  s Hebronom i njegovim kraljem, s Libnom i njezinim kraljem. </p>
<p id="v40"><sup><small>40</small></sup>  Tako je Jošua zauzeo sav onaj kraj: Gorje i Negeb, Šefelu  i Visočje - i sve njihove kraljeve. Ne ostavi preživjelih, već  izruči kletom uništenju sve što je disalo, kako je zapovjedio  Jahve, Bog Izraelov. </p>
<p id="v41"><sup><small>41</small></sup>  I pobi ih Jošua sve od Kadeš Barnee  do Gaze i sav kraj Gošen do Gibeona. </p>
<p id="v42"><sup><small>42</small></sup>  Sve tamošnje kraljeve  i zemlje njihove zauze Jošua ujedanput, jer se za Izraela borio  Jahve, Bog Izraelov. </p>
<p id="v43"><sup><small>43</small></sup>  Naposljetku se Jošua i sav Izrael vratiše  u tabor u Gilgalu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/9">
          <span class="mdi mdi-arrow-left-drop-circle"></span><span class="pl-2">Jošua - Poglavlje 9</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/11">
          <span class="pr-2">Jošua - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
