<!--
title: "Jošua - Poglavlje 13"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/12">
          <span class="mdi mdi-arrow-left-drop-circle"></span><span class="pl-2">Jošua - Poglavlje 12</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/14">
          <span class="pr-2">Jošua - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je Jošua ostario i odmakao u svojim godinama, reče mu  Jahve: "Već si star i vremešan, a ostalo je mnogo zemlje da se  osvoji. </p>
<p id="v2"><sup><small>2</small></sup>  Evo područja što još preostaju: sve pokrajine filistejske  i sva zemlja gešurska; </p>
<p id="v3"><sup><small>3</small></sup>  od Šihora, što je pred Egiptom, sve  do granice Ekrona na sjeveru, a računa se kao područje Kanaanaca;  pet kneževina filistejskih: Gaza, Ašdod, Aškelon, Git i Ekron;  zatim Avijci </p>
<p id="v4"><sup><small>4</small></sup>  na jugu. Sva zemlja kanaanska od Are koja pripada  Sidoncima, pa do Afeka i do međe amorejske; </p>
<p id="v5"><sup><small>5</small></sup>  onda zemlja Giblijaca  i sav Libanon prema istoku, od Baal Gada u podnožju gore Hermona  do Lebo Hamata. </p>
<p id="v6"><sup><small>6</small></sup>  Sve stanovnike gorja, od Libanona do Misrefota na zapadu  - sve Sidonce otjerat ću ispred sinova Izraelovih. Samo razdijeli  Izraelu zemlju u baštinu, kao što sam ti zapovjedio. </p>
<p id="v7"><sup><small>7</small></sup>  Razdijeli, dakle, tu zemlju u baštinu među devet plemena i polovinu plemena  Manašeova." </p>
<p id="v8"><sup><small>8</small></sup>  Druga polovina plemena Manašeova, a s njome pleme Rubenovo  i Gadovo, primiše svoju baštinu koju im je predao Mojsije preko  Jordana, na istoku. Mojsije, sluga Jahvin, dodijelio im je ovako: </p>
<p id="v9"><sup><small>9</small></sup>  od Aroera, koji se nalazi uz obalu potoka Arnona, i od grada  usred doline, svu visoravan od Medebe do Dibona; </p>
<p id="v10"><sup><small>10</small></sup>  sve gradove  Sihona, kralja amorejskoga, koji je vladao u Hešbonu, sve do  međe sinova Amonovih; </p>
<p id="v11"><sup><small>11</small></sup>  i Gilead, i krajinu gešursku i maakansku  sa svom gorom Hermonom, i sav Bašan do Salke; </p>
<p id="v12"><sup><small>12</small></sup>  a u Bašanu  sve kraljevstvo Oga, koji je vladao u Aštarotu i Edreju i bio  posljednji potomak Refaima. Mojsije ih je pobijedio i protjerao. </p>
<p id="v13"><sup><small>13</small></sup>  Ali sinovi Izraelovi nisu protjerali Gešurce i Maakance,  pa tako ostadoše Gešurci i Maakanci usred Izraela sve do današnjega  dana. </p>
<p id="v14"><sup><small>14</small></sup>  Samo plemenu Levijevu ne dade baštine: Jahve, Bog Izraelov, njegova je baština, kao što je rekao. </p>
<p id="v15"><sup><small>15</small></sup>  Mojsije dade plemenu sinova Rubenovih dijelove po njihovim  porodicama. </p>
<p id="v16"><sup><small>16</small></sup>  Primili su zemlju od Aroera, koji leži uz obalu  potoka Arnona, i od grada koji je u sredini doline i svu visoravan  kod Medebe; </p>
<p id="v17"><sup><small>17</small></sup>  Hešbon sa svim njegovim gradovima koji leže na  visoravni: Dibon, Bamot Baal, Bet Baal Meon; </p>
<p id="v18"><sup><small>18</small></sup>  Jahas, Kedemot, Mefaat; </p>
<p id="v19"><sup><small>19</small></sup>  Kirjatajim, Sibmu i Seret Hašahar na gori iznad  doline; </p>
<p id="v20"><sup><small>20</small></sup>  Bet Peor, Ašdot Hapisgu, Bet Haješimot; </p>
<p id="v21"><sup><small>21</small></sup>  sve gradove  na visoravni i sve kraljevstvo Sihona, amorejskog kralja, koji  je vladao u Hešbonu. Mojsije ga je pobijedio kao i knezove midjanske:  Avija, Rekema, Sura, Hura, Reba, podanike Sihonove, koji su živjeli  u toj zemlji; </p>
<p id="v22"><sup><small>22</small></sup>  i vrača Bileama, sina Beorova, ubili su sinovi  Izraelovi oštricom mača s ostalim žrtvama. </p>
<p id="v23"><sup><small>23</small></sup>  Međa sinova Rubenovih  bijaše Jordan. To je bila baština sinova Rubenovih po njihovim  porodicama: gradovi i sela njihova. </p>
<p id="v24"><sup><small>24</small></sup>  Onda dade Mojsije plemenu Gadovu, sinovima Gadovim, dijelove  po porodicama njihovim. </p>
<p id="v25"><sup><small>25</small></sup>  Primili su u posjed: Jazer i sve  gradove gileadske, polovinu zemlje sinova Amonovih sve do Aroera, nasuprot Rabi, </p>
<p id="v26"><sup><small>26</small></sup>  i od Hešbona do Ramat Hamispe i Betonima, i od Mahanajima do pokrajine Lo-Debar; </p>
<p id="v27"><sup><small>27</small></sup>  a u dolini: Bet Haram, Bet Nimru, Sukot i Safon, to jest ostatak kraljevstva Sihona, kralja hešbonskoga; Jordan s obalom sve do kraja Kineretskoga  mora, na istočnoj strani Jordana. </p>
<p id="v28"><sup><small>28</small></sup>  To je baština sinova Gadovih, po njihovim porodicama, gradovi i sela njihova. </p>
<p id="v29"><sup><small>29</small></sup>  Mojsije je dao dio polovini plemena Manašeova po njegovim  porodicama. </p>
<p id="v30"><sup><small>30</small></sup>  Dobili su u posjed zemlju od Mahanajima, sav  Bašan, sve kraljevstvo Oga, kralja bašanskoga, i sva Sela Jairova  što su u Bašanu - šezdeset gradova. </p>
<p id="v31"><sup><small>31</small></sup>  A polovina Gileada, Aštarot  i Edrej, gradovi kraljevstva Ogova u Bašanu, pripali su sinovima  Makira, sina Manašeova, i to polovini sinova Makirovih po njihovim  porodicama. </p>
<p id="v32"><sup><small>32</small></sup>  Tako je Mojsije bio podijelio baštine na Moapskim poljanama, s druge strane Jordana, istočno od Jerihona. </p>
<p id="v33"><sup><small>33</small></sup>  Levijevu plemenu  ne dade Mojsije baštine: Jahve, Bog Izraelov, njihova je baština, kao što im je sam rekao. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/12">
          <span class="mdi mdi-arrow-left-drop-circle"></span><span class="pl-2">Jošua - Poglavlje 12</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/14">
          <span class="pr-2">Jošua - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
