<!--
title: "Jošua - Poglavlje 9"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/8">
          <span class="mdi mdi-arrow-left-drop-circle"></span><span class="pl-2">Jošua - Poglavlje 8</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/10">
          <span class="pr-2">Jošua - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O tim su događajima čuli svi kraljevi s onu stranu Jordana  - u Gorju, u Šefeli i duž čitave obale Velikoga mora sve do Libanona:  Hetiti, Amorejci, Kanaanci, Perižani, Hivijci, Jebusejci - </p>
<p id="v2"><sup><small>2</small></sup>  pa  se svi udružiše da složno udare protiv Jošue i Izraela. </p>
<p id="v3"><sup><small>3</small></sup>  A stanovnici Gibeona, poučeni onim što Jošua učini Jerihonu  i Aju, </p>
<p id="v4"><sup><small>4</small></sup>  dosjete se lukavstvu. Uzmu hiniti da su putnici: bace  na svoje magarce stare vreće i vinske mješine, poderane i zakrpane. </p>
<p id="v5"><sup><small>5</small></sup>  Obuli su na noge rabljenu i pokrpanu obuću i vrgli na se staru  odjeću. Sav kruh što su ga ponijeli na put bijaše suh i razdrobljen. </p>
<p id="v6"><sup><small>6</small></sup>  Stigoše Jošui u gilgalski tabor i rekoše njemu i ljudima  Izraelcima: "Dolazimo iz daleke zemlje, sklopite savez s nama." </p>
<p id="v7"><sup><small>7</small></sup>  Ali ljudi Izraelci kažu tim Hivijcima: "Tko zna ne živite  li možda među nama? Kako ćemo, dakle, sklopiti savez s vama?" </p>
<p id="v8"><sup><small>8</small></sup>  A oni odgovore Jošui: "Tvoje smo sluge!" Jošua ih upita: "Tko  ste i odakle dolazite?" </p>
<p id="v9"><sup><small>9</small></sup>  Odgovore: "Daleka je zemlja iz koje  dolaze tvoje sluge u ime Jahve, Boga tvojega: čuli smo za slavu  njegovu i za sve što je učinio u Egiptu </p>
<p id="v10"><sup><small>10</small></sup>  i za ono što je učinio  dvojici kraljeva amorejskih koji su vladali s onu stranu Jordana  - Sihonu, kralju hešbonskom, i Ogu, kralju bašanskom u Aštarotu. </p>
<p id="v11"><sup><small>11</small></sup>  Tada nam rekoše naše starješine i svi u našoj zemlji: 'Opskrbite  se hranom za put, pođite im u susret i recite im: Vaše smo sluge, sklopite dakle savez s nama.' </p>
<p id="v12"><sup><small>12</small></sup>  Evo našega kruha: vruć smo  ponijeli na put od kuća svojih kada smo krenuli k vama, a sada  je, evo, suh i razdrobljen. </p>
<p id="v13"><sup><small>13</small></sup>  A ovo su vinski mjehovi: nove  smo ih nalili, pa su se, evo, već poderali; i haljine naše i  obuća već su trošni od dalekog puta." </p>
<p id="v14"><sup><small>14</small></sup>  I povjerovaše im ljudi po putnoj opskrbi, ne pitajući  Jahvu što će im reći. </p>
<p id="v15"><sup><small>15</small></sup>  Jošua uglavi s njima mir i sklopi savez  s njima da će ih poštedjeti. I glavari se na to zakunu. </p>
<p id="v16"><sup><small>16</small></sup>  A poslije tri dana, pošto su sklopili s njima savez,  saznalo se da su im susjedi i da žive usred Izraela. </p>
<p id="v17"><sup><small>17</small></sup>  Tada  krenu Izraelci iz tabora i stignu u njihove gradove, a to su  bili Gibeon, Kefira, Beerot i Kirjat Jearim. </p>
<p id="v18"><sup><small>18</small></sup>  Ali ih nisu  napali sinovi Izraelovi, jer su im se glavari zajednice zakleli  Jahvom, Bogom Izraelovim. Ali sva zajednica poče rogoboriti protiv  glavara. </p>
<p id="v19"><sup><small>19</small></sup>  Tada svi glavari rekoše zajednici: "Mi smo im se zakleli  Jahvom, Bogom Izraelovim, i zato ih ne smijemo dirati. </p>
<p id="v20"><sup><small>20</small></sup>  Evo  što ćemo: pustimo ih da žive, kako nas ne bi stigla srdžba zbog  zakletve kojom smo se zakleli." </p>
<p id="v21"><sup><small>21</small></sup>  Još dometnuše glavari: "Neka  žive i neka budu drvosječe i vodonoše svoj zajednici." Sva zajednica  prihvati što rekoše glavari. </p>
<p id="v22"><sup><small>22</small></sup>  Jošua pozva Gibeonce i reče im: "Zašto nas prevariste  govoreći: 'Vrlo smo daleko od vas', kad eto živite usred nas? </p>
<p id="v23"><sup><small>23</small></sup>  Zato će sada na vama biti kletva i nikada neće nestati među  vama ropstva: bit ćete drvosječe i vodonoše za Dom Boga moga." </p>
<p id="v24"><sup><small>24</small></sup>  Oni odgovore Jošui: "Sa svih strana dolazili su glasovi  nama, slugama tvojim, kako je Jahve, Bog tvoj, odredio Mojsiju, sluzi svomu, da će vam dati svu zemlju i da će istrijebiti ispred  vas sve stanovnike ove zemlje; silno smo se uplašili od vas za  svoje živote i zato smo učinili ovo. </p>
<p id="v25"><sup><small>25</small></sup>  I sada smo, evo, u tvojim  rukama: učini s nama što misliš da je dobro i pravo." </p>
<p id="v26"><sup><small>26</small></sup>  A on im je učinio ovako: izbavio ih iz ruku sinova Izraelovih  te ih nisu pobili. </p>
<p id="v27"><sup><small>27</small></sup>  I od toga dana naredi im Jošua da sijeku  drva i nose vodu, sve do danas, za zajednicu i za žrtvenik Jahvin  na mjestu koje se god izabere. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/8">
          <span class="mdi mdi-arrow-left-drop-circle"></span><span class="pl-2">Jošua - Poglavlje 8</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/10">
          <span class="pr-2">Jošua - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
