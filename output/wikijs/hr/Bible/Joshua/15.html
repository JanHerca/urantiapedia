<!--
title: "Jošua - Poglavlje 15"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/14">
          <span class="mdi mdi-arrow-left-drop-circle"></span><span class="pl-2">Jošua - Poglavlje 14</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/16">
          <span class="pr-2">Jošua - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dio što je pripao plemenu sinova Judinih, po njihovim porodicama, bijaše prema granici edomskoj, na jug do Sinske pustinje, na  krajnjem jugu. </p>
<p id="v2"><sup><small>2</small></sup>  A južna im međa išla od kraja Slanoga mora  od zaljeva što je na jugu; </p>
<p id="v3"><sup><small>3</small></sup>  izlazila je onda južno od Akrabimskog  uspona, pružala se preko Sina i uzlazila južno od Kadeš Barnee, prelazila Hesron, penjala se k Adari i odatle okretala prema  Karkai, </p>
<p id="v4"><sup><small>4</small></sup>  potom prelazila Asmon i dopirala do Potoka egipatskog  i najposlije izbijala na more. To vam je južna međa. </p>
<p id="v5"><sup><small>5</small></sup>  Na istoku  je međa bila: Slano more do ušća Jordana. Sjeverna je međa počinjala  od Slanog mora kod ušća Jordana. </p>
<p id="v6"><sup><small>6</small></sup>  Odatle je međa uzlazila u  Bet-Hoglu, tekla sjeverno uz Bet-Arabu, išla gore na Kamen Bohana, sina Rubenova. </p>
<p id="v7"><sup><small>7</small></sup>  Međa se zatim dizala od Akorske doline prema  Debiru, okretala na sjever prema Gelilotu, koji leži naprama  Adumimskom usponu, južno od Potoka; dalje je međa prolazila prema  vodama En-Šemeša te izlazila kod En-Rogela. </p>
<p id="v8"><sup><small>8</small></sup>  Odatle se preko  doline Ben-Hinom s juga dizala k Jebusejskom obronku, to jest  k Jeruzalemu. Potom se uspinjala na vrh gore koja prema zapadu  gleda na dolinu Hinon i leži na sjevernom kraju doline Refaima. </p>
<p id="v9"><sup><small>9</small></sup>  S vrha te gore zavijala je međa na izvor Neftoah te izlazila  prema gradovima u gori Efronu da zatim okrene k Baali, to jest  Kirjat Jearimu. </p>
<p id="v10"><sup><small>10</small></sup>  Od Baale međa je okretala na zapad prema  gori Seiru i onda, prolazeći sjeverno od gore Jearima, to jest  Kesalona, spuštala se u Bet-Šemeš te išla k Timni. </p>
<p id="v11"><sup><small>11</small></sup>  Dalje  je međa tekla k sjevernom obronku Ekrona, okretala prema Šikronu, prelazila visove Baale, pružala se do Jabneela da konačno izbije  na more. </p>
<p id="v12"><sup><small>12</small></sup>  Zapadna je međa Veliko more s obalom. To su bile  zemlje sinova Judinih, unaokolo, po porodicama njihovim. </p>
<p id="v13"><sup><small>13</small></sup>  Kaleb, sin Jefuneov, primi dio među sinovima Judinim, kako je Jahve naredio Jošui. Dao mu je Kirjat Arbu, glavni grad  sinova Anakovih - Hebron. </p>
<p id="v14"><sup><small>14</small></sup>  Kaleb protjera odatle tri sina  Anakova: Šešaja, Ahimana i Talmaja, potomke Anakove. </p>
<p id="v15"><sup><small>15</small></sup>  Odatle  krenu na stanovnike Debira, koji se nekoć zvao Kirjat Sefer. </p>
<p id="v16"><sup><small>16</small></sup>  Tada reče Kaleb: "Tko pokori i zauzme Kirjat Sefer, dat ću  mu svoju kćer Aksu za ženu." </p>
<p id="v17"><sup><small>17</small></sup>  Zauze ga Otniel, sin Kenaza, brata Kalebova; i dade mu Kaleb svoju kćer Aksu za ženu. </p>
<p id="v18"><sup><small>18</small></sup>  Kad  je prišla mužu, on je nagovori da u svoga oca zatraži polje.  Ona siđe s magarca, a Kaleb je upita: "Šta hoćeš?" </p>
<p id="v19"><sup><small>19</small></sup>  Ona odgovori:  "Daj mi blagoslov! Kad si mi dao kraj u Negebu, daj mi i koji  izvor vode." I on joj dade Gornje i Donje izvore. </p>
<p id="v20"><sup><small>20</small></sup>  To je bila baština plemena sinova Judinih po porodicama  njihovim. </p>
<p id="v21"><sup><small>21</small></sup>  Međašni su gradovi plemena sinova Judinih, duž edomske  međe prema jugu, bili: Kabseel, Eder, Jagur; </p>
<p id="v22"><sup><small>22</small></sup>  Kina, Dimona, Adada; </p>
<p id="v23"><sup><small>23</small></sup>  Kedeš, Hasor Jitnan; </p>
<p id="v24"><sup><small>24</small></sup>  Zif, Telem, Bealot; </p>
<p id="v25"><sup><small>25</small></sup>  Novi  Hasor, Kirjat Hesron (to jest Hasor); </p>
<p id="v26"><sup><small>26</small></sup>  Amam, Šema, Molada; </p>
<p id="v27"><sup><small>27</small></sup>  Hasar Gada, Hešmon, Bet-Pelet; </p>
<p id="v28"><sup><small>28</small></sup>  Hasar Šual, Beer Šeba  s pripadnim područjima; </p>
<p id="v29"><sup><small>29</small></sup>  Baala, Ijim, Esem; </p>
<p id="v30"><sup><small>30</small></sup>  Eltolad, Kesil, Horma; </p>
<p id="v31"><sup><small>31</small></sup>  Siklag, Madmana, Sansana; </p>
<p id="v32"><sup><small>32</small></sup>  Lebaot, Šelhim, En  Rimon: svega dvadeset i devet gradova s njihovim selima. </p>
<p id="v33"><sup><small>33</small></sup>  U Dolini: Eštaol, Sora, Ašna; </p>
<p id="v34"><sup><small>34</small></sup>  Zanoah, En Ganim, Tapuah, Haenam; </p>
<p id="v35"><sup><small>35</small></sup>  Jarmut, Adulam, Soko, Azeka; </p>
<p id="v36"><sup><small>36</small></sup>  Šaarajim, Aditajim, Hagedera i Gederotajim: četrnaest gradova s njihovim selima. </p>
<p id="v37"><sup><small>37</small></sup>  Senan, Hadaša, Migdal-Gad; </p>
<p id="v38"><sup><small>38</small></sup>  Dilean, Hamispe, Jokteel; </p>
<p id="v39"><sup><small>39</small></sup>  Lakiš, Boskat, Eglon; </p>
<p id="v40"><sup><small>40</small></sup>  Kabon, Lahmas, Kitliš; </p>
<p id="v41"><sup><small>41</small></sup>  Gederot, Bet-Dagon, Naama, Makeda: šesnaest gradova s njihovim selima. </p>
<p id="v42"><sup><small>42</small></sup>  Libna, Eter, Ašan; </p>
<p id="v43"><sup><small>43</small></sup>  Jiftah, Ašna, Nesib; </p>
<p id="v44"><sup><small>44</small></sup>  Keila, Akzib i Mareša: devet gradova s njihovim selima. </p>
<p id="v45"><sup><small>45</small></sup>  Ekron s naseljima i selima njegovim; </p>
<p id="v46"><sup><small>46</small></sup>  od Ekrona pa  do Mora, sve što se nalazi pokraj Ašdoda, s njihovim selima; </p>
<p id="v47"><sup><small>47</small></sup>  Ašdod s naseljima i selima njegovim, Gaza s naseljima i selima  njegovim do Egipatskog potoka i Velikog mora, koje je međa. </p>
<p id="v48"><sup><small>48</small></sup>  A u Gori: Šamir, Jatir, Soko; </p>
<p id="v49"><sup><small>49</small></sup>  Dana, Kirjat Sefer  (to je Debir); </p>
<p id="v50"><sup><small>50</small></sup>  Anab, Eštemoa, Anim; </p>
<p id="v51"><sup><small>51</small></sup>  Gošen, Holon, Gilo:  jedanaest gradova s njihovim selima. </p>
<p id="v52"><sup><small>52</small></sup>  Arab, Duma, Ešean; </p>
<p id="v53"><sup><small>53</small></sup>  Janum, Bet-Tapuah, Afeka, </p>
<p id="v54"><sup><small>54</small></sup>  Humta, Kirjat Arba (to jest Hebron), Sior: devet gradova s njihovim  selima. </p>
<p id="v55"><sup><small>55</small></sup>  Maon, Karmel, Zif, Juta; </p>
<p id="v56"><sup><small>56</small></sup>  Jizreel, Jokdeam, Zanoah; </p>
<p id="v57"><sup><small>57</small></sup>  Hakajin, Gibea, Timna: deset gradova s njihovim selima. </p>
<p id="v58"><sup><small>58</small></sup>  Halhul, Bet-Sur, Gedor; </p>
<p id="v59"><sup><small>59</small></sup>  Maarat, Bet-Anot, Eltekon:  šest gradova s njihovim selima. Tekoa, Efrata (to jest Betlehem), Peor, Etan, Kulon, Tatam, Sores, Karem, Galim, Beter, Manah: jedanaest gradova s njihovim  selima. </p>
<p id="v60"><sup><small>60</small></sup>  Kirjat Baal (to jest Kirjat Jearim) i Haraba: dva grada  s njihovim selima. </p>
<p id="v61"><sup><small>61</small></sup>  U pustinji: Bet Haaraba, Midin, Sekaka; </p>
<p id="v62"><sup><small>62</small></sup>  Hanibšan, Slani grad i En-Gedi: šest gradova s njihovim selima. </p>
<p id="v63"><sup><small>63</small></sup>  A Jebusejce koji su živjeli u Jeruzalemu nisu mogli protjerati  sinovi Judini. Tako su ostali sa sinovima Judinim u Jeruzalemu  sve do danas. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/14">
          <span class="mdi mdi-arrow-left-drop-circle"></span><span class="pl-2">Jošua - Poglavlje 14</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/16">
          <span class="pr-2">Jošua - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
