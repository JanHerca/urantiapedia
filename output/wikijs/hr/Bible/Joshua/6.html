<!--
title: "Jošua - Poglavlje 6"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/5">
          <span class="mdi mdi-arrow-left-drop-circle"></span><span class="pl-2">Jošua - Poglavlje 5</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/7">
          <span class="pr-2">Jošua - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A Jerihon stajaše silno utvrđen i zatvoren pred sinovima Izraelovim.  Nitko nije izlazio niti je tko ulazio. </p>
<p id="v2"><sup><small>2</small></sup>  Tada Jahve reče Jošui:  "Evo, predajem ti u ruke Jerihon i kralja njegova s ratnicima. </p>
<p id="v3"><sup><small>3</small></sup>  Svi vi ratnici obiđite oko grada jedanput na dan. Tako činite  šest dana. </p>
<p id="v4"><sup><small>4</small></sup>  A sedam svećenika neka nose pred Kovčegom sedam  truba od ovnujskih rogova. Sedmoga dana obiđite sedam puta oko  grada, a svećenici neka trube u trublje. </p>
<p id="v5"><sup><small>5</small></sup>  Pa kad otežući zatrube  u rog ovnujski, neka sav narod, čim čuje glas trube, podigne  silnu bojnu viku. I srušit će se gradski bedemi, a narod neka  tada ulazi svaki odande gdje se nađe." </p>
<p id="v6"><sup><small>6</small></sup>  Jošua, sin Nunov, pozva k sebi svećenike i reče im: "Uzmite  Kovčeg saveza, a sedam svećenika neka ponese sedam truba od rogova  ovnujskih pred Kovčegom Jahvinim." </p>
<p id="v7"><sup><small>7</small></sup>  A narodu reče: "Pođite  i obiđite oko grada, a ratnici neka idu pred Kovčegom Jahvinim." </p>
<p id="v8"><sup><small>8</small></sup>  I bi kako je Jošua zapovjedio narodu. Pođe sedam svećenika  noseći trube od rogova ovnujskih: trubili su u rogove, a Kovčeg  Jahvin iđaše za njima. </p>
<p id="v9"><sup><small>9</small></sup>  Ratnici pođoše pred svećenicima koji  su trubili u trube, a zalaznica krenu za Kovčegom. Stupali su  tako dok se glas truba razlijegao. </p>
<p id="v10"><sup><small>10</small></sup>  A narodu bijaše zapovjedio Jošua govoreći: "Ne vičite  i ne dajte glasa od sebe i nijedna riječ neka se ne čuje iz vaših  usta dok vam ne kažem: 'Vičite!' Tada neka odjekne bojna vika." </p>
<p id="v11"><sup><small>11</small></sup>  I naredi da Kovčeg Jahvin obiđe jednom oko grada pa da  se vrate u tabor i ondje prenoće. </p>
<p id="v12"><sup><small>12</small></sup>  Sutradan urani Jošua, a  svećenici ponesu Kovčeg saveza. </p>
<p id="v13"><sup><small>13</small></sup>  A sedam svećenika koji su  nosili sedam truba od rogova ovnujskih pođu pred Kovčegom Jahvinim.  Idući trubili su u trube, ratnici iđahu pred njima, a zalaznica  pak za Kovčegom Jahvinim dok su trube odjekivale. </p>
<p id="v14"><sup><small>14</small></sup>  Tako i drugog dana obiđu jednom oko grada pa se vrate  natrag u tabor. Tako su činili šest dana. </p>
<p id="v15"><sup><small>15</small></sup>  A sedmoga dana  zorom ustanu i obiđu oko grada istim onakvim redom sedam puta.  Samo su toga dana obišli oko grada sedam puta. </p>
<p id="v16"><sup><small>16</small></sup>  Za sedmog obilaska snažno zatrube svećenici u rogove, a Jošua reče narodu: "Kličite bojne poklike jer vam je Jahve  predao grad! </p>
<p id="v17"><sup><small>17</small></sup>  Grad neka bude 'herem' Jahvi - uklet i predan  uništenju sa svime što je u njemu. Samo bludnica Rahaba da ostane  živa i svi koji budu s njom u kući, jer je ona sakrila uhode  koje smo poslali. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  A čuvajte se svega ukletog u gradu da i  sami ne budete prokleti što ste uzeli ukleto, jer biste time  navukli prokletstvo na tabor i unesrećili ga. </p>
<p id="v19"><sup><small>19</small></sup>  Zato sve srebro  i zlato, sve bakreno i željezno posuđe neka bude posvećeno Jahvi  i pohranjeno u riznicu." </p>
<p id="v20"><sup><small>20</small></sup>  Tada povika narod i odjeknuše trube. Kada se zaori glas  truba i bojni povici naroda, padoše bedemi i narod prodrije u  grad, svatko odande gdje se našao, i osvojiše ga. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  I tada  izvršiše kletvu ništeći oštricom mača sve što bijaše u gradu:  muško i žensko, staro i mlado, volove, ovce i magarad. </p>
<p id="v22"><sup><small>22</small></sup>  A onoj dvojici što su uhodili zemlju reče Jošua: "Idite  u kuću one bludnice pa izvedite ženu sa svima njezinima, kako  joj se zakleste." </p>
<p id="v23"><sup><small>23</small></sup>  I mladi ljudi, uhode, odoše te izvedoše  Rahabu, njezina oca i njezinu majku, braću i svu rodbinu. Izvedoše  sve njezine i smjestiše ih izvan izraelskog tabora. </p>
<p id="v24"><sup><small>24</small></sup>  Spališe grad i sve što bijaše u njemu: uzeše samo srebro, zlato, tučano i željezno posuđe i staviše u riznicu Doma Jahvina. </p>
<p id="v25"><sup><small>25</small></sup>  Ali bludnicu Rahabu, svu njenu obitelj i sve njihovo poštedi  Jošua. Ona ostade među Izraelcima sve do danas, jer je sakrila  glasnike koje je poslao Jošua da uhode Jerihon. </p>
<p id="v26"><sup><small>26</small></sup>  Tada izreče Jošua ovu kletvu: "Proklet bio pred licem Jahve čovjek koji pokuša da ponovo gradi  Jerihon: gradio mu temelje na svom prvencu, podizao mu vrata  na svome mezimcu!" <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Jahve je bio s Jošuom te se pronio glas o njemu po svoj  zemlji. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/5">
          <span class="mdi mdi-arrow-left-drop-circle"></span><span class="pl-2">Jošua - Poglavlje 5</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/7">
          <span class="pr-2">Jošua - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:17-21 <i>Bog nije rekao „pobijte sve neprijatelje“</i>: <a href="/hr/The_Urantia_Book/159#p4_5">KU 159:4.5</a>. </li>
  <li id="fn2"><a href="#cite2">↑</a> 6:20 <i>Jerihonske zidine</i>: <a href="/hr/The_Urantia_Book/172#p1_3">KU 172:1.3</a>. </li>
  <li id="fn3"><a href="#cite3">↑</a> 6:26 <i>Ljudska žrtva „Zaklade“</i>: <a href="/hr/The_Urantia_Book/89#p6_4">KU 89:6.4</a>. </li>
</ol>
</div>
