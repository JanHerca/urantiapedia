<!--
title: "Jošua - Poglavlje 21"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/20">
          <span class="mdi mdi-arrow-left-drop-circle"></span><span class="pl-2">Jošua - Poglavlje 20</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/22">
          <span class="pr-2">Jošua - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pođoše tada glavari levitskih obitelji k svećeniku Eleazaru  i Jošui, sinu Nunovu, i plemenskim glavarima Izraela. </p>
<p id="v2"><sup><small>2</small></sup>  I rekoše im u Šilu, u zemlji kanaanskoj: "Jahve je zapovjedio  preko Mojsija da nam se dadu gradovi gdje ćemo živjeti i pašnjaci  oko njih za našu stoku." </p>
<p id="v3"><sup><small>3</small></sup>  Izraelci dadoše levitima od svoje  baštine, po zapovijedi Jahvinoj, ove gradove s njihovim pašnjacima. </p>
<p id="v4"><sup><small>4</small></sup>  Iziđe, dakle, ždrijeb za porodice Kehatove: levitima, potomcima  svećenika Arona, pripade trinaest gradova od plemena Judina,  Šimunova i Benjaminova; </p>
<p id="v5"><sup><small>5</small></sup>  ostalim sinovima Kehatovim pripalo  je ždrijebom po porodicama deset gradova od plemena Efrajimova  i Danova i od polovine plemena Manašeova. </p>
<p id="v6"><sup><small>6</small></sup>  Sinovi Geršonovi  dobiše po porodicama trinaest gradova od plemena Jisakarova,  Ašerova i Naftalijeva i od polovine plemena Manašeova u Bašanu. </p>
<p id="v7"><sup><small>7</small></sup>  Merarijevim sinovima po njihovim porodicama pripalo je dvanaest  gradova od plemena Rubenova, Gadova i Zebulunova. </p>
<p id="v8"><sup><small>8</small></sup>  Tako Izraelci ždrijebom dodijeliše levitima te gradove  s pašnjacima, kako bijaše zapovjedio Jahve preko Mojsija. </p>
<p id="v9"><sup><small>9</small></sup>  Od plemena sinova Judinih i od plemena sinova Šimunovih  dodijeljeni su bili ovi gradovi koji se poimence navode: </p>
<p id="v10"><sup><small>10</small></sup>  sinovima  Aronovim u levitskim porodicama Kehatovim, jer je prvi ždrijeb  bio za njih, </p>
<p id="v11"><sup><small>11</small></sup>  pripade Kirjat-Arba, glavni grad Anakovaca,  to jest Hebron, u Judinoj gori, s pašnjacima unaokolo. </p>
<p id="v12"><sup><small>12</small></sup>  Ali  polja oko toga grada sa selima unaokolo bila su već dana u baštinu  Kalebu, sinu Jefuneovu. </p>
<p id="v13"><sup><small>13</small></sup>  Sinovima svećenika Arona pripade  grad-utočište Hebron s pašnjacima i Libna s pašnjacima; <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Jatir  s pašnjacima, Eštemoa s pašnjacima, </p>
<p id="v15"><sup><small>15</small></sup>  Holon s pašnjacima, Debir  s pašnjacima, </p>
<p id="v16"><sup><small>16</small></sup>  Ašan s pašnjacima, Juta s pašnjacima, Bet-Šemeš  s pašnjacima. Dakle, devet gradova od ona dva plemena. </p>
<p id="v17"><sup><small>17</small></sup>  Od  plemena Benjaminova: Gibeon s pašnjacima, Geba s pašnjacima, </p>
<p id="v18"><sup><small>18</small></sup>  Anatot s pašnjacima, Almon s pašnjacima. Dakle, četiri grada. </p>
<p id="v19"><sup><small>19</small></sup>  Tako su svećenici, sinovi Aronovi, dobili svega trinaest  gradova s njihovim pašnjacima. </p>
<p id="v20"><sup><small>20</small></sup>  Ostalim levitima u porodicama sinova Kehatovih ždrijebom  su pripali gradovi plemena Efrajimova. </p>
<p id="v21"><sup><small>21</small></sup>  Dali su im grad-utočište  Šekem s pašnjacima njegovim na Efrajimovoj gori, zatim Gezer  s pašnjacima, </p>
<p id="v22"><sup><small>22</small></sup>  Kibsajim s pašnjacima, Bet-Horon s pašnjacima.  Dakle, četiri grada. </p>
<p id="v23"><sup><small>23</small></sup>  Od plemena Danova dobili su: Elteku  s pašnjacima i Gibeton s pašnjacima, </p>
<p id="v24"><sup><small>24</small></sup>  Ajalon s pašnjacima  i Gat-Rimon s pašnjacima. Dakle, četiri grada. </p>
<p id="v25"><sup><small>25</small></sup>  Od polovine  plemena Manašeova: Tanak s pašnjacima i Jibleam s pašnjacima.  Dakle, dva grada. </p>
<p id="v26"><sup><small>26</small></sup>  U svemu: deset su gradova s pašnjacima  dobile porodice ostalih sinova Kehatovih. </p>
<p id="v27"><sup><small>27</small></sup>  Geršonovim sinovima, porodicama levitskim, dadoše od  polovine plemena Manašeova grad-utočište Golan u Bašanu i Aštarot  s njihovim pašnjacima. Dakle, dva grada. </p>
<p id="v28"><sup><small>28</small></sup>  Od plemena Jisakarova:  Kišon s pašnjacima, Dabrat s pašnjacima, </p>
<p id="v29"><sup><small>29</small></sup>  Jarmut s pašnjacima  i En-Ganim s pašnjacima. Dakle, četiri grada. </p>
<p id="v30"><sup><small>30</small></sup>  Od plemena  Ašerova: Mišal s pašnjacima, Abdon s pašnjacima, </p>
<p id="v31"><sup><small>31</small></sup>  Helkat s  pašnjacima i Rehob s pašnjacima. Dakle, četiri grada. </p>
<p id="v32"><sup><small>32</small></sup>  Od  plemena Naftalijeva: grad-utočište Kedeš u Galileji s pašnjacima, Hamot Dor s pašnjacima i Kartan s pašnjacima. Dakle, tri grada. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Svega Geršonovih gradova po porodicama njihovim bijaše trinaest  gradova s pašnjacima. </p>
<p id="v34"><sup><small>34</small></sup>  Porodicama sinova Merarijevih, preostalim levitima, dali  su od plemena Zebulunova: Jokneam s pašnjacima, Kartu s pašnjacima, </p>
<p id="v35"><sup><small>35</small></sup>  Rimon s pašnjacima, Nahalal s pašnjacima. Dakle, četiri  grada. </p>
<p id="v36"><sup><small>36</small></sup>  S onu stranu Jordana od plemena Rubenova dadoše im  grad-utočište Beser s pašnjacima na pustinjskoj visoravni, Jahas  s pašnjacima, </p>
<p id="v37"><sup><small>37</small></sup>  Kedemot s pašnjacima, Mefaat s pašnjacima.  Dakle, četiri grada. </p>
<p id="v38"><sup><small>38</small></sup>  Od plemena Gadova: grad-utočište Ramot  u Gileadu s pašnjacima, Mahanajim s pašnjacima, </p>
<p id="v39"><sup><small>39</small></sup>  Hešbon s  pašnjacima, Jazer s pašnjacima. Dakle, četiri grada. </p>
<p id="v40"><sup><small>40</small></sup>  U svemu  bijaše dodijeljeno ždrijebom porodicama sinova Merarijevih, preostalim  levitima, dvanaest gradova. </p>
<p id="v41"><sup><small>41</small></sup>  Tako usred baštine sinova Izraelovih bijaše četrdeset  i osam levitskih gradova s pašnjacima. </p>
<p id="v42"><sup><small>42</small></sup>  Svaki je taj grad  imao pašnjake unaokolo. Tako je bilo sa svima spomenutim gradovima. </p>
<p id="v43"><sup><small>43</small></sup>  Tako je Jahve predao Izraelcima svu zemlju za koju se  zakleo da će je dati ocima njihovim. Primili su je u posjed i  nastanili se u njoj. </p>
<p id="v44"><sup><small>44</small></sup>  I dade im Jahve da otpočinu u miru na  svim međama, kako se bijaše zakleo njihovim ocima. Nitko im od  njihovih neprijatelja ne bijaše kadar odoljeti. Sve im je njihove  neprijatelje predao Jahve u ruke. </p>
<p id="v45"><sup><small>45</small></sup>  Od svih obećanja što ih  je Jahve dao domu Izraelovu nijedno ne osta neispunjeno. Sve  se ispunilo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/20">
          <span class="mdi mdi-arrow-left-drop-circle"></span><span class="pl-2">Jošua - Poglavlje 20</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/22">
          <span class="pr-2">Jošua - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:13,21,27 <i>Gradovi utočišta</i>: <a href="/hr/The_Urantia_Book/69#p4_4">KU 69:4.4</a>. </li>
  <li id="fn2"><a href="#cite2">↑</a> 21:32,38 <i>Gradovi utočišta</i>: <a href="/hr/The_Urantia_Book/69#p4_4">KU 69:4.4</a>. </li>
</ol>
</div>
