<!--
title: "Jošua - Poglavlje 1"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/2">
          <span class="pr-2">Jošua - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije smrti Mojsija, sluge Jahvina, reče Jahve Jošui, sinu  Nunovu, pomoćniku Mojsijevu: </p>
<p id="v2"><sup><small>2</small></sup>  "Moj je sluga Mojsije umro; zato  sada ustani, prijeđi preko toga Jordana, ti i sav taj narod,  u zemlju koju dajem sinovima Izraelovim. </p>
<p id="v3"><sup><small>3</small></sup>  Svako mjesto na koje  stupi vaša noga dajem vam, kao što obećah Mojsiju. </p>
<p id="v4"><sup><small>4</small></sup>  Od pustinje  i od Libanona pa do Velike rijeke, rijeke Eufrata, i sve do Velikog  mora na sunčanom zapadu - sve će to biti vaše područje. </p>
<p id="v5"><sup><small>5</small></sup>  Nitko  neće odoljeti pred tobom u sve dane tvog života; ja ću biti s  tobom, kao što sam bio s Mojsijem, i nikada te neću napustiti  niti ću te ostaviti. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Budi odvažan i hrabar jer ćeš ti uvesti narod ovaj da  primi u baštinu zemlju za koju se zakleh ocima njihovim da ću  im je dati. </p>
<p id="v7"><sup><small>7</small></sup>  Samo budi odvažan i hrabar da sve učiniš vjerno  prema naredbama koje ti je dao Mojsije, sluga moj. Ne skreći  od toga ni desno ni lijevo da bi ti bilo sretno sve što poduzmeš. </p>
<p id="v8"><sup><small>8</small></sup>  Neka knjiga Zakona bude na ustima tvojim: razmišljaj o njoj  danju i noću, kako bi vjerno držao sve što je u njoj napisano:  samo ćeš tada biti sretan i uspjet ćeš u pothvatima. Nisam li  ti zapovjedio: </p>
<p id="v9"><sup><small>9</small></sup>  odvaži se i budi hrabar? Ne boj se i ne strahuj, jer kuda god pođeš, s tobom je Jahve, Bog tvoj." </p>
<p id="v10"><sup><small>10</small></sup>  Tada zapovijedi Jošua glavarima narodnim: </p>
<p id="v11"><sup><small>11</small></sup>  "Prođite  kroz tabor i proglasite puku ovu zapovijed: 'Spremite sebi brašnenice  jer ćete za tri dana prijeći preko Jordana da biste primili u  posjed zemlju koju vam Jahve, Bog vaš, daje u baštinu.'" </p>
<p id="v12"><sup><small>12</small></sup>  Zatim reče Jošua plemenu Rubenovu i Gadovu i polovini  plemena Manašeova: </p>
<p id="v13"><sup><small>13</small></sup>  "Sjetite se onoga što vam je zapovjedio  Mojsije, sluga Jahvin, kada vam je rekao: 'Jahve, Bog vaš, hoće  da počinete i daje vam ovu zemlju. </p>
<p id="v14"><sup><small>14</small></sup>  Vaše žene, djeca i stada  mogu ostati u zemlji koju vam je dao Mojsije s onu stranu Jordana.  Vi pak ratnici, za boj spremni, morate naoružani poći pred svojom  braćom da im pomognete, </p>
<p id="v15"><sup><small>15</small></sup>  sve dok Jahve ne dade da počinu i  vaša braća, kao i vi, i dok ne zaposjednu zemlju koju im daje  Jahve, Bog vaš. Tada se možete vratiti u zemlju koja vam pripada  i koju vam je dao Jahvin sluga Mojsije, na drugoj strani Jordana, prema istoku sunca.'" </p>
<p id="v16"><sup><small>16</small></sup>  Oni odgovore Jošui: "Sve što nam zapovjediš, učinit ćemo, i kuda nas god pošalješ, poći ćemo. </p>
<p id="v17"><sup><small>17</small></sup>  Kao što smo slušali  Mojsija, tako ćemo se pokoravati i tebi. Samo neka Jahve, Bog  tvoj, bude s tobom kao što bijaše s Mojsijem! </p>
<p id="v18"><sup><small>18</small></sup>  Tko se god  usprotivi tvome glasu i ne posluša tvojih riječi u svemu što  mu zapovjediš neka bude pogubljen. Samo ti budi odvažan i hrabar!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/2">
          <span class="pr-2">Jošua - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:5 <i>Kao što sam bio s Mojsijem</i>: <a href="/hr/The_Urantia_Book/96#p6_3">KU 96:6.3</a>. </li>
</ol>
</div>
