<!--
title: "Jošua - Poglavlje 11"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/10">
          <span class="mdi mdi-arrow-left-drop-circle"></span><span class="pl-2">Jošua - Poglavlje 10</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/12">
          <span class="pr-2">Jošua - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad je sve to čuo Jabin, kralj od Hasora, obavijesti Jobaba, kralja od Madona, i kralja od Šimrona, i kralja od Akšafa, </p>
<p id="v2"><sup><small>2</small></sup>  i  kraljeve na sjeveru, u Gorju, i u Arabi južno od Kinereta, i  u Šefeli, i na uzvišicama Dora prema moru; </p>
<p id="v3"><sup><small>3</small></sup>  Kanaance na istoku  i zapadu, Amorejce, Hetite, Perižane i Jebusejce u planinama, Hivijce pod Hermonom u zemlji Mispi. </p>
<p id="v4"><sup><small>4</small></sup>  Svi oni izađu sa svim  svojim četama, s mnoštvom što ga bijaše kao pijeska na obali  morskoj i s mnogim konjima i kolima. </p>
<p id="v5"><sup><small>5</small></sup>  Udruže se, dakle, svi ti kraljevi i utabore se zajedno  na vodama Meroma da se bore protiv Izraela. </p>
<p id="v6"><sup><small>6</small></sup>  Tada Jahve reče  Jošui: "Ne boj se njih, jer ću sutra u ovo doba učiniti te će  svi biti pobijeni pred Izraelom; konje njihove osakati, a bojna  im kola ognjem spali." </p>
<p id="v7"><sup><small>7</small></sup>  Jošua povede na njih sve svoje ratnike, iznenada ih napade  na vodama Meroma i udari na njih. </p>
<p id="v8"><sup><small>8</small></sup>  I Jahve ih dade u ruke Izraelcima  te ih oni pobiše i protjeraše sve do Velikog Sidona i do Misrefot  Majima i do ravnice Mispe na istoku; i poraziše ih tako te nitko  ne preživje. </p>
<p id="v9"><sup><small>9</small></sup>  Jošua učini kako mu je Jahve zapovjedio: konje  im osakati, a kola im ognjem spali. </p>
<p id="v10"><sup><small>10</small></sup>  U to se vrijeme vrati Jošua i zauze Hasor, a njegova  kralja pogubi mačem. Hasor je nekoć bio glavni grad svima tim  kraljevstvima. </p>
<p id="v11"><sup><small>11</small></sup>  Pobili su sve oštricom mača, izvršujući "herem", kletvu. Ne ostade ništa živo, a Hasor spališe ognjem. </p>
<p id="v12"><sup><small>12</small></sup>  Sve  gradove onih kraljeva pokori Jošua i pobi kraljeve oštricom mača, izvršujući "herem", kletvu, kao što je bio zapovjedio Mojsije, sluga Jahvin. </p>
<p id="v13"><sup><small>13</small></sup>  Od ostalih gradova koji se dizahu na svojim  brežuljcima Izraelci nisu spalili ni jednoga, osim Hasora, koji  spali Jošua. </p>
<p id="v14"><sup><small>14</small></sup>  Sav plijen iz tih gradova i stoku razdijeliše sinovi  Izraelovi među sobom, a sve ljude pobiše oštricom mača, istrijebiše  ih i ni žive duše ne ostade. </p>
<p id="v15"><sup><small>15</small></sup>  Sve što Jahve bijaše zapovjedio svome sluzi Mojsiju,  zapovjedio je Mojsije Jošui, a Jošua sve izvršio, ne izostavivši  ništa od svega što Jahve bijaše zapovjedio Mojsiju. </p>
<p id="v16"><sup><small>16</small></sup>  Tako  je Jošua zauzeo svu zemlju: Gorje, sav Negeb i svu zemlju Gošen, Šefelu, Arabu, Izraelsko gorje i njegove brežuljke, </p>
<p id="v17"><sup><small>17</small></sup>  od gore  Halaka, koja se diže prema Seiru, pa do Baal Gada, u ravnici  libanonskoj pod gorom Hermonom; zarobio je sve njihove kraljeve, pobio ih i pogubio. </p>
<p id="v18"><sup><small>18</small></sup>  Dugo je vremena ratovao Jošua s tim  kraljevima. </p>
<p id="v19"><sup><small>19</small></sup>  Nije bilo ni jednoga grada koji je sklopio mir  s sinovima Izraelovim, osim Hivijaca, koji su živjeli u Gibeonu:  sve ih zauzeše ratom. </p>
<p id="v20"><sup><small>20</small></sup>  Jahve im bijaše otvrdnuo srca te su  izašli u boj protiv Izraela i pali pod "herem", kletvu bez smilovanja, da budu istrijebljeni, kako je to Jahve bio zapovjedio Mojsiju. </p>
<p id="v21"><sup><small>21</small></sup>  U ono vrijeme dođe Jošua i istrijebi Anakovce iz Gorja, iz Hebrona, iz Debira, iz Anaba, iz svega gorja Judina i iz  svega gorja Izraelova: predade ih "heremu", uništenju, njih i  sve njihove gradove. </p>
<p id="v22"><sup><small>22</small></sup>  Tako ne ostade nijedan Anakovac u svoj  zemlji sinova Izraelovih, osim u Gazi, u Gatu i Ašdodu. </p>
<p id="v23"><sup><small>23</small></sup>  Jošua  zauze svu zemlju, kao što je Jahve bio rekao Mojsiju, i dade  je u baštinu Izraelu podijelivši je po plemenima. I konačno zemlja počinu od rata. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/10">
          <span class="mdi mdi-arrow-left-drop-circle"></span><span class="pl-2">Jošua - Poglavlje 10</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/12">
          <span class="pr-2">Jošua - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
