<!--
title: "Jošua - Poglavlje 8"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/7">
          <span class="mdi mdi-arrow-left-drop-circle"></span><span class="pl-2">Jošua - Poglavlje 7</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/9">
          <span class="pr-2">Jošua - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada reče Jahve Jošui: "Ne boj se i ne strahuj! Uzmi sa sobom  sve ratnike, ustani i navali na Aj. Gle, predajem ti u ruke ajskoga  kralja, njegov narod, grad i zemlju njegovu. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Učini s Ajem  i s njegovim kraljem kao što si učinio s Jerihonom i njegovim  kraljem; ali vam je slobodno da prigrabite plijen iz njega i  njegovu stoku. Postavi gradu zasjedu s leđa." </p>
<p id="v3"><sup><small>3</small></sup>  Spremi se Jošua da navali na Aj i svi ratnici s njime.  Izabrao je trideset tisuća junaka i poslao ih noću; </p>
<p id="v4"><sup><small>4</small></sup>  dade im  zapovijed: "Pazite! Poći ćete u zasjedu gradu s leđa, ali da  ne budete predaleko od grada i budite svi spremni. </p>
<p id="v5"><sup><small>5</small></sup>  A ja i  sav narod koji me prati primaknut ćemo se gradu; i kada ljudi  iz Aja izađu pred nas, mi ćemo kao i prije pobjeći ispred njih. </p>
<p id="v6"><sup><small>6</small></sup>  Oni će onda navaliti za nama dok ih ne odvedemo od grada jer  će misliti: 'Bježe ispred nas kao i prije.' </p>
<p id="v7"><sup><small>7</small></sup>  Tada provalite  iz zasjede i zauzmite grad: Jahve, Bog vaš, predat će vam ga  u ruke. </p>
<p id="v8"><sup><small>8</small></sup>  Kad jednom osvojite grad, spalite ga ognjem. Učinite  to po Jahvinoj zapovijedi. Pazite, to vam zapovjedih." </p>
<p id="v9"><sup><small>9</small></sup>  Jošua ih posla i oni odoše u zasjedu te se smjestiše između  Betela i Aja, gradu sa zapada. A Jošua provede noć među narodom. </p>
<p id="v10"><sup><small>10</small></sup>  Uranivši, Jošua ujutro prebroja narod i pođe sa starješinama  Izraelovim pred narodom na Aj. </p>
<p id="v11"><sup><small>11</small></sup>  Svi ratnici krenu s njim i  kad se primaknu gradu, utabore se Aju sa sjevera, tako da je  između njih i mjesta bila ravnica. </p>
<p id="v12"><sup><small>12</small></sup>  Jošua uze oko pet tisuća  ljudi i namjesti zasjedu između Betela i Aja, gradu sa zapadne  strane. </p>
<p id="v13"><sup><small>13</small></sup>  A narod se smjesti u tabor, koji je bio na sjeveru  grada, dok je njegova zalaznica bila na zapadu grada. Jošua opet  provede noć usred naroda. </p>
<p id="v14"><sup><small>14</small></sup>  Kad je sve to vidio ajski kralj, požuri se te izađe on  i sav njegov narod niz obronak prema Arabi u boj protiv Izraela.  A nisu ni slutili da je iza grada namještena zasjeda. </p>
<p id="v15"><sup><small>15</small></sup>  Tada  Jošua i sav Izrael nagnu bježati kao da su ih pobijedili. I bježali  su putem prema pustinji. </p>
<p id="v16"><sup><small>16</small></sup>  Ajani nato pozvaše sve iz grada  i dadoše se za njima u potjeru te, goneći Jošuu, odvoje se od  grada. </p>
<p id="v17"><sup><small>17</small></sup>  I ne ostade nitko u Aju i Betelu da nije pošao za  Izraelcima. Ostavili su grad otvoren i gonili Izraelce. </p>
<p id="v18"><sup><small>18</small></sup>  Tada reče Jahve Jošui: "Zamahni kopljem što ti je u ruci  prema Aju: predajem ti ga u ruke." I podiže Jošua koplje što  mu bješe u ruci i zamahnu prema gradu. </p>
<p id="v19"><sup><small>19</small></sup>  I tek što je podigao  ruku, dignu se ljudi iz zasjede i potrče prema gradu, osvoje  ga i umah ga ognjem zapale. </p>
<p id="v20"><sup><small>20</small></sup>  Kada se oni iz Aja obazreše, imadoše što vidjeti: dim  se dizao iz grada prema nebu. I nitko od njih nije imao kuda  uteći ni tamo ni amo. Tada se narod koji je bježao prema pustinji  okrenuo prema progoniteljima. </p>
<p id="v21"><sup><small>21</small></sup>  Vidjevši Jošua i sav Izrael  da je zasjeda zauzela grad i da se diže dim iz grada, vrate se  i udare na ljude iz Aja. </p>
<p id="v22"><sup><small>22</small></sup>  Njihovi su im izašli u susret iz  grada, i tako se oni iz Aja nađoše posred Izraelaca, opkoljeni  i s jedne i s druge strane: biše pobijeni tako te ni jedan ne  ostade živ niti uteče. </p>
<p id="v23"><sup><small>23</small></sup>  A kralja Aja uhvatiše živa i dovedoše  ga Jošui. </p>
<p id="v24"><sup><small>24</small></sup>  Kad su Izraelci pobili sve stanovnike Aja na otvorenu  polju i u pustinji, kuda su ih gonili, i kada svi padoše od mača, vratiše se Izraelci u Aj i sasjekoše mačem sve što bješe u njemu. </p>
<p id="v25"><sup><small>25</small></sup>  Bilo je dvanaest tisuća onih koji su izginuli toga dana,  ljudi i žena - sav Aj. </p>
<p id="v26"><sup><small>26</small></sup>  Jošua nije spuštao ruke kojom bijaše zamahnuo kopljem  sve dok nisu poubijani svi stanovnici Aja. </p>
<p id="v27"><sup><small>27</small></sup>  Samo stoku i plijen  iz onoga grada razdijele među sobom Izraelci, kao što je Jahve  zapovjedio Jošui. </p>
<p id="v28"><sup><small>28</small></sup>  Jošua spali Aj i učini ga za sve vijeke ruševinom, pustim  mjestom do danas. </p>
<p id="v29"><sup><small>29</small></sup>  Kralja ajskoga objesi o drvo do večeri.  O zapadu sunčanom zapovjedi Jošua te skinuše truplo s drveta, baciše ga pred gradska vrata i nabacaše na nj veliku gomilu  kamenja, koja stoji i danas. </p>
<p id="v30"><sup><small>30</small></sup>  Tada podiže Jošua žrtvenik Jahvi, Bogu Izraelovu, na  gori Ebalu, </p>
<p id="v31"><sup><small>31</small></sup>  kao što je zapovjedio Mojsije, sluga Jahvin,  svim sinovima Izraelovim i kako je napisano u Mojsijevoj knjizi  Zakona: žrtvenik od grubog kamena, neklesanog željezom. Na njemu  bi prinesena Jahvi žrtva paljenica i pričesnica. </p>
<p id="v32"><sup><small>32</small></sup>  Tu na kamenju Jošua prepiše Zakon Mojsijev koji bješe  napisan za sinove Izraelove. </p>
<p id="v33"><sup><small>33</small></sup>  I sav Izrael i njegove starješine, glavari narodni i suci, došljaci i domaći, stanu s obje strane  Kovčega prema svećenicima i levitima koji su nosili Kovčeg saveza  Jahvina - polovina prema gori Gerizimu, a polovina prema gori  Ebalu - da bi se blagoslovio puk Izraelov prema obredu koji zapovjedi  Mojsije. </p>
<p id="v34"><sup><small>34</small></sup>  Tada pročita Jošua svaku riječ Zakona, blagoslov  i prokletstvo, sve kako je napisano u knjizi Zakona. </p>
<p id="v35"><sup><small>35</small></sup>  Nije Jošua propustio nijedne Mojsijeve naredbe, nego  ih je sve pročitao pred saborom svih Izraelaca, pred ženama,  djecom i došljacima koji su išli s njima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/7">
          <span class="mdi mdi-arrow-left-drop-circle"></span><span class="pl-2">Jošua - Poglavlje 7</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/9">
          <span class="pr-2">Jošua - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:1-29 <i>Zasjeda Aja</i>: <a href="/hr/The_Urantia_Book/69#p8_3">KU 69:8.3</a>. </li>
</ol>
</div>
