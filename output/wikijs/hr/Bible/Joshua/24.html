<!--
title: "Jošua - Poglavlje 24"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/23">
          <span class="mdi mdi-arrow-left-drop-circle"></span><span class="pl-2">Jošua - Poglavlje 23</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jošua potom sabra sva plemena Izraelova u Šekem; i sazva starješine  Izraelove, glavare, suce i upravitelje njihove i oni stadoše  pred Bogom. </p>
<p id="v2"><sup><small>2</small></sup>  Tada reče Jošua svemu narodu: "Ovako veli Jahve, Bog Izraelov: 'Nekoć su oci vaši, Terah, otac Abrahamov i Nahorov, živjeli s onu stranu Rijeke i služili  drugim bogovima. </p>
<p id="v3"><sup><small>3</small></sup>  Ali sam ja uzeo oca vašega Abrahama s one  strane Rijeke i proveo ga kroza svu zemlju kanaansku, umnožio  mu potomstvo i dao mu Izaka. </p>
<p id="v4"><sup><small>4</small></sup>  Izaku dadoh Jakova i Ezava. Ezavu  sam dao goru Seir u posjed. Jakov i sinovi njegovi otišli su  u Egipat. </p>
<p id="v5"><sup><small>5</small></sup>  Tada sam poslao Mojsija i Arona i udario sam Egipat  kaznama koje sam učinio u njemu i tada sam vas izveo. </p>
<p id="v6"><sup><small>6</small></sup>  Izveo  sam oce vaše iz Egipta i stigli su na more; Egipćani su progonili  vaše oce bojnim kolima i konjanicima sve do Mora crvenoga. </p>
<p id="v7"><sup><small>7</small></sup>  Zavapili  su tada Jahvi i on je razvukao gustu maglu između njih i Egipćana  i naveo ih u more koje ih je prekrilo. Vidjeli ste svojim očima  što sam učinio Egipćanima; zatim ste ostali dugo vremena u pustinji. </p>
<p id="v8"><sup><small>8</small></sup>  Nato sam vas uveo u zemlju Amorejaca, koji žive s onu stranu  Jordana. Zaratiše s vama i ja ih dadoh u vaše ruke; uzeli ste  u baštinu zemlju njihovu jer sam ih ja ispred vas uništio. </p>
<p id="v9"><sup><small>9</small></sup>  Tada  se digao moapski kralj Balak, sin Siporov, da ratuje s Izraelom  i on pozva Bileama, sina Beorova, da vas prokune. </p>
<p id="v10"><sup><small>10</small></sup>  Ali ja  ne htjedoh poslušati Bileama: morade vas on i blagosloviti, i  spasih vas iz njegove ruke. </p>
<p id="v11"><sup><small>11</small></sup>  Onda ste prešli preko Jordana  i došli u Jerihon, ali su glavari Jerihona poveli rat protiv  vas - kao i Amorejci, Perižani, Kanaanci, Hetiti, Girgašani,  Hivijci i Jebusejci - ali sam ih ja predao u vaše ruke. </p>
<p id="v12"><sup><small>12</small></sup>  Pred  vama sam poslao stršljene koji su ispred vas tjerali dva kralja  amorejska: nemaš što zahvaliti svome maču ni svome luku. </p>
<p id="v13"><sup><small>13</small></sup>  Dao  sam vam zemlju za koju se niste trudili i gradove koje niste  gradili i u njima se nastaniste; i vinograde vam dadoh i maslinike  koje niste sadili, a danas vas hrane.' </p>
<p id="v14"><sup><small>14</small></sup>  I zato se sada bojte Jahve i služite mu savršeno i vjerno!  Uklonite bogove kojima su služili oci vaši s onu stranu Rijeke  i u Egiptu i služite Jahvi! </p>
<p id="v15"><sup><small>15</small></sup>  Međutim, ako vam se ne sviđa  služiti Jahvi, onda danas izaberite kome ćete služiti: možda  bogovima kojima su služili vaši oci s onu stranu Rijeke ili bogovima  Amorejaca u čijoj zemlji sada prebivate. Ja i moj dom služit  ćemo Jahvi." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Narod odgovori: "Daleko neka je od nas da ostavimo Jahvu  a služimo drugim bogovima. </p>
<p id="v17"><sup><small>17</small></sup>  Jahve, Bog naš, izveo je nas i  naše oce iz Egipta, iz doma robovanja, i on je pred našim očima  učinio velika čudesa i čuvao nas cijelim putem kojim smo išli  i među svim narodima kroz koje smo prolazili. </p>
<p id="v18"><sup><small>18</small></sup>  Još više: Jahve  je ispred nas protjerao sve narode i Amorejce, koji su živjeli  u ovoj zemlji. I mi ćemo služiti Jahvi jer je on Bog naš." </p>
<p id="v19"><sup><small>19</small></sup>  Tada reče Jošua narodu: "Vi ne možete služiti Jahvi,  jer je on Bog sveti, Bog ljubomorni, koji ne može podnijeti vaših  prijestupa ni vaših grijeha. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Ako ostavite Jahvu da biste  služili tuđim bogovima, okrenut će se protiv vas i uništit će  vas, pošto vam je bio dobro činio." </p>
<p id="v21"><sup><small>21</small></sup>  A narod odgovori Jošui: "Ne, mi ćemo služiti Jahvi!" </p>
<p id="v22"><sup><small>22</small></sup>  Na to će Jošua narodu: "Sami ste protiv sebe svjedoci  da ste izabrali Jahvu da mu služite." Odgovoriše mu: "Svjedoci  smo." </p>
<p id="v23"><sup><small>23</small></sup>  "Maknite, dakle, tuđe bogove koji su među vama i priklonite  svoja srca Jahvi, Bogu Izraelovu." </p>
<p id="v24"><sup><small>24</small></sup>  Odgovori narod Jošui:  "Služit ćemo Jahvi, Bogu svojemu, i glas ćemo njegov slušati." </p>
<p id="v25"><sup><small>25</small></sup>  Tako sklopi Jošua toga dana Savez s narodom i utvrdi  mu uredbu i zakon. Bilo je to u Šekemu. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Jošua upisa te riječi  u Knjigu zakona Božjega. Zatim uze velik kamen i stavi ga ondje  pod hrast koji bijaše u svetištu Jahvinu. </p>
<p id="v27"><sup><small>27</small></sup>  Zatim reče Jošua  svemu narodu: "Gle, ovaj kamen neka nam bude svjedokom jer je  čuo riječi što ih je govorio Jahve; on će biti svjedok da ne  zatajite Boga svoga." <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Tada Jošua otpusti narod, svakoga na  njegovu baštinu. </p>
<p id="v29"><sup><small>29</small></sup>  Poslije ovih događaja umrije Jošua, sin Nunov, sluga  Jahvin, u dobi od sto deset godina. </p>
<p id="v30"><sup><small>30</small></sup>  Sahraniše ga u kraju  što ga je baštinio u Timnat Serahu, u Efrajimovoj gori, sjeverno  od gore Gaaša. </p>
<p id="v31"><sup><small>31</small></sup>  Izrael je služio Jahvi svega vijeka Jošuina  i svega vijeka starješina koje su Jošuu nadživjele i vidjele  sva djela što ih je Jahve učinio Izraelu. </p>
<p id="v32"><sup><small>32</small></sup>  Kosti Josipove, koje su sinovi Izraelovi sa sobom donijeli  iz Egipta, pokopali su u Šekemu, na zemljištu koje Jakov bijaše  kupio od sinova Hamora, oca Šekemova, za stotinu srebrnjaka i  koje je pripalo u baštinu sinova Josipovih. </p>
<p id="v33"><sup><small>33</small></sup>  Umrije i Eleazar, sin Aronov, i pokopaše ga u Gibei, koja je pripadala njegovu  sinu Pinhasu a nalazila se u Efrajimovoj gori. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/23">
          <span class="mdi mdi-arrow-left-drop-circle"></span><span class="pl-2">Jošua - Poglavlje 23</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:15 <i>Odaberite ovog dana kome služite</i>: <a href="/hr/The_Urantia_Book/153#p2_5">KU 153:2.5</a>. </li>
  <li id="fn2"><a href="#cite2">↑</a> 24:19 <i>Mojsije je rekao da je Bog ljubomoran</i>: <a href="/hr/The_Urantia_Book/142#p2_1">KU 142:2.1</a>.  <i>Bog je rekao da je ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>Zli ne mogu služiti Gospodinu</i>: <a href="/hr/The_Urantia_Book/96#p6_4">KU 96:6.4</a>.  <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>.  <i>Jahve sveti, ljubomorni, Bog</i>: <a href="/hr/The_Urantia_Book/96#p6_3">KU 96:6.3</a>. </li>
  <li id="fn3"><a href="#cite3">↑</a> 24:25 <i>Izaberi dobro ili zlo</i>: <a href="/hr/The_Urantia_Book/153#p4_4">KU 153:4.4</a>. </li>
  <li id="fn4"><a href="#cite4">↑</a> 24:27 <i>Kamen kao svjedok</i>: <a href="/hr/The_Urantia_Book/85#p1_3">KU 85:1.3</a>. </li>
</ol>
</div>
