<!--
title: "Jošua - Poglavlje 23"
description: 
published: true
date: 2025-11-18T12:59:53Z
tags: bible, bible—joshua
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/22">
          <span class="mdi mdi-arrow-left-drop-circle"></span><span class="pl-2">Jošua - Poglavlje 22</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/24">
          <span class="pr-2">Jošua - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proteklo je mnogo dana kako je Jahve dao Izraelu da otpočine  od svih neprijatelja unaokolo. I Jošua bijaše ostario, zašao  u godine. </p>
<p id="v2"><sup><small>2</small></sup>  Dozva zato Jošua sve Izraelce, starješine, glavare, suce i upravitelje njihove i reče im: "Ostario sam i odmakao  u godinama. </p>
<p id="v3"><sup><small>3</small></sup>  Vi ste bili svjedoci svega što je Jahve, Bog vaš, pred vašim očima učinio svim narodima radi vas: Jahve, Bog vaš, borio se za vas. </p>
<p id="v4"><sup><small>4</small></sup>  Vidite, razdijelio sam ždrijebom u baštinu  vašim plemenima sve narode koji su ostali i sve one narode koje  sam istrijebio od Jordana do Velikog mora na zapadu. </p>
<p id="v5"><sup><small>5</small></sup>  Jahve, Bog vaš, sam će ih goniti ispred vas i otjerat će ih ispred  vas i zaposjest ćete njihovu zemlju, kao što vam je obećao Jahve, Bog vaš. </p>
<p id="v6"><sup><small>6</small></sup>  Budite, dakle, postojani i sve čvršći u tome da čuvate  i vršite sve što je napisano u Knjizi zakona Mojsijeva i da ne  odstupite od toga ni desno ni lijevo. </p>
<p id="v7"><sup><small>7</small></sup>  Ne miješajte se s tim  narodima koji ostadoše među vama; i ne spominjite imena njihovih  bogova niti se kunite njima; nemojte im služiti i ne klanjajte  se njima. </p>
<p id="v8"><sup><small>8</small></sup>  Nego se držite Jahve, Boga svoga, kako ste činili  do danas. </p>
<p id="v9"><sup><small>9</small></sup>  Jahve je protjerao ispred vas velike i moćne narode  i nitko se nije do danas mogao održati pred vama. </p>
<p id="v10"><sup><small>10</small></sup>  Jedan je  od vas tjerao pred sobom tisuću, jer se Jahve, Bog vaš, borio  za vas, kao što vam je obećao. </p>
<p id="v11"><sup><small>11</small></sup>  Brižno pazite da ljubite Jahvu, Boga svojega, jer se radi o vašem životu. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Jer ako se odmetnete i prionete uz ostatak onih naroda  koji preostaše među vama i s njima se povežete tazbinom i pomiješate  se s njima i oni s vama, </p>
<p id="v13"><sup><small>13</small></sup>  znajte dobro da će Jahve, Bog vaš, prestati goniti te narode ispred vas; oni će vam postati zamka  i mreža, bit će bič bokovima vašim i trnje očima vašim, sve dok  se ne iselite iz ove dobre zemlje koju vam dade Jahve, Bog vaš. </p>
<p id="v14"><sup><small>14</small></sup>  Evo, ja krećem danas na put kojim je svima poći. Spoznajte  i priznajte svim srcem svojim i svom dušom svojom: ni jedno od  svih obećanja koja vam je dao Jahve, Bog vaš, nije ostalo neispunjeno. </p>
<p id="v15"><sup><small>15</small></sup>  I kao što vam se ispunilo svako obećanje što vam ga je dao  Jahve, Bog vaš, tako će Jahve ispuniti i svaku prijetnju dok  vas ne izbriše s lica ove dobre zemlje koju vam je dao Jahve, Bog vaš. </p>
<p id="v16"><sup><small>16</small></sup>  Ako prekršite Savez koji je Jahve, Bog vaš, sklopio  s vama; ako budete služili drugim bogovima i klanjali se njima, buknut će gnjev Jahvin na vas i nestat će vas ubrzo iz dobre  zemlje koju vam je Jahve dao." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Joshua/22">
          <span class="mdi mdi-arrow-left-drop-circle"></span><span class="pl-2">Jošua - Poglavlje 22</span>
        </a>
        </td>
        <td>
        <a href="/hr/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Joshua/24">
          <span class="pr-2">Jošua - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:11 <i>Voleći Boga</i>: <a href="/hr/The_Urantia_Book/110#p3_8">KU 110:3.8</a>.  <i>Ljubi Gospodina najviše</i>: <a href="/hr/The_Urantia_Book/131#p2_13">KU 131:2.13</a>.  <i>Ljubi Boga svim srcem svojim</i>: <a href="/hr/The_Urantia_Book/163#p4_8">KU 163:4.8</a>.  <i>Ljubi Boga svim umom i srcem</i>: <a href="/hr/The_Urantia_Book/131#p10_2">KU 131:10.2</a>.  <i>Najveća zapovijed</i>: <a href="/hr/The_Urantia_Book/174#p4_2">KU 174:4.2</a>.  <i>Ljubi Boga potpuno</i>: <a href="/hr/The_Urantia_Book/131#p2_2">KU 131:2.2</a>. </li>
</ol>
</div>
