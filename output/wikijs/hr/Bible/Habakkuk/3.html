<!--
title: "Habakuk - Poglavlje 3"
description: 
published: true
date: 2025-11-18T12:59:53Z
tags: bible, bible—habakkuk
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">Habakuk - Poglavlje 2</span>
        </a>
        </td>
        <td>
        <a href="/hr/Bible/Habakkuk/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Molitva. Od proroka Habakuka. Na način tužbalice. </p>
<p id="v2"><sup><small>2</small></sup>  Jahve, čuo sam za slavu tvoju, Jahve, tvoje mi djelo ulijeva jezu! Ponovi ga u naše vrijeme! Otkrij ga u naše vrijeme! U gnjevu se svojem smilovanja sjeti! </p>
<p id="v3"><sup><small>3</small></sup>  Bog stiže iz Temana, a Svetac s planine Parana! Veličanstvo njegovo zastire nebesa, zemlja mu je puna slave. </p>
<p id="v4"><sup><small>4</small></sup>  Sjaj mu je k'o svjetlost, zrake sijevaju iz njegovih ruku, ondje mu se krije sila. </p>
<p id="v5"><sup><small>5</small></sup>  Kuga pred njim ide, groznica ga sustopice prati. </p>
<p id="v6"><sup><small>6</small></sup>  On stane, i zemlja se trese, on pogleda, i dršću narodi. Tad se raspadoše vječne planine, bregovi stari propadoše, njegove su staze od vječnosti. </p>
<p id="v7"><sup><small>7</small></sup>  Prestrašene vidjeh kušanske šatore, čadore što dršću u zemlji midjanskoj. </p>
<p id="v8"><sup><small>8</small></sup>  Jahve, planu li tvoj gnjev na rijeke ili jarost tvoja na more te jezdiš na svojim konjima, na pobjedničkim bojnim kolima? </p>
<p id="v9"><sup><small>9</small></sup>  Otkrivaš svoj luk i otrovnim ga strijelama sitiš. Bujicama rasijecaš tlo, </p>
<p id="v10"><sup><small>10</small></sup>  planine dršću kad te vide, navaljuje oblaka prolom, bezdan diže svoj glas. </p>
<p id="v11"><sup><small>11</small></sup>  Sunce uvis diže ruke, mjesec u obitavalištu svojem popostaje, pred blijeskom tvojih strijela, pred blistavim sjajem koplja tvoga. </p>
<p id="v12"><sup><small>12</small></sup>  Jarosno po zemlji koračaš, srdito gaziš narode. </p>
<p id="v13"><sup><small>13</small></sup>  Iziđe da spasiš narod svoj, da spasiš svog pomazanika; sori vrh kuće bezbožnikove, ogoli joj temelje do stijene. </p>
<p id="v14"><sup><small>14</small></sup>  Kopljima si izbo vođu ratnika njegovih, koji navališe da nas s radošću satru, kao da će potajice proždrijet' ubogoga. </p>
<p id="v15"><sup><small>15</small></sup>  Gaziš po moru s konjima svojim, po pučini silnih voda! </p>
<p id="v16"><sup><small>16</small></sup>  Čuo sam! Sva se moja utroba trese, podrhtavaju mi usne na taj zvuk, trulež prodire u kosti moje, noge klecaju poda mnom. Počinut ću kada dan tjeskobni svane narodu što nas sad napada. </p>
<p id="v17"><sup><small>17</small></sup>  Jer smokvino drvo neće više cvasti niti će na lozi biti ploda, maslina će uskratiti rod, polja neće donijeti hrane, ovaca će nestati iz tora, u oborima neće biti ni goveda. </p>
<p id="v18"><sup><small>18</small></sup>  Ali ja ću se radovati u Jahvi i kliktat ću u Bogu, svojem Spasitelju. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Jahve, moj Gospod, moja je snaga, on mi daje noge poput košutinih i vodi me na visine. Zborovođi. Na žičanim glazbalima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">Habakuk - Poglavlje 2</span>
        </a>
        </td>
        <td>
        <a href="/hr/Bible/Habakkuk/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:18 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>.  <i>Radost spasenja</i>: <a href="/hr/The_Urantia_Book/190#p5_4">KU 190:5.4</a>. </li>
</ol>
</div>
