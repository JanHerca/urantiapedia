<!--
title: "Habakuk - Poglavlje 2"
description: 
published: true
date: 2025-11-18T12:59:53Z
tags: bible, bible—habakkuk
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Habakkuk/1">
          <span class="mdi mdi-arrow-left-drop-circle"></span><span class="pl-2">Habakuk - Poglavlje 1</span>
        </a>
        </td>
        <td>
        <a href="/hr/Bible/Habakkuk/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Habakkuk/3">
          <span class="pr-2">Habakuk - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Stat ću na stražu svoju, postavit se na bedem, paziti što će mi reći, kako odgovorit na moje tužbe. </p>
<p id="v2"><sup><small>2</small></sup>  Tada Jahve odgovori i reče: "Zapiši viđenje, ureži ga na pločice, da ga čitač lako čita." </p>
<p id="v3"><sup><small>3</small></sup>  Jer ovo je viđenje samo za svoje vrijeme: ispunjenju teži, ne vara; ako stiže polako, čekaj, jer odista će doći i neće zakasniti! </p>
<p id="v4"><sup><small>4</small></sup>  Gle: propada onaj čija duša nije pravedna, a pravednik živi od svoje vjere. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Bogatstvo je odista podmuklo! Ohol je i ne može počinuti tko ždrijelo razvaljuje k'o Podzemlje, tko je kao smrt nezasitan, tko sabire za se sve narode, tko kupi za se sva plemena! </p>
<p id="v6"><sup><small>6</small></sup>  Zar mu se neće svi podrugivati, rugalicu i zagonetku spjevat' protiv njega? Reći će: Jao onom tko množi što nije njegovo (a dokle će?) i opterećuje se zalogama! </p>
<p id="v7"><sup><small>7</small></sup>  Neće li naglo ustat' vjerovnici tvoji, neće li se probuditi ljuti tvoji tlačitelji? Tada ćeš im plijen biti! </p>
<p id="v8"><sup><small>8</small></sup>  Jer si opljačkao mnoge narode, sav ostatak naroda opljačkat će tebe, jer si prolio krv ljudsku, poharao zemlju, grad i sve mu žitelje. </p>
<p id="v9"><sup><small>9</small></sup>  Jao onom tko otimačinu zgrće nepravednu kući svojoj, da visoko svije gnijezdo svoje i otkloni ruku zla! </p>
<p id="v10"><sup><small>10</small></sup>  Nanese sramotu kući svojoj: zatirući mnoga plemena, griješiš protiv sebe. </p>
<p id="v11"><sup><small>11</small></sup>  Jer iz samih zidova kamen kriči, a krovna mu greda odgovara. </p>
<p id="v12"><sup><small>12</small></sup>  Jao onom tko grad diže krvlju i tvrđavu zasnuje na nepravdi! </p>
<p id="v13"><sup><small>13</small></sup>  Nije li to, gle, od Jahve nad Vojskama da se narodi za oganj trude, puci nizašto muče? <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Jer će se zemlja napuniti znanja o slavi Jahvinoj kao što vode prekrivaju more. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Jao onom tko bližnjeg navodi na piće, ulijeva otrov dok on pije da bi promatrao njegovu nagost! </p>
<p id="v16"><sup><small>16</small></sup>  Ti si pijan od sramote, ne od slave! Pij samo i pokazuj kapicu. Dolazi ti pehar iz desnice Jahvine i sramota na slavu tvoju! </p>
<p id="v17"><sup><small>17</small></sup>  Nasilje nad Libanonom tebe će prestraviti, pokolj zvijeri, jer si ljudsku krv prolio, poharao zemlju, grad i njegove žitelje. </p>
<p id="v18"><sup><small>18</small></sup>  Čemu koristi tesan lik da ga umjetnik teše? Čemu lijevan lik, lažno proroštvo, da se tvorac njegov u nj pouzdaje oblikujuć' nijeme kipove? </p>
<p id="v19"><sup><small>19</small></sup>  Jao onom tko komadu drva kaže: "Probudi se!" Kamenu nijemom: "Preni se!" On da prorokuje? Optočen može biti i zlatom i srebrom, ali nikakva daha životnog nema u njemu. </p>
<p id="v20"><sup><small>20</small></sup>  Ali je Jahve u svojem svetom Hramu: nek' zemlja sva zašuti pred njime! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Habakkuk/1">
          <span class="mdi mdi-arrow-left-drop-circle"></span><span class="pl-2">Habakuk - Poglavlje 1</span>
        </a>
        </td>
        <td>
        <a href="/hr/Bible/Habakkuk/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Habakkuk/3">
          <span class="pr-2">Habakuk - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:4 <i>Pravednik će živjeti od vjere</i>: <a href="/hr/The_Urantia_Book/131#p2_8">KU 131:2.8</a>.  <i>Pravednik će živjeti od vjere</i>: <a href="/hr/The_Urantia_Book/150#p5_2">KU 150:5.2</a>.  <i>Vjera je cijena ulaska</i>: <a href="/hr/The_Urantia_Book/137#p8_17">KU 137:8.17</a>. </li>
  <li id="fn2"><a href="#cite2">↑</a> 2:13 <i>Više nije Gospodar nad vojskama</i>: <a href="/hr/The_Urantia_Book/194#p3_11">KU 194:3.11</a>. </li>
  <li id="fn3"><a href="#cite3">↑</a> 2:14 <i>Zemlja puna znanja o Bogu</i>: <a href="/hr/The_Urantia_Book/131#p2_2">KU 131:2.2</a>. </li>
</ol>
</div>
