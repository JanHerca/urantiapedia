<!--
title: "Habakuk - Poglavlje 1"
description: 
published: true
date: 2025-11-18T12:59:53Z
tags: bible, bible—habakkuk
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Habakkuk/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Habakkuk/2">
          <span class="pr-2">Habakuk - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Proroštvo koje vidje prorok Habakuk. </p>
<p id="v2"><sup><small>2</small></sup>  Dokle ću, Jahve, zapomagati, a da ti ne čuješ? Vikati k tebi "Nasilje!" a da ti ne spasiš? </p>
<p id="v3"><sup><small>3</small></sup>  Zašto mi nepravdu iznosiš pred oči, zašto gledaš ugnjetavanje? Pljačka je i nasilje preda mnom. Raspra je, razmirica bjesni! </p>
<p id="v4"><sup><small>4</small></sup>  Zakon je izgubio snagu, a pravda se ni načas ne pomalja. Da, zlikovac progoni pravednika, pravo je stoga izopačeno. </p>
<p id="v5"><sup><small>5</small></sup>  Obazrite se na narode, pogledajte, čudite se, zapanjite! Jer u vaše dane činim djelo u koje ne biste vjerovali da vam ga tko ispriča. </p>
<p id="v6"><sup><small>6</small></sup>  Da! Evo dižem Kaldejce, narod divlji i naprasit što nadire širom zemlje da obitavališta otme tuđa. </p>
<p id="v7"><sup><small>7</small></sup>  On je strašan i jezovit, od njega samog izlazi njegovo pravo i njegov ponos. </p>
<p id="v8"><sup><small>8</small></sup>  Konji su mu brži od leoparda, hitriji od vukova uvečer; jahači mu poskakuju, stižu izdaleka, ustremljeni k'o orlovi da plijen proždru. </p>
<p id="v9"><sup><small>9</small></sup>  Svi će doći rad' grabeža, lica im žegu k'o istočni vjetar, grabe roblje kao pijesak! </p>
<p id="v10"><sup><small>10</small></sup>  Taj se narod kraljevima ruga, podsmjehuje knezovima, poigrava se svim utvrdama, nasipa zemlju i zauzima ih. </p>
<p id="v11"><sup><small>11</small></sup>  Tad se k'o vjetar okrenu i ode, zlikovac komu je snaga bog postala. </p>
<p id="v12"><sup><small>12</small></sup>  Nisi li od davnih vremena, Jahve, Bože moj, Sveče moj? Ti koji ne umireš! Ti si, Jahve podigao ovaj narod radi pravde, postavio ga, Stijeno, da kažnjava. </p>
<p id="v13"><sup><small>13</small></sup>  Prečiste su tvoje oči da bi zloću gledale. Ti ne možeš motriti tlačenja. Zašto gledaš vjerolomce, šutiš kad zlikovac ništi pravednijeg od sebe? </p>
<p id="v14"><sup><small>14</small></sup>  Postupaš s ljudima k'o s morskim ribama, k'o s gmazovima što nemaju gospodara! </p>
<p id="v15"><sup><small>15</small></sup>  On ih sve lovi na udicu, izvlači ih mrežom, pređom ih skuplja i tako se raduje i likuje. </p>
<p id="v16"><sup><small>16</small></sup>  Stog žrtvuje mreži svojoj, pali tamjan svojoj pređi jer mu pribavljaju zalogaj slastan, hranu pretilu. </p>
<p id="v17"><sup><small>17</small></sup>  Valja li, dakle, da neprestano poteže mač i kolje narod nemilice? </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Habakkuk/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Habakkuk/2">
          <span class="pr-2">Habakuk - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
