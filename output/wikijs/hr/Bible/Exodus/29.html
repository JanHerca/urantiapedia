<!--
title: "Izlazak - Poglavlje 29"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/28">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 28</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/30">
          <span class="pr-2">Izlazak - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ovo je obred koji ćeš obaviti na njima da ih posvetiš za  moje svećenike: Uzmi jednog junca i dva ovna bez mane; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  onda  beskvasnoga kruha, beskvasnih kolača zamiješenih u ulju i beskvasnih  prevrta uljem namazanih. Napravi ih od bijeloga pšeničnog brašna. </p>
<p id="v3"><sup><small>3</small></sup>  Naslaži ih u košaricu i u košarici prinesi ih s juncem i oba  ovna." </p>
<p id="v4"><sup><small>4</small></sup>  "Dovedi Arona i njegove sinove k ulazu u Šator sastanka  i operi ih u vodi. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Zatim uzmi odijelo i obuci Arona u košulju;  stavi na nj ogrtač oplećka, oplećak i naprsnik i opaši ga tkanicom  oplećka. </p>
<p id="v6"><sup><small>6</small></sup>  Ustakni mu mitru na glavu; na mitru stavi sveti vijenac. </p>
<p id="v7"><sup><small>7</small></sup>  Uzmi zatim ulja za pomazanje; izlij na njegovu glavu i pomaži  ga. </p>
<p id="v8"><sup><small>8</small></sup>  Onda dovedi njegove sinove; obuci ih u košulje; </p>
<p id="v9"><sup><small>9</small></sup>  opaši  ih u pasove i obvij im turbane. Svećeništvo neka im pripada vječnom  uredbom. Tako posveti Arona i njegove sinove!" </p>
<p id="v10"><sup><small>10</small></sup>  "Dovedi zatim junca pred Šator sastanka, pa neka Aron  i njegovi sinovi stave ruke juncu na glavu. </p>
<p id="v11"><sup><small>11</small></sup>  Onda pred Jahvom, na ulazu u Šator sastanka, junca zakolji. </p>
<p id="v12"><sup><small>12</small></sup>  Uzmi junčeve krvi  i svojim je prstom stavi na rogove žrtvenika. Ostatak krvi izlij  podno žrtvenika. </p>
<p id="v13"><sup><small>13</small></sup>  Uzmi sav loj oko droba, privjesak na jetri  i oba bubrega s lojem oko njih, pa spali na žrtveniku. </p>
<p id="v14"><sup><small>14</small></sup>  Meso  od junca, njegovu kožu i njegovu nečist spali na vatri izvan  taborišta. To je žrtva okajnica. </p>
<p id="v15"><sup><small>15</small></sup>  Poslije toga uzmi jednoga ovna, pa neka Aron i njegovi  sinovi stave na njegovu glavu svoje ruke. </p>
<p id="v16"><sup><small>16</small></sup>  Onda ovna zakolji, uhvati mu krvi i zapljusni njome žrtvenik sa svih strana. </p>
<p id="v17"><sup><small>17</small></sup>  Isijeci  zatim ovna u komade, operi mu drobinu i noge i položi ih na njegove  ostale dijelove i glavu. </p>
<p id="v18"><sup><small>18</small></sup>  I onda cijeloga ovna spali na žrtveniku.  Žrtva je to paljenica u čast Jahvi, miris ugodan, žrtva ognjena. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Uzmi onda drugoga ovna, pa neka Aron i njegovi sinovi  stave svoje ruke ovnu na glavu. </p>
<p id="v20"><sup><small>20</small></sup>  Sad ovna zakolji; uzmi mu  krvi i njome namaži resicu desnoga Aronova uha, resicu desnog  uha njegovim sinovima, palac na njihovoj desnoj ruci pa palac  na njihovoj desnoj nozi. Ostatkom krvi zapljusni žrtvenik naokolo. </p>
<p id="v21"><sup><small>21</small></sup>  Uzmi onda krvi što je ostala na žrtveniku i ulja za pomazanje  i poškropi Arona i njegovo odijelo, njegove sinove i njihova  odijela. Tako će biti posvećen on i njegovo odijelo, njegovi  sinovi i odijela njegovih sinova." </p>
<p id="v22"><sup><small>22</small></sup>  "Poslije toga uzmi s ovna loj, pretili rep, loj oko droba, privjesak s jetre, oba bubrega i loj oko njih; desno pleće -  jer je to ovan prinesen za svećeničko posvećenje - </p>
<p id="v23"><sup><small>23</small></sup>  zatim  jedan okrugli kruh, jedan kolač na ulju i jednu prevrtu iz košarice  beskvasnoga kruha što je pred Jahvom. </p>
<p id="v24"><sup><small>24</small></sup>  Sve to stavi na ruke  Arona i njegovih sinova i prinesi žrtvu prikaznicu pred Jahvom. </p>
<p id="v25"><sup><small>25</small></sup>  Uzmi ih onda s njihovih ruku i spali na žrtveniku, povrh  žrtve paljenice, da bude Jahvi na ugodan miris. To je paljena  žrtva u čast Jahvi. </p>
<p id="v26"><sup><small>26</small></sup>  Zatim uzmi grudi ovna prinesena za Aronovo posvećenje  i prinesi ih kao žrtvu prikaznicu pred Jahvom. Neka to bude tvoj  dio. </p>
<p id="v27"><sup><small>27</small></sup>  Posveti grudi što su bile prinesene kao žrtva prikaznica  i pleće što je bilo prineseno kao žrtva podizanica od ovna prinesena  za posvećenje Arona i njegovih sinova. </p>
<p id="v28"><sup><small>28</small></sup>  Neka to bude pristojba  Aronu i njegovim potomcima od Izraelaca za sva vremena. TÓa to  je ujam koji će Izraelci davati od svojih pričesnica - ujam koji  Jahvi pripada. </p>
<p id="v29"><sup><small>29</small></sup>  Aronova posvećena odijela neka pripadnu njegovim sinovima  poslije njega da u njima budu pomazani i posvećeni. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Sin koji  postane svećenikom mjesto njega, kad uđe u Šator sastanka da  vrši službu u Svetištu, neka ih nosi sedam dana." </p>
<p id="v31"><sup><small>31</small></sup>  "Uzmi onda ovna za posvećenje i skuhaj njegovo meso na  posvećenome mjestu. </p>
<p id="v32"><sup><small>32</small></sup>  Aron i njegovi sinovi neka blaguju meso  od toga ovna i kruh iz košarice na ulazu u Šator sastanka. </p>
<p id="v33"><sup><small>33</small></sup>  Neka  jedu od onoga što je poslužilo za njihovo očišćenje, da im se  ruke ispune vlašću i da budu posvećeni. Nijedan svjetovnjak neka  ne jede od toga jer je posvećeno. </p>
<p id="v34"><sup><small>34</small></sup>  Ako bi ostalo što mesa  od svećeničkog posvećenja ili što od onoga kruha do ujutro, spali  na vatri. Ne smije se pojesti jer je posvećeno." </p>
<p id="v35"><sup><small>35</small></sup>  "Točno tako učini Aronu i njegovim sinovima kako sam  ti naredio. Posvećuj ih sedam dana. </p>
<p id="v36"><sup><small>36</small></sup>  Svakoga dana prinesi  jednoga junca kao žrtvu okajnicu - za pomirenje. I prinesi žrtvu  okajnicu za pomirenje oltara, zatim ga pomaži da bude posvećen. </p>
<p id="v37"><sup><small>37</small></sup>  Sedam dana prinosi žrtvu pomirnicu za žrtvenik i posvećuj  ga. Tako će žrtvenik postati presvet, i sve što se žrtvenika  dotakne bit će posvećeno." </p>
<p id="v38"><sup><small>38</small></sup>  "A ovo treba da prinosiš na žrtveniku: dva janjca godinu  dana stara, svaki dan bez prijekida. </p>
<p id="v39"><sup><small>39</small></sup>  Jedno janje žrtvuj ujutro, a drugo uvečer. </p>
<p id="v40"><sup><small>40</small></sup>  Prinesi s prvim janjetom jednu desetinu  efe bijeloga brašna zamiješena u četvrtini hina istupanog ulja  i žrtvu ljevanicu od četvrtine hina vina. </p>
<p id="v41"><sup><small>41</small></sup>  Drugo janje prinesi  u suton. S njim prinesi žrtvu prinosnicu s njezinom žrtvom ljevanicom  kao i izjutra - na ugodan miris, žrtvu u čast Jahvi paljenu. <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  Neka to bude trajna žrtva paljenica od koljena do koljena  - na ulazu u Šator sastanka, pred Jahvom. Tu ću se ja s tobom  sastajati da ti govorim. </p>
<p id="v43"><sup><small>43</small></sup>  I s Izraelcima ću se tu sastajati, i moja će ih slava posvećivati. </p>
<p id="v44"><sup><small>44</small></sup>  Ja ću posvetiti Šator sastanka  i žrtvenik; posvetit ću Arona i njegove sinove da mi služe kao  svećenici. </p>
<p id="v45"><sup><small>45</small></sup>  Ja ću prebivati među Izraelcima i biti njihov  Bog. </p>
<p id="v46"><sup><small>46</small></sup>  Upoznat će oni tada da sam to ja, Jahve, Bog njihov  koji ih je izbavio iz zemlje egipatske da prebivam među njima  - ja, Jahve, Bog njihov." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/28">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 28</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/30">
          <span class="pr-2">Izlazak - Poglavlje 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 29:1 <i>Žrtvovao najbolje od svega</i>: <a href="/hr/The_Urantia_Book/89#p4_8">KU 89:4.8</a>. </li>
  <li id="fn2"><a href="#cite2">↑</a> 29:4 <i>Pročišćenje svećeničkih haljina</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Šamani (svećenici)</i>: <a href="/hr/The_Urantia_Book/90#p1_1">KU 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Slatki miris u nosnicama Boga</i>: <a href="/hr/The_Urantia_Book/89#p4_3">KU 89:4.3</a>. </li>
  <li id="fn5"><a href="#cite5">↑</a> 29:29 <i>Nasljedno svećeništvo</i>: <a href="/hr/The_Urantia_Book/90#p5_4">KU 90:5.4</a>. </li>
  <li id="fn6"><a href="#cite6">↑</a> 29:41-44 <i>Posvetite šator i područje</i>: <a href="/hr/The_Urantia_Book/90#p5_3">KU 90:5.3</a>.  <i>Pročišćenje šatora</i>: <a href="/hr/The_Urantia_Book/90#p5_3">KU 90:5.3</a>. </li>
</ol>
</div>
