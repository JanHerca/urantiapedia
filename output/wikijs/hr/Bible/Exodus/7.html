<!--
title: "Izlazak - Poglavlje 7"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/6">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 6</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/8">
          <span class="pr-2">Izlazak - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mojsiju je Jahve odgovorio: "Vidi! Faraonu ću te nametnuti  kao božanstvo; tvoj brat Aron bit će tvoj prorok. </p>
<p id="v2"><sup><small>2</small></sup>  Ti kazuj  sve što ti naređujem, a tvoj brat Aron neka faraonu ponovi da  pusti Izraelce te odu iz njegove zemlje. </p>
<p id="v3"><sup><small>3</small></sup>  Ja ću učiniti da  otvrdne srce faraonu i umnožit ću znakove i čudesa u zemlji egipatskoj. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Kako vas faraon neće poslušati, ja ću staviti svoju ruku na  Egipat: strašno kažnjavajući, izbavit ću svoje čete, narod svoj, Izraelce, iz egipatske zemlje. </p>
<p id="v5"><sup><small>5</small></sup>  Kad pružim svoju ruku na Egipat  i izvedem Izraelce iz njihove sredine, tada će Egipćani spoznati  da sam ja Jahve." </p>
<p id="v6"><sup><small>6</small></sup>  Mojsije i Aron poslušaše: kako im je Jahve naredio, upravo  tako učiniše. </p>
<p id="v7"><sup><small>7</small></sup>  Mojsiju je bilo osamdeset, a Aronu osamdeset  i tri godine kad su faraonu postavili svoje zahtjeve. </p>
<p id="v8"><sup><small>8</small></sup>  Još doda Jahve Mojsiju i Aronu: </p>
<p id="v9"><sup><small>9</small></sup>  "Kad faraon zatraži  od vas da izvedete kakvo znamenje, ti reci Aronu da uzme svoj  štap i baci ga pred faraona, a štap će se pretvoriti u zmiju." <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Dođu Mojsije i Aron pred faraona i učine kako im je Jahve  naredio. Aron baci pred faraona i njegove službenike svoj štap, koji se pretvori u zmiju. </p>
<p id="v11"><sup><small>11</small></sup>  Zovne faraon mudrace i vračare.  I zaista, egipatski vračari svojim vračanjem učine isto: </p>
<p id="v12"><sup><small>12</small></sup>  svaki  baci svoj štap, koji se pretvori u zmiju. Ali Aronov štap proguta  njihove štapove. </p>
<p id="v13"><sup><small>13</small></sup>  Faraon bijaše tvrdokorna srca: ne htjede  poslušati Mojsija i Arona, kako je Jahve i kazao. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Tada Jahve reče Mojsiju: "Faraonovo je srce okorjelo;  odbija da pusti narod. </p>
<p id="v15"><sup><small>15</small></sup>  Ujutro pođi k faraonu. Kad izađe k  vodi, stani preda nj na obali Rijeke. Uzmi u ruku štap što se  bio u zmiju pretvorio. </p>
<p id="v16"><sup><small>16</small></sup>  Reci mu: 'Jahve, Bog Hebreja, poslao  me k tebi s porukom da pustiš moj narod da mi iskaže štovanje  u pustinji. Ali sve dosad ti nisi poslušao. </p>
<p id="v17"><sup><small>17</small></sup>  Ovako Jahve poručuje:  Ovim ćeš spoznati da sam ja Jahve. Gledaj! Štapom koji imam u  ruci mlatnut ću po vodi u Rijeci i pretvorit će se u krv. </p>
<p id="v18"><sup><small>18</small></sup>  Ribe  će u Rijeci pocrkati; Rijeka će se usmrdjeti, i grstit će se  Egipćanima piti vodu iz Rijeke.'" </p>
<p id="v19"><sup><small>19</small></sup>  Još Jahve reče Mojsiju: "Reci Aronu da uzme svoj štap  i pruži svoju ruku povrh egipatskih voda: njihovih rijeka, njihovih  prokopa, njihovih jezeraca, svih njihovih vodenih stjecišta,  da se pretvore u krv; po svoj zemlji egipatskoj neka je krv,  čak i u drvenim i kamenim posudama." </p>
<p id="v20"><sup><small>20</small></sup>  Mojsije i Aron učiniše  kako im je Jahve naredio. Podiže Aron svoj štap i naočigled faraona  i njegovih službenika mlatnu po vodi u Rijeci. Sva se voda u  Rijeci prometnu u krv. </p>
<p id="v21"><sup><small>21</small></sup>  Ribe u Rijeci pocrkaše; Rijeka se  usmrdje, tako da Egipćani nisu mogli piti vodu iz Rijeke; krv  bijaše po svoj zemlji egipatskoj. </p>
<p id="v22"><sup><small>22</small></sup>  Ali egipatski vračari svojim  vračanjem učiniše isto. Tako faraon ostade tvrdokorna srca: nije  htio poslušati Mojsija i Arona, kako je Jahve i kazao. </p>
<p id="v23"><sup><small>23</small></sup>  Faraon  se okrenu i ode u svoj dvor, ne uzimajući ni to k srcu. </p>
<p id="v24"><sup><small>24</small></sup>  Svi  su Egipćani počeli kopati oko Rijeke tražeći pitke vode jer nisu  mogli piti vode iz Rijeke. </p>
<p id="v25"><sup><small>25</small></sup>  Kad je prošlo sedam dana kako je Jahve udario po Rijeci, </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/6">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 6</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/8">
          <span class="pr-2">Izlazak - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:3 <i>Otvrdni srce faraona</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn2"><a href="#cite2">↑</a> 7:9-12 <i>Štovanje zmije</i>: <a href="/hr/The_Urantia_Book/88#p1_5">KU 88:1.5</a>.  <i>Obožavanje zmije</i>: <a href="/hr/The_Urantia_Book/85#p3_3">KU 85:3.3</a>. </li>
  <li id="fn3"><a href="#cite3">↑</a> 7:13 <i>Otvrdnuto faraonovo srce</i>: <a href="/hr/The_Urantia_Book/96#p5_7">KU 96:5.7</a>. </li>
</ol>
</div>
