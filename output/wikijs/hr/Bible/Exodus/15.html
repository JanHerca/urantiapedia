<!--
title: "Izlazak - Poglavlje 15"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/14">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 14</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/16">
          <span class="pr-2">Izlazak - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Mojsije s Izraelcima zapjeva ovu pjesmu Jahvi u slavu: "U čast Jahvi zapjevat ću, jer se slavom proslavio! Konja s konjanikom u more je survao. </p>
<p id="v2"><sup><small>2</small></sup>  Moja je snaga, moja pjesma - Jahve jer je mojim postao izbaviteljem. On je Bog moj, njega ja ću slaviti, on je Bog oca moga, njega ću veličati. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jahve je ratnik hrabar, Jahve je ime njegovo. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Kola faraonova i vojsku mu u more baci; cvijet njegovih štitonoša More crveno proguta. </p>
<p id="v5"><sup><small>5</small></sup>  Valovi ih prekriše; poput kamena u morske potonuše dubine. </p>
<p id="v6"><sup><small>6</small></sup>  Desnica tvoja, Jahve, snagom se prodiči; desnica tvoja, Jahve, raskomada dušmana. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Veličanstvom svojim obaraš ti protivnike; puštaš svoj gnjev i on ih k'o slamu proždire. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Od daha iz tvojih nosnica vode narastoše, valovi se u bedem uzdigoše, u srcu mora dubine se stvrdnuše. </p>
<p id="v9"><sup><small>9</small></sup>  Mislio je neprijatelj: 'Gonit ću ih, stići, plijen ću podijelit', duša će moja sita ga biti; trgnut ću mač, uništit' ih rukom svojom.' </p>
<p id="v10"><sup><small>10</small></sup>  A ti dahom svojim dahnu, more se nad njima sklopi; k'o olovo potonuše silnoj vodi u bezdane. </p>
<p id="v11"><sup><small>11</small></sup>  Tko je kao ti, Jahve među bogovima, tko kao ti sija u svetosti, u djelima strašan, divan u čudima? <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Desnicu si pružio i zemlja ih proguta! </p>
<p id="v13"><sup><small>13</small></sup>  Milošću svojom vodio si ovaj narod, tobom otkupljen, k svetom tvom Stanu snagom si ga svojom upravio. </p>
<p id="v14"><sup><small>14</small></sup>  Kada to čuše, prodrhtaše narodi; Filistejce muke spopadoše. </p>
<p id="v15"><sup><small>15</small></sup>  Užas je srvao edomske glavare, trepet je obuzeo moapske knezove i tresu se svi koji žive u Kanaanu. </p>
<p id="v16"><sup><small>16</small></sup>  Strah i prepast na njih se obaraju; snaga tvoje ruke skamenila ih je dok narod tvoj, Jahve, ne prođe, dok ne prođe narod tvoj koji si otkupio. </p>
<p id="v17"><sup><small>17</small></sup>  Dovest ćeš ih i posaditi na gori svoje baštine, na mjestu koje ti, Jahve, svojim učini Boravištem, Svetištem, o Jahve, tvojom rukom sazidanim. </p>
<p id="v18"><sup><small>18</small></sup>  Vazda i dovijeka Jahve će kraljevati." </p>
<p id="v19"><sup><small>19</small></sup>  Kad su faraonovi konji, njegova kola i konjanici sašli  u more, Jahve je na njih povratio morske vode pošto su Izraelci  prošli posred mora po suhu. </p>
<p id="v20"><sup><small>20</small></sup>  Tada Aronova sestra, proročica  Mirjam, uze bubanj u ruku, a sve žene pridruže joj se s bubnjem  u ruci i plešući. </p>
<p id="v21"><sup><small>21</small></sup>  Mirjam je začinjala pjesmu: "Zapjevajte Jahvi jer se slavom proslavio! Konja s konjanikom u more je survao." </p>
<p id="v22"><sup><small>22</small></sup>  Pokrene Mojsije Izraelce od Crvenog mora i pođu na put  kroz pustinju Šur. Tri su dana putovali pustinjom, a vode nisu  našli. </p>
<p id="v23"><sup><small>23</small></sup>  Dođu k Mari, ali nisu mogli piti vode kod Mare jer  je bila gorka. Stoga se i zove Mara. </p>
<p id="v24"><sup><small>24</small></sup>  Narod je mrmljao na  Mojsija i govorio: "Što ćemo piti?" </p>
<p id="v25"><sup><small>25</small></sup>  A on zazva Jahvu. Jahve  mu pokaže neko drvo. Baci on to drvo u vodu i voda postane slatka. Tu im Jahve postavi zakon i pravo i tu ih stavi u kušnju. </p>
<p id="v26"><sup><small>26</small></sup>  Zatim reče: "Budeš li zdušno slušao glas Jahve, Boga svoga, vršeći što je pravo u njegovim očima; budeš li pružao svoje  uho njegovim zapovijedima i držao njegove zakone, nikakvih bolesti  koje sam pustio na Egipćane na vas neću puštati. Jer ja sam Jahve  koji dajem zdravlje." </p>
<p id="v27"><sup><small>27</small></sup>  Zatim stignu u Elim, gdje je bilo dvanaest izvora i sedamdeset  palma. Tu se, uz vodu, utabore. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/14">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 14</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/16">
          <span class="pr-2">Izlazak - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:2 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn2"><a href="#cite2">↑</a> 15:3 <i>Dio 2: Ratnik</i>: <a href="/hr/The_Urantia_Book/96#p5_7">KU 96:5.7</a>. </li>
  <li id="fn3"><a href="#cite3">↑</a> 15:6 <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Dio 5: Uništava neprijatelje</i>: <a href="/hr/The_Urantia_Book/96#p5_7">KU 96:5.7</a>.  <i>Dio 4: Slavan u moći</i>: <a href="/hr/The_Urantia_Book/96#p5_7">KU 96:5.7</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn4"><a href="#cite4">↑</a> 15:7 <i>„Božanski gnjev“</i>: <a href="/hr/The_Urantia_Book/20#p6_7">KU 20:6.7</a>. </li>
  <li id="fn5"><a href="#cite5">↑</a> 15:11 <i>Tko je kao Bog naš među svima</i>: <a href="/hr/The_Urantia_Book/96#p5_5">KU 96:5.5</a>.  <i>Dio 2: Tko se može usporediti</i>: <a href="/hr/The_Urantia_Book/97#p1_7">KU 97:1.7</a>. </li>
</ol>
</div>
