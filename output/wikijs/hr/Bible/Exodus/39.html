<!--
title: "Izlazak - Poglavlje 39"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/38">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 38</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/40">
          <span class="pr-2">Izlazak - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Od ljubičastog, crvenog i tamnocrvenog prediva naprave lijepo  izrađeno ruho za službu u Svetištu; naprave svetu odjeću Aronu, kako je Jahve naredio Mojsiju. </p>
<p id="v2"><sup><small>2</small></sup>  Oplećak naprave od zlata, ljubičastog, crvenog i tamnocrvenog  prediva i prepredenog lana. </p>
<p id="v3"><sup><small>3</small></sup>  Skuju zlatne pločice, a onda ih  na niti izrežu da ih vještački uvezu u ljubičasto, crveno i tamnocrveno  predivo i prepredeni lan. </p>
<p id="v4"><sup><small>4</small></sup>  Za oplećak naprave poramenice koje  su bile s njim sastavljene na svoja dva kraja; </p>
<p id="v5"><sup><small>5</small></sup>  tkanica što  je na njemu stajala bila je napravljena od zlata, ljubičastog, crvenog i tamnocrvenog prediva i prepredenog lana kao i on,  i u jednome komadu s njim, kako je Jahve naredio Mojsiju. </p>
<p id="v6"><sup><small>6</small></sup>  Kamenje  oniksa optoče obrubom od zlata. Na njima su, kao što se režu  pečati, bila urezana imena Izraelovih sinova. </p>
<p id="v7"><sup><small>7</small></sup>  Njih stave na  poramenice oplećka da budu spomen-kamenje sinovima Izraelovim, kako je Jahve naredio Mojsiju. </p>
<p id="v8"><sup><small>8</small></sup>  I naprsnik izrade radovima vještaka kao i oplećak: od  zlata, ljubičastog, crvenog i tamnocrvenog prediva i prepredenog  lana. </p>
<p id="v9"><sup><small>9</small></sup>  Naprsnik načiniše četverouglast, dvostruk; bio je pedalj  dug, pedalj širok, a predvostručen. </p>
<p id="v10"><sup><small>10</small></sup>  Umetnu u nj četiri reda  dragulja. Prvi red bijaše od rubina, topaza i alema; </p>
<p id="v11"><sup><small>11</small></sup>  drugi  red od smaragda, safira i ametista; </p>
<p id="v12"><sup><small>12</small></sup>  treći red od hijacinta, ahata i leca; </p>
<p id="v13"><sup><small>13</small></sup>  a četvrti red od krizolita, oniksa i jaspisa.  Sve je bilo zlatom obrubljeno. </p>
<p id="v14"><sup><small>14</small></sup>  Na kamenima su bila imena  Izraelovih sinova. Na broj ih je bilo dvanaest, kao i njihovih  imena. Bila su urezana kao i pečati - svaki kamen s imenom jednoga  od dvanaest plemena. </p>
<p id="v15"><sup><small>15</small></sup>  Za naprsnik naprave lančiće od čistoga  zlata kao zasukane uzice. </p>
<p id="v16"><sup><small>16</small></sup>  Naprave zatim dva zlatna okvira  i dva zlatna kolutića pa pričvrste oba kolutića za dva gornja  ugla naprsnika. </p>
<p id="v17"><sup><small>17</small></sup>  Sad privežu ovdje zasukane uzice od zlata  za dva kolutića što su bila pričvšćena za uglove naprsnika. </p>
<p id="v18"><sup><small>18</small></sup>  Druga  dva kraja zasukanih uzica pričvrste za dva okvira. Tako ih povežu  za poramenice oplećka sprijeda. </p>
<p id="v19"><sup><small>19</small></sup>  Potom načine dva zlatna kolutića  pa ih pričvrste za dva kraja naprsnika uz nutarnji rub, okrenut  prema oplećku. </p>
<p id="v20"><sup><small>20</small></sup>  Još naprave dva zlatna kolutića te ih pričvrste  za donji, prednji kraj poramenice oplećka, pokraj mjesta gdje  se veže, povrh tkanice oplećka. </p>
<p id="v21"><sup><small>21</small></sup>  Svežu kolutiće naprsnika  s kolutićima oplećka modrom vrpcom, tako da naprsnik stoji nad  tkanicom oplećka i da se s oplećka ne mogne odvojiti, kako je  Jahve Mojsiju naredio. </p>
<p id="v22"><sup><small>22</small></sup>  Naprave i ogrtač za oplećak, sav satkan od ljubičastog  prediva. </p>
<p id="v23"><sup><small>23</small></sup>  U sredini je ogrtača bio prorez kao otvor na oklopu, prorez naokolo opšiven, da se ogrtač ne podere. </p>
<p id="v24"><sup><small>24</small></sup>  O donjem  rubu ogrtača načine šipke od ljubičastog, crvenog i tamnocrvenog  prediva i prepredenog lana. </p>
<p id="v25"><sup><small>25</small></sup>  A načine i zvonca od čistog zlata, pa zvonca privežu među šipke; sve naokolo donjeg ruba ogrtača  između šipaka: </p>
<p id="v26"><sup><small>26</small></sup>  zvonce pa šipak, zvonce pa šipak okolo donjeg  ruba ogrtača za vršenje službe, kako je Jahve naredio Mojsiju. </p>
<p id="v27"><sup><small>27</small></sup>  Zatim od otkanog lana načine košulje Aronu i njegovim  sinovima; </p>
<p id="v28"><sup><small>28</small></sup>  a naprave i mitru od lana i kape od lana; platnene  gaće načine od prepredenog lana. </p>
<p id="v29"><sup><small>29</small></sup>  I pasovi su bili od prepredenog  lana i od ljubičastog, crvenog i tamnocrvenog prediva, iglama  izvezeni, kako je Jahve Mojsiju naredio. </p>
<p id="v30"><sup><small>30</small></sup>  Načine i ploču, sveti vijenac, od čistoga zlata i na  njoj urežu natpis kako se urezuje na pečatnome prstenu: "Posvećen  Jahvi." </p>
<p id="v31"><sup><small>31</small></sup>  Za nju privežu modru vrpcu da je mogu svezati na  vrhu mitre, kako je Jahve naredio Mojsiju. </p>
<p id="v32"><sup><small>32</small></sup>  Tako su bili završeni svi radovi na Prebivalištu, Šatoru  sastanka. Izraelci su sve načinili onako kako je Jahve Mojsiju  naredio da načine. </p>
<p id="v33"><sup><small>33</small></sup>  Onda donesu Mojsiju Prebivalište, Šator i sav njegov  pribor: njegove kuke, njegove trenice, njegove priječnice, njegove  stupove i njegova podnožja; </p>
<p id="v34"><sup><small>34</small></sup>  pokrov od učinjenih ovnujskih  koža, pokrov od finih koža, zavjesu za zaklon; </p>
<p id="v35"><sup><small>35</small></sup>  Kovčeg svjedočanstva  s njegovim motkama i Pomirilištem; </p>
<p id="v36"><sup><small>36</small></sup>  stol i sav njegov pribor, prinesene hljebove, </p>
<p id="v37"><sup><small>37</small></sup>  svijećnjak od čistoga zlata s njegovim  svijećama - svijeće već u red stavljene - i sav njegov pribor  i ulje za svjetlo; </p>
<p id="v38"><sup><small>38</small></sup>  zlatni žrtvenik, ulje za pomazanje, miomirisni  tamjan i zavjesu za ulaz Šatora; </p>
<p id="v39"><sup><small>39</small></sup>  žrtvenik od tuča s tučanom  rešetkom; njegove motke i sav njegov pribor; umivaonik i njegov  stalak; </p>
<p id="v40"><sup><small>40</small></sup>  zavjese za dvorište; njihove stupove i njihova podnožja, zavjesu za dvorišni ulaz, njegova užeta i njihove kočiće - sav  pribor za službu u Prebivalištu, za Šator sastanka; </p>
<p id="v41"><sup><small>41</small></sup>  lijepo  izrađeno ruho za službu u Svetištu - svetu odjeću za svećenika  Arona i odijela za svećeničku službu njegovih sinova. </p>
<p id="v42"><sup><small>42</small></sup>  Upravo  kako je Jahve Mojsiju naredio, tako su Izraelci sav posao obavili. </p>
<p id="v43"><sup><small>43</small></sup>  Mojsije pregleda sve radove i utvrdi da su ih dovršili:  kako je Jahve naredio, onako su ih i napravili. I Mojsije ih  blagoslovi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/38">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 38</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/40">
          <span class="pr-2">Izlazak - Poglavlje 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
