<!--
title: "Izlazak - Poglavlje 21"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/20">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 20</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/22">
          <span class="pr-2">Izlazak - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ovo su propisi koje treba da im izložiš: </p>
<p id="v2"><sup><small>2</small></sup>  Kad za roba kupiš  jednoga Hebreja, neka služi šest godina. Sedme godine neka ode, bez otkupnine, slobodan. </p>
<p id="v3"><sup><small>3</small></sup>  Ako dođe sam, neka sam i ode; ako  li je oženjen, neka s njim ide i njegova žena. </p>
<p id="v4"><sup><small>4</small></sup>  Ako mu gospodar  nabavi ženu, pa mu ona rodi bilo sinova bilo kćeri, i žena i  njezina djeca neka pripadnu njezinu gospodaru, a on neka ide  sam. </p>
<p id="v5"><sup><small>5</small></sup>  Ali ako rob otvoreno izjavi: 'Volim svoga gospodara,  svoju ženu i svoju djecu, neću da budem slobodan', </p>
<p id="v6"><sup><small>6</small></sup>  neka ga  onda njegov gospodar dovede k Bogu. Kad ga dovede k vratima ili  dovratku, neka mu gospodar šilom probuši uho i neka mu trajno  ostane u službi. </p>
<p id="v7"><sup><small>7</small></sup>  Kad čovjek proda svoju kćer za ropkinju,  neka se ona ne oslobađa kao i muški robovi. </p>
<p id="v8"><sup><small>8</small></sup>  Ako se ne svidi  svome gospodaru, koji ju je sebi bio odredio, neka joj dopusti  da se otkupi. Nema prava prodati je strancima kad joj nije bio  vjeran. </p>
<p id="v9"><sup><small>9</small></sup>  A ako je odredi svome sinu, neka s njome postupa kao  i sa kćeri. </p>
<p id="v10"><sup><small>10</small></sup>  Ako se oženi drugom, ne smije prvoj uskraćivati  hrane, odjeće ili njezinih bračnih prava. </p>
<p id="v11"><sup><small>11</small></sup>  Ne bude li joj  činio ovo troje, neka je slobodna da ode bez otkupnine." </p>
<p id="v12"><sup><small>12</small></sup>  "Tko god udari čovjeka pa ga usmrti, neka se smrću kazni. </p>
<p id="v13"><sup><small>13</small></sup>  Ali ako to ne učini hotimično, nego Bog pripusti da padne  u njegovu šaku, odredit ću ti mjesto kamo može pobjeći. </p>
<p id="v14"><sup><small>14</small></sup>  Tko  hotimično navali na svoga bližnjega te ga podmuklo ubije, odvuci  ga i s moga žrtvenika da se pogubi. </p>
<p id="v15"><sup><small>15</small></sup>  Tko udari svoga oca ili  svoju majku, neka se kazni smrću. </p>
<p id="v16"><sup><small>16</small></sup>  Tko otme čovjeka - bilo  da ga proda, bilo da ga u svojoj vlasti zadrži - neka se kazni  smrću. </p>
<p id="v17"><sup><small>17</small></sup>  Tko prokune svoga oca ili svoju majku, neka se kazni  smrću." </p>
<p id="v18"><sup><small>18</small></sup>  "Ako se ljudi posvade, pa jedan od njih udari drugoga  kamenom ili šakom, ali ovaj ne pogine nego padne u postelju, </p>
<p id="v19"><sup><small>19</small></sup>  ali poslije ustane i mogne izlaziti, makar i sa štapom, onda  onome koji ga je udario neka je oprošteno, samo neka mu plati  njegov gubitak vremena i pribavi mu posvemašnje izlječenje. </p>
<p id="v20"><sup><small>20</small></sup>  Ako tko udari batinom svoga roba ili svoju ropkinju te  umru pod njegovom šakom, mora snositi osvetu. </p>
<p id="v21"><sup><small>21</small></sup>  Ali ako rob  preživi dan-dva, neka se osveta ne provodi, jer je rob njegovo  vlasništvo. </p>
<p id="v22"><sup><small>22</small></sup>  Ako se ljudi pobiju i udare trudnu ženu te ona pobaci, ali druge štete ne bude, onda onaj koji ju je udario neka plati  odštetu koju zatraži njezin muž. On neka plati kako suci odrede. </p>
<p id="v23"><sup><small>23</small></sup>  Bude li drugog zla, neka je kazna: život za život, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  oko  za oko, zub za zub, ruka za ruku, noga za nogu, <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  opeklina  za opeklinu, rana za ranu, modrica za modricu. </p>
<p id="v26"><sup><small>26</small></sup>  Udari li tko svoga roba ili svoju ropkinju u oko i upropasti  ga, neka ga oslobodi zbog oka. </p>
<p id="v27"><sup><small>27</small></sup>  Ako izbije zub svome robu  - ili svojoj ropkinji - neka ga oslobodi zbog zuba." </p>
<p id="v28"><sup><small>28</small></sup>  "Kad goveče ubode čovjeka ili ženu pa ih usmrti, neka  se kamenjem kamenuje. Njegovo se meso tada ne smije pojesti,  a vlasniku njegovu neka je oprošteno. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Ali ako je to goveče  i prije bolo, a njegov vlasnik, iako opominjan, nije ga čuvao, pa ono usmrti čovjeka ili ženu, neka se to goveče kamenuje;  a i njegov se vlasnik ima pogubiti. </p>
<p id="v30"><sup><small>30</small></sup>  Ako se vlasniku označi  otkupna cijena da svoj život iskupi, neka plati koliko mu se  odredi. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Ubode li goveče dječaka ili djevojčicu, neka se prema  njemu postupi isto prema ovome pravilu. </p>
<p id="v32"><sup><small>32</small></sup>  Ako ubode roba ili  ropkinju, neka vlasnik isplati njihovu gospodaru trideset srebrnih  šekela, a goveče neka se kamenuje. </p>
<p id="v33"><sup><small>33</small></sup>  Kad tko ostavi bunar otvoren, ili tko iskopa bunar a  ne pokrije ga, pa u nj upadne goveče ili magare, vlasnik bunara  ima dati naknadu: </p>
<p id="v34"><sup><small>34</small></sup>  neka isplati vlasniku u novcu, a uginula  životinja neka njemu pripadne. </p>
<p id="v35"><sup><small>35</small></sup>  Kad nečije goveče ubode goveče  drugome te ono ugine, onda neka prodaju živo goveče, a dobiveni  novac neka podijele; i uginulo goveče neka među sebe podijele. </p>
<p id="v36"><sup><small>36</small></sup>  Ali ako se zna da je to goveče i prije bolo, a njegov ga  gospodar nije čuvao, onda mora nadoknaditi goveče za goveče,  dok će uginulo živinče biti njegovo." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/20">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 20</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/22">
          <span class="pr-2">Izlazak - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:23 <i># 1 Život za život</i>: <a href="/hr/The_Urantia_Book/89#p6_7">KU 89:6.7</a>.  <i>Život za život</i>: <a href="/hr/The_Urantia_Book/70#p10_9">KU 70:10.9</a>. </li>
  <li id="fn2"><a href="#cite2">↑</a> 21:23-24 <i>Oko za oko</i>: <a href="/hr/The_Urantia_Book/70#p10_9">KU 70:10.9</a>. </li>
  <li id="fn3"><a href="#cite3">↑</a> 21:24 <i>Oko za oko, zub za zub</i>: <a href="/hr/The_Urantia_Book/140#p6_9">KU 140:6.9</a>.  <i>Oko za oko</i>: <a href="/hr/The_Urantia_Book/159#p5_11">KU 159:5.11</a>.  <i>Oko za oko, zub za zub</i>: <a href="/hr/The_Urantia_Book/140#p8_5">KU 140:8.5</a>. </li>
  <li id="fn4"><a href="#cite4">↑</a> 21:28 <i>novčana odšteta</i>: <a href="/hr/The_Urantia_Book/70#p10_12">KU 70:10.12</a>. </li>
  <li id="fn5"><a href="#cite5">↑</a> 21:30 <i>Zamjene i otkupnina</i>: <a href="/hr/The_Urantia_Book/89#p7_1">KU 89:7.1</a>. </li>
</ol>
</div>
