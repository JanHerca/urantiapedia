<!--
title: "Izlazak - Poglavlje 2"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/1">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 1</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/3">
          <span class="pr-2">Izlazak - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Neki čovjek od Levijeva koljena ode i oženi se djevojkom Levijkom. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Žena zače i rodi sina. Vidjevši kako je krasan, krila ga je  tri mjeseca. </p>
<p id="v3"><sup><small>3</small></sup>  Kad ga nije mogla više sakrivati, nabavi košaricu  od papirusove trstike, oblijepi je smolom i paklinom, u nju stavi  dijete i položi ga u trstiku na obali Rijeke. </p>
<p id="v4"><sup><small>4</small></sup>  Njegova sestra  stane podalje da vidi što će s njime biti. </p>
<p id="v5"><sup><small>5</small></sup>  Faraonova kći siđe k Rijeci da se kupa, dok su njezine  sluškinje šetale uz obalu Rijeke. Opazi ona košaricu u trstici, pa pošalje sluškinju da je donese. </p>
<p id="v6"><sup><small>6</small></sup>  Otvori je i pogleda, a  to u njoj dijete! Muško čedo. Plakalo je. Njoj se sažali na nj.  "Bit će to hebrejsko dijete", reče. </p>
<p id="v7"><sup><small>7</small></sup>  Onda njegova sestra rekne  faraonovoj kćeri: "Hoćeš li da ti potražim dojilju među Hebrejkama  da ti dijete doji?" </p>
<p id="v8"><sup><small>8</small></sup>  "Idi!" - odgovori joj faraonova kći. Tako  djevojka ode i pozove djetetovu majku. </p>
<p id="v9"><sup><small>9</small></sup>  "Uzmi ovo dijete",  rekne joj faraonova kći, "i odgoji mi ga, a ja ću te plaćati."  Tako žena uzme dijete i othrani ga. </p>
<p id="v10"><sup><small>10</small></sup>  Kad je dijete odraslo, ona ga odvede faraonovoj kćeri, koja ga posini. Nadjene mu ime  Mojsije, "jer sam ga", reče, "iz vode izvadila". </p>
<p id="v11"><sup><small>11</small></sup>  Jednog dana, kad je Mojsije već odrastao, dođe među svoj  narod i vidje njegove muke. Spazi tada kako neki Egipćanin tuče  jednoga Hebrejca - brata njegova. </p>
<p id="v12"><sup><small>12</small></sup>  Okrene se tamo-amo i, vidjevši  da nikoga nema, ubije Egipćanina i zatrpa ga u pijesak. </p>
<p id="v13"><sup><small>13</small></sup>  Izađe  on i sutradan te zateče dva Hebrejca kako se tuku. "Zašto tučeš  svoga druga?" - rekne napadaču. </p>
<p id="v14"><sup><small>14</small></sup>  Ovaj odvrati: "Tko te postavi  za starješinu i suca našega? Kaniš li ubiti i mene kako si ubio  onog Egipćanina?" Mojsije se uplaši pa će u sebi: "Tako! Ipak  se saznalo." </p>
<p id="v15"><sup><small>15</small></sup>  Kad je faraon to dočuo, htjede Mojsija pogubiti.  Zato Mojsije pobjegne od faraona i skloni se u midjansku zemlju.  Ondje sjedne kraj nekog studenca. </p>
<p id="v16"><sup><small>16</small></sup>  Midjanski je svećenik imao sedam kćeri. Dođu one da zahvate  vode i naliju pojila, da napoje stado svoga oca. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Ali dođu  i pastiri te ih potjeraju. Mojsije ustane, obrani ih i stado  im napoji. </p>
<p id="v18"><sup><small>18</small></sup>  Kad su se vratile svome ocu Reuelu, on ih zapita:  "Kako ste se danas tako brzo vratile?" </p>
<p id="v19"><sup><small>19</small></sup>  One odgovore: "Neki  Egipćanin obrani nas od pastira i još nam zahvati vode i stado  nam napoji." </p>
<p id="v20"><sup><small>20</small></sup>  "Gdje je?" - zapita on svoje kćeri. "Zašto ste  ostavile toga čovjeka? Pozovite ga na objed." </p>
<p id="v21"><sup><small>21</small></sup>  Mojsije pristane  da ostane kod toga čovjeka. On oženi Mojsija svojom kćeri Siporom. </p>
<p id="v22"><sup><small>22</small></sup>  A kad ona rodi sina, on mu nadjene ime Geršon, "jer sam", reče, "stranac u tuđoj zemlji". </p>
<p id="v23"><sup><small>23</small></sup>  Poslije mnogo vremena umre egipatski kralj. Izraelci  su još stenjali u ropstvu. Vapili su, a njihov vapaj za pomoć  sred ropstva uzlazio je k Bogu. </p>
<p id="v24"><sup><small>24</small></sup>  Bog je čuo njihovo zapomaganje  i sjetio se svoga Saveza s Abrahamom, Izakom i Jakovom. </p>
<p id="v25"><sup><small>25</small></sup>  I  pogleda Bog na Izraelce i zauze se za njih. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/1">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 1</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/3">
          <span class="pr-2">Izlazak - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:1-10 <i>Plutajuća djeca (Mojsije)</i>: <a href="/hr/The_Urantia_Book/89#p7_3">KU 89:7.3</a>.  <i>Mojsijevi roditelji</i>: <a href="/hr/The_Urantia_Book/96#p3_1">KU 96:3.1</a>. </li>
  <li id="fn2"><a href="#cite2">↑</a> 2:16 <i>Šamani (svećenici)</i>: <a href="/hr/The_Urantia_Book/90#p1_1">KU 90:1.1</a>. </li>
  <li id="fn3"><a href="#cite3">↑</a> 2:16-21 <i>Izvanbračni brak</i>: <a href="/hr/The_Urantia_Book/82#p5_6">KU 82:5.6</a>. </li>
</ol>
</div>
