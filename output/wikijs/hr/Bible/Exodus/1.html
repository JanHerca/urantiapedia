<!--
title: "Izlazak - Poglavlje 1"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/2">
          <span class="pr-2">Izlazak - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su imena Izraelovih sinova koji su s Jakovom sišli u Egipat, svaki sa svojim domom: </p>
<p id="v2"><sup><small>2</small></sup>  Ruben, Šimun, Levi i Juda; </p>
<p id="v3"><sup><small>3</small></sup>  Jisakar, Zebulun i Benjamin; </p>
<p id="v4"><sup><small>4</small></sup>  Dan i Naftali; Gad i Ašer. </p>
<p id="v5"><sup><small>5</small></sup>  U svemu  Jakovljevih potomaka bijaše sedamdeset duša. A Josip je već bio  u Egiptu. </p>
<p id="v6"><sup><small>6</small></sup>  I umre Josip, a pomru i sva njegova braća i sav onaj naraštaj. </p>
<p id="v7"><sup><small>7</small></sup>  Ali su Izraelci bili rodni, namnožili se i silno ojačali,  tako da su napučili zemlju. </p>
<p id="v8"><sup><small>8</small></sup>  Uto u Egiptu zavlada novi kralj koji nije poznavao Josipa. </p>
<p id="v9"><sup><small>9</small></sup>  I reče on svome puku: "Eto, sinovi su Izraelovi postali narod  brojan i moćniji od nas. </p>
<p id="v10"><sup><small>10</small></sup>  Hajde, postupimo mudro s njima:  spriječimo im porast, da se u slučaju rata ne pridruže našim  neprijateljima, da ne udare na nas i napokon ne odu iz zemlje." </p>
<p id="v11"><sup><small>11</small></sup>  I postaviše nad njima nadglednike da ih tlače teškim  radovima. Tako su faraonu sagradili gradove-skladišta: Pitom  i Ramses. </p>
<p id="v12"><sup><small>12</small></sup>  Ali što su ih više tlačili, oni se još više množili, napredovali i širili se, tako da su Egipćani strahovali od Izraelaca. </p>
<p id="v13"><sup><small>13</small></sup>  I Egipćani se okrutno obore na Izraelce. </p>
<p id="v14"><sup><small>14</small></sup>  Ogorčavali  su im život teškim radovima: pravljenjem meljte i opeke, različitim  poljskim poslovima i svakovrsnim naporima koje im nemilosrdno  nametahu. </p>
<p id="v15"><sup><small>15</small></sup>  Egipatski se kralj obrati i na hebrejske babice, od kojih  jednoj bijaše ime Šifra, a drugoj Pua, pa im naredi: </p>
<p id="v16"><sup><small>16</small></sup>  "Kad  u porodu pomažete Hebrejkama, dobro pogledajte oba kamena sjedala:  ako je muško dijete, ubijte ga; ako je žensko, neka živi. </p>
<p id="v17"><sup><small>17</small></sup>  Ali  su se babice bojale Boga i nisu činile kako im je naredio egipatski  kralj, nego su ostavljale na životu mušku djecu. </p>
<p id="v18"><sup><small>18</small></sup>  Stoga egipatski  kralj pozove babice pa im rekne: "Zašto ste tako radile i na  životu ostavljale mušku djecu?" </p>
<p id="v19"><sup><small>19</small></sup>  Nato babice odgovore faraonu:  "Hebrejke nisu kao egipatske žene. One su životne. Prije nego  babica dođe k njima, one već rode." </p>
<p id="v20"><sup><small>20</small></sup>  Bog je to babicama za  dobro primio. Narod se množio i silno porastao. </p>
<p id="v21"><sup><small>21</small></sup>  A kako su  se babice bojale Boga, on ih obdari potomstvom. </p>
<p id="v22"><sup><small>22</small></sup>  Onda faraon izda naredbu svemu svome narodu: "Svako muško  dijete koje se rodi Hebrejima bacite u Rijeku! Na životu ostavite  samo žensku djecu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/2">
          <span class="pr-2">Izlazak - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
