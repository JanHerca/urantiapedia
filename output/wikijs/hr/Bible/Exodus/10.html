<!--
title: "Izlazak - Poglavlje 10"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/9">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 9</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/11">
          <span class="pr-2">Izlazak - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Reče Jahve Mojsiju: "Idi k faraonu. Učinio sam da njemu i  njegovim službenicima otvrdne srce da izvedem svoja znamenja  među njima; </p>
<p id="v2"><sup><small>2</small></sup>  da možeš pripovjedati svome sinu i svome unuku  što sam učinio Egipćanima i kakva sam znamenja izvodio među njima, kako biste znali da sam ja Jahve." </p>
<p id="v3"><sup><small>3</small></sup>  Tako Mojsije i Aron odu  k faraonu i kažu mu: "Ovako poručuje Jahve, Bog Hebreja: 'Dokle  ćeš odbijati da se preda mnom poniziš? Pusti moj narod da mi  iskaže štovanje. </p>
<p id="v4"><sup><small>4</small></sup>  Jer ako ne pustiš moga naroda, sutra ću navesti  skakavce na tvoju zemlju. </p>
<p id="v5"><sup><small>5</small></sup>  Tako će prekriti površinu da se  zemlja od njih neće vidjeti. Pojest će ono što vam je iza tuče  ostalo; i ogolit će vam sva stabla što po polju rastu. </p>
<p id="v6"><sup><small>6</small></sup>  Ispunit  će ti sav dvor, kuće tvojih službenika i domove svih ostalih  Egipćana - takvo što ne vidješe ni tvoji očevi ni očevi tvojih  očeva u ovoj zemlji od svojih vremena do danas.'" Okrene se i  ode od faraona. </p>
<p id="v7"><sup><small>7</small></sup>  "Dokle će nam ovaj čovjek biti stupica?" -  rekoše faraonu njegovi službenici. - "Pusti te ljude neka idu  i iskažu štovanje Jahvi, svome Bogu! Zar ne vidiš kako Egipat  srlja u propast?" </p>
<p id="v8"><sup><small>8</small></sup>  Dovedu Mojsija i Arona natrag k faraonu, a on im reče:  "Idite! Iskažite štovanje Jahvi, svome Bogu! A tko će sve ići?" </p>
<p id="v9"><sup><small>9</small></sup>  "Svi idemo", odgovori Mojsije, "i mlado i staro. Odlazimo  sa svojim sinovima i svojim kćerima; sa svojom krupnom i sitnom  stokom, jer moramo održati svečanost Jahvi." </p>
<p id="v10"><sup><small>10</small></sup>  "Jahve bio s  vama isto kao što i ja pustio da s vama pođu i djeca!" - odgovori  im. "Očito se vidi da vam nakana nije čista. </p>
<p id="v11"><sup><small>11</small></sup>  Nećemo tako!  Nego muškarci neka odu i štovanje iskažu Jahvi. To ste i tražili."  I otjeraju ih od faraona. </p>
<p id="v12"><sup><small>12</small></sup>  Tada reče Jahve Mojsiju: "Pruži ruku povrh zemlje egipatske  da navale skakavci na egipatsku zemlju i pojedu sve bilje što  još ostade nakon tuče!" </p>
<p id="v13"><sup><small>13</small></sup>  Tako Mojsije podigne svoj štap povrh  egipatske zemlje, a Jahve navrati istočni vjetar po zemlji; puhao  je toga cijelog dana i cijele noći. A kad je jutro svanulo, vjetar  nanio skakavce. </p>
<p id="v14"><sup><small>14</small></sup>  Oni se razlete po svoj egipatskoj zemlji i padnu po svim  krajevima Egipta u silnoj gustoći: toliko ih mnoštvo nikad prije  nije bilo niti će kada biti. </p>
<p id="v15"><sup><small>15</small></sup>  Pokriju sve tlo, tako da se  od njih zacrnjelo. Pojedu sve bilje u polju i sve plodove sa  stabala što su bili ostali iza tuče. Ništa se više nije zelenjelo:  ni stabla ni poljska trava u svem Egiptu. </p>
<p id="v16"><sup><small>16</small></sup>  Brže-bolje dozva faraon Mojsija i Arona pa im reče: "Sagriješio  sam protiv Jahve, vašega Boga, i vas! </p>
<p id="v17"><sup><small>17</small></sup>  Oprostite mi uvredu  još samo ovaj put i molite Jahvu, Boga svoga, da samo otkloni  od mene ovaj smrtonosni bič!" </p>
<p id="v18"><sup><small>18</small></sup>  Kad je Mojsije otišao od faraona, zazva Jahvu </p>
<p id="v19"><sup><small>19</small></sup>  i Jahve promijeni vjetar u veoma jak zapadnjak, koji pothvati skakavce i odnese prema Crvenome moru. Ni jedan  jedini skakavac nije ostao ni u kojem kraju Egipta. </p>
<p id="v20"><sup><small>20</small></sup>  Ali je  Jahve otvrdnuo srce faraonu i ne pusti on Izraelaca. </p>
<p id="v21"><sup><small>21</small></sup>  "Pruži ruku prema nebu", rekne Jahve Mojsiju, "pa neka  se tmina spusti na egipatsku zemlju, tmina koja će se moći opipati." </p>
<p id="v22"><sup><small>22</small></sup>  Mojsije pruži ruku prema nebu i spusti se gusta tmina na  svu zemlju egipatsku: tri je dana trajala. </p>
<p id="v23"><sup><small>23</small></sup>  Tri dana nisu  ljudi jedan drugoga mogli vidjeti i nitko se sa svoga mjesta  nije micao. A u mjestima gdje su Izraelci živjeli sjala svjetlost. </p>
<p id="v24"><sup><small>24</small></sup>  Pozva onda faraon Mojsija i reče: "Idi i štovanje iskaži  Jahvi! Ali vaša stoka, krupna i sitna, neka ostane ovdje. Vaša  djeca neka idu s vama!" </p>
<p id="v25"><sup><small>25</small></sup>  "Ti nas sam moraš opskrbiti prinosima  i žrtvama paljenicama koje ćemo prinijeti Jahvi, Bogu svojemu", odgovori Mojsije. </p>
<p id="v26"><sup><small>26</small></sup>  "Zato ćemo sa sobom potjerati i svoja  stada. Ni papak neće ostati ovdje. Od njih nam valja izabrati  za žrtvovanje Jahvi, Bogu našemu, a ne znamo, dok onamo ne stignemo, što moramo Jahvi prinijeti." </p>
<p id="v27"><sup><small>27</small></sup>  Jahve otvrdne faraonu srce i on ne pristane da odu. </p>
<p id="v28"><sup><small>28</small></sup>  "Odlazi!"  - vikne faraon na Mojsija. "I da mi više na oči ne dolaziš! Onoga  dana kad mi se opet pojaviš na oči, zaglavit ćeš!" </p>
<p id="v29"><sup><small>29</small></sup>  "Dobro  si kazao!" - uzvrati Mojsije. "Lica tvoga više neću vidjeti!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/9">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 9</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/11">
          <span class="pr-2">Izlazak - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
