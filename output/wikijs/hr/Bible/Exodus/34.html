<!--
title: "Izlazak - Poglavlje 34"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/33">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 33</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/35">
          <span class="pr-2">Izlazak - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Reče Jahve Mojsiju: "Okleši dvije kamene ploče kao i prijašnje  pa ću ja na ploče napisati riječi koje su bile na prvim pločama  što si ih razbio. </p>
<p id="v2"><sup><small>2</small></sup>  Budi gotov do jutra. Onda, ujutro, popni  se na brdo Sinaj i ondje ćeš, navrh brda, stupiti preda me. </p>
<p id="v3"><sup><small>3</small></sup>  Nitko  drugi neka se s tobom ne penje; neka se nitko nigdje na brdu  ne pokaže. Neka ni ovce ni goveda ne pasu podno brda." </p>
<p id="v4"><sup><small>4</small></sup>  Mojsije  okleše dvije kamene ploče kao i prijašnje; rano jutrom ustane  i popne se na Sinajsko brdo, uzevši u ruke dvije kamene ploče, kako mu je Jahve naredio. </p>
<p id="v5"><sup><small>5</small></sup>  Jahve se spusti u liku oblaka, a on stade preda nj i zazva  Ime: "Jahve!" </p>
<p id="v6"><sup><small>6</small></sup>  Jahve prođe ispred njega te se javi: "Jahve!  Jahve! Bog milosrdan i milostiv, spor na srdžbu, bogat ljubavlju  i vjernošću, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  iskazuje milost tisućama, podnosi opačinu, grijeh  i prijestup, ali krivca nekažnjena ne ostavlja nego kažnjava  opačinu otaca na djeci - čak na unučadi do trećega i četvrtog  koljena." </p>
<p id="v8"><sup><small>8</small></sup>  Mojsije smjesta pade na zemlju i pokloni se. </p>
<p id="v9"><sup><small>9</small></sup>  Onda reče:  "Gospodine moj! Ako sam stekao blagonaklonost u tvojim očima, onda, o Gospodine, pođi s nama! Premda je narod tvrde šije,  oprosti naše grijehe i naše opačine i primi nas za svoju baštinu!" </p>
<p id="v10"><sup><small>10</small></sup>  "Dobro", odgovori, "sklapam Savez. Pred cijelim tvojim  pukom činit ću čudesa kakva se nisu događala ni u kojoj zemlji, ni u kojem narodu. Sav narod koji te okružuje vidjet će što  može Jahve, jer ono što ću s tobom učiniti bit će strašno. </p>
<p id="v11"><sup><small>11</small></sup>  Vrši, dakle, što ti danas nalažem! Gle, protjerat će ispred tebe Amorejce, Kanaance, Hetite, Perižane, Hivijce i Jebusejce. </p>
<p id="v12"><sup><small>12</small></sup>  Čuvaj se  da ne praviš saveza sa stanovnicima zemlje u koju ideš; da ne  budu zamkom u tvojoj sredini. </p>
<p id="v13"><sup><small>13</small></sup>  Nego porušite njihove žrtvenike, oborite njihove stupove, počupajte im ašere! </p>
<p id="v14"><sup><small>14</small></sup>  Jer ne smiješ  se klanjati drugome bogu. TÓa Jahve - ime mu je Ljubomorni -  Bog je ljubomoran. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ne pravi saveza sa stanovnicima one zemlje  da te oni, kad se odaju bludnosti sa svojim bogovima i žrtve  im budu prinosili, ne bi pozivali, a ti pristao da jedeš od prinesene  žrtve; </p>
<p id="v16"><sup><small>16</small></sup>  da ne bi uzimao njihove djevojke za žene svojim sinovima, da one - odajući se bludništvu sa svojim bogovima - ne bi za  sobom povele i tvoje sinove. </p>
<p id="v17"><sup><small>17</small></sup>  Ne pravi sebi livenih bogova! <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Drži Blagdan beskvasnoga kruha - jedući beskvasni kruh  sedam dana, kako sam ti naredio - u određeno vrijeme u mjesecu  Abibu, jer si u mjesecu Abibu izišao iz Egipta. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Svako prvorođenče materinjega krila meni pripada: svako  muško, svaki prvenac tvoga i sitnoga i krupnoga blaga. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Prvenca  od magarice otkupi jednim grlom sitne stoke. Ako ga ne otkupiš, moraš mu šijom zavrnuti. A sve prvorođence od svojih sinova  otkupljuj.  Neka nitko preda me ne stupa praznih ruku! <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Šest dana radi, a sedmoga od poslova odustani, sve ako  je u doba oranja ili u vrijeme žetve. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Svetkuj Blagdan sedmica - prvine pšenične žetve - i Blagdan  berbe na prekretu godine. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Triput na godinu neka se svi muškarci pojave pred Gospodinom  Jahvom, Bogom Izraelovim. </p>
<p id="v24"><sup><small>24</small></sup>  Jer ću protjerati narode ispred  tebe i proširiti tvoje međe te nitko neće hlepiti za tvojom zemljom  kad triput u godini budeš uzlazio da se pokažeš pred Jahvom,  Bogom svojim. </p>
<p id="v25"><sup><small>25</small></sup>  Od žrtve koju mi namjenjuješ ne prinosi krvi ni s čim  ukvasanim; niti ostavljaj žrtve prinesene na blagdan Pashe da  prenoći do jutra. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  U kuću Jahve, Boga svoga, donosi najbolje prvine plodova  sa svoje zemlje. Ne kuhaj kozleta u mlijeku njegove majke. <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Zapiši ove riječi", reče Jahve Mojsiju, "jer su one temelji  na kojima sam s tobom i s Izraelom sklopio Savez." </p>
<p id="v28"><sup><small>28</small></sup>  Mojsije ostade ondje s Jahvom četrdeset dana i četrdeset  noći. Niti je kruha jeo niti je vode pio. Tada je na ploče ispisao  riječi Saveza - Deset zapovijedi. </p>
<p id="v29"><sup><small>29</small></sup>  Napokon Mojsije siđe sa Sinajskog brda. Silazeći s brda, nosio je u rukama ploče Svjedočanstva. Nije ni znao da iz njegova  lica, zbog razgovora s Jahvom, izbija svjetlost. </p>
<p id="v30"><sup><small>30</small></sup>  Kad su Aron  i svi Izraelci vidjeli kako iz Mojsijeva lica izbija svjetlost, ne usudiše se k njemu pristupiti. </p>
<p id="v31"><sup><small>31</small></sup>  Onda ih Mojsije zovnu.  Tada k njemu dođoše Aron i sve starješine zajednice. I Mojsije  razgovaraše s njima. </p>
<p id="v32"><sup><small>32</small></sup>  Poslije k njemu dođoše i svi Izraelci, pa im on priopći sve što mu je naložio Jahve na Sinajskom brdu. </p>
<p id="v33"><sup><small>33</small></sup>  Kad je Mojsije završio razgovor s njima, prevuče preko svoga  lica koprenu. </p>
<p id="v34"><sup><small>34</small></sup>  Kad bi god Mojsije ulazio pred Jahvu da s njim  razgovara, koprenu bi skinuo dok opet ne bi izišao. Kad bi izlazio  da Izraelcima kaže što mu je naređeno, </p>
<p id="v35"><sup><small>35</small></sup>  Izraelci bi vidjeli  kako iz Mojsijeva lica izbija svjetlost. Tada bi Mojsije opet  prevukao koprenu preko lica dok ne uđe da s Jahvom govori. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/33">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 33</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/35">
          <span class="pr-2">Izlazak - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Božja dobrota</i>: <a href="/hr/The_Urantia_Book/2#p6_3">KU 2:6.3</a>.  <i>Božja dobrota</i>: <a href="/hr/The_Urantia_Book/2#p5_7">KU 2:5.7</a>.  <i>Dugotrpljiv, dobar i istinit</i>: <a href="/hr/The_Urantia_Book/131#p2_3">KU 131:2.3</a>.  <i>Bog je milosrdan i milostiv</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn2"><a href="#cite2">↑</a> 34:14 <i>Ne klanjaj se drugom bogu</i>: <a href="/hr/The_Urantia_Book/142#p3_11">KU 142:3.11</a>.  <i>Mojsije je rekao da je Bog ljubomoran</i>: <a href="/hr/The_Urantia_Book/142#p2_1">KU 142:2.1</a>.  <i>Bog je rekao da je ljubomoran na</i>: <a href="/hr/The_Urantia_Book/4#p3_1">KU 4:3.1</a>.  <i>Jedan Bog i lažni bogovi</i>: <a href="/hr/The_Urantia_Book/160#p5_9">KU 160:5.9</a>.  <i>Ljubomoran na</i>: <a href="/hr/The_Urantia_Book/96#p4_6">KU 96:4.6</a>. </li>
  <li id="fn3"><a href="#cite3">↑</a> 34:17 <i>Nijedna gravirana slika ičega</i>: <a href="/hr/The_Urantia_Book/88#p2_5">KU 88:2.5</a>.  <i>Nema rastaljenog boga</i>: <a href="/hr/The_Urantia_Book/142#p3_12">KU 142:3.12</a>. </li>
  <li id="fn4"><a href="#cite4">↑</a> 34:18 <i>Čuvajte beskvasni kruh</i>: <a href="/hr/The_Urantia_Book/142#p3_13">KU 142:3.13</a>. </li>
  <li id="fn5"><a href="#cite5">↑</a> 34:19-20 <i>Bog traži prvorođene muškarce</i>: <a href="/hr/The_Urantia_Book/142#p3_14">KU 142:3.14</a>. </li>
  <li id="fn6"><a href="#cite6">↑</a> 34:20 <i>Žrtveni jagnje</i>: <a href="/hr/The_Urantia_Book/85#p3_4">KU 85:3.4</a>.  <i>Otkupljenje</i>: <a href="/hr/The_Urantia_Book/122#p9_1">KU 122:9.1</a>. </li>
  <li id="fn7"><a href="#cite7">↑</a> 34:21 <i>Odmor u subotu</i>: <a href="/hr/The_Urantia_Book/142#p3_15">KU 142:3.15</a>. </li>
  <li id="fn8"><a href="#cite8">↑</a> 34:22 <i>Priredite dvije gozbe</i>: <a href="/hr/The_Urantia_Book/142#p3_16">KU 142:3.16</a>. </li>
  <li id="fn9"><a href="#cite9">↑</a> 34:22,26a <i>Donesite prve plodove</i>: <a href="/hr/The_Urantia_Book/142#p3_19">KU 142:3.19</a>. </li>
  <li id="fn10"><a href="#cite10">↑</a> 34:25a <i>Nema žrtve s kvasnim kruhom</i>: <a href="/hr/The_Urantia_Book/142#p3_17">KU 142:3.17</a>. </li>
  <li id="fn11"><a href="#cite11">↑</a> 34:25b <i>Nema hrane do jutra</i>: <a href="/hr/The_Urantia_Book/142#p3_18">KU 142:3.18</a>. </li>
  <li id="fn12"><a href="#cite12">↑</a> 34:26b <i>Ne kuhajte dijete u majčinom mlijeku</i>: <a href="/hr/The_Urantia_Book/142#p3_20">KU 142:3.20</a>. </li>
</ol>
</div>
