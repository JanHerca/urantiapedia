<!--
title: "Izlazak - Poglavlje 33"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/32">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 32</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/34">
          <span class="pr-2">Izlazak - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: "Idi! Putuj odavde, ti i narod koji si  izveo iz zemlje egipatske, u zemlju za koju sam se zakleo Abrahamu, Izaku i Jakovu da ću je dati njihovim potomcima. </p>
<p id="v2"><sup><small>2</small></sup>  Pred tobom  ću poslati anđela; istjerat ću Kanaance, Amorejce, Hetite, Perižane, Hivijce i Jebusejce. </p>
<p id="v3"><sup><small>3</small></sup>  Idite u zemlju kojom teče mlijeko i  med. Ja s vama neću poći - jer ste narod tvrde šije - da vas  putem ne istrijebim." </p>
<p id="v4"><sup><small>4</small></sup>  Kad narod ču ove oštre riječi, poče  tugovati. I nitko više ne stavi na se svoga nakita. </p>
<p id="v5"><sup><small>5</small></sup>  Jer reče  Jahve Mojsiju: "Kaži Izraelcima: 'Vi ste narod tvrde šije. Kad  bih ja s vama išao samo čas, uništio bih vas. Stoga skinite svoj  nakit, a ja ću vidjeti što ću s vama učiniti.'" </p>
<p id="v6"><sup><small>6</small></sup>  Tako su od  brda Horeba Izraelci bili bez nakita. </p>
<p id="v7"><sup><small>7</small></sup>  Mojsije uze Šator i razape ga izvan tabora, daleko od  tabora. I nazva ga Šator sastanka. Tko bi se god htio obratiti  Jahvi, pošao bi k Šatoru sastanka, koji se nalazio izvan tabora. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Kad bi god Mojsije pošao u Šator, sav bi se narod digao; svatko  bi stajao kod ulaza u svoj šator i gledao za Mojsijem dok ne  bi ušao u Šator. </p>
<p id="v9"><sup><small>9</small></sup>  A kad bi Mojsije ušao u Šator, stup bi se  oblaka spustio i ostajao na ulazu u Šator dok je Jahve s Mojsijem  razgovarao. </p>
<p id="v10"><sup><small>10</small></sup>  Videći kako stup oblaka stoji na ulazu Šatora, sav bi se narod tada dizao i svatko bi se duboko klanjao na  vratima svoga šatora. </p>
<p id="v11"><sup><small>11</small></sup>  Tako bi Jahve razgovarao s Mojsijem  licem u lice, kao što čovjek govori s prijateljem. Mojsije bi  se poslije vratio u tabor, ali se njegov pomoćnik Jošua, sin  Nunov, mlađarac, iz Šatora ne bi micao. </p>
<p id="v12"><sup><small>12</small></sup>  Mojsije oslovi Jahvu: "Vidi, ti si meni rekao: 'Povedi  ovaj narod', ali mi nisi objavio koga ćeš sa mnom poslati. Još  si mi rekao: 'Znam te po imenu, i ti uživaš moju blagonaklonost.' </p>
<p id="v13"><sup><small>13</small></sup>  Stoga, ako uživam tvoju blagonaklonost, objavi mi svoje putove  da te shvatim i da dalje uživam tvoju blagonaklonost. Promisli  također da je ova svjetina tvoj narod." </p>
<p id="v14"><sup><small>14</small></sup>  "Ja ću osobno s tobom  poći", odgovori Jahve, "i počinak ti priuštiti." </p>
<p id="v15"><sup><small>15</small></sup>  "Ako ti  ne pođeš", nadoda Mojsije, "odavde nas i ne izvodi. </p>
<p id="v16"><sup><small>16</small></sup>  TÓa kako  će se znati da uživamo tvoju naklonost, ja i tvoj narod? Po tome  što ideš s nama. Time ćemo se samo razlikovati ja i tvoj narod  među svim narodima koji su na licu zemlje." </p>
<p id="v17"><sup><small>17</small></sup>  "I ovo što si  zatražio, učinit ću", odgovori Jahve Mojsiju. "TÓa ti uživaš  moju blagonaklonost jer te po imenu poznajem." </p>
<p id="v18"><sup><small>18</small></sup>  "Pokaži mi svoju slavu", zamoli Mojsije. </p>
<p id="v19"><sup><small>19</small></sup>  "Dopustit  ću da ispred tebe prođe sav moj sjaj", odgovori, "i pred tobom  ću izustiti svoje ime Jahve. Bit ću milostiv kome hoću da milostiv  budem; smilovat ću se komu hoću da se smilujem. </p>
<p id="v20"><sup><small>20</small></sup>  A ti", doda, "moga lica ne možeš vidjeti, jer ne može čovjek mene vidjeti  i na životu ostati. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Evo mjesta ovdje uza me", nastavi Jahve.  "Stani na pećinu! </p>
<p id="v22"><sup><small>22</small></sup>  Dok moja slava bude prolazila, stavit ću  te u pukotinu pećine i svojom te rukom zakloniti dok ne prođem. </p>
<p id="v23"><sup><small>23</small></sup>  Onda ću ja svoju ruku maknuti, pa ćeš me s leđa vidjeti.  Ali se lice moje ne može vidjeti." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/32">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 32</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/34">
          <span class="pr-2">Izlazak - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 33:7-10 <i>Fetiš koliba koju je podigao Mojsije</i>: <a href="/hr/The_Urantia_Book/88#p2_3">KU 88:2.3</a>. </li>
  <li id="fn2"><a href="#cite2">↑</a> 33:20 <i>Čovjek ne može vidjeti Boga</i>: <a href="/hr/The_Urantia_Book/1#p5_5">KU 1:5.5</a>.  <i>Ne mogu vidjeti svoje lice..</i>: <a href="/hr/The_Urantia_Book/1#p3_3">KU 1:3.3</a>. </li>
</ol>
</div>
