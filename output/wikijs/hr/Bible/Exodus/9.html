<!--
title: "Izlazak - Poglavlje 9"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/8">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 8</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/10">
          <span class="pr-2">Izlazak - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Jahve reče Mojsiju: "Idi k faraonu i reci mu: 'Ovako poručuje  Jahve, Bog Hebreja: Pusti moj narod da ode i da mi štovanje iskaže. </p>
<p id="v2"><sup><small>2</small></sup>  Ako ga ne pustiš, nego ga i dalje budeš zadržavao, </p>
<p id="v3"><sup><small>3</small></sup>  ruka  Jahvina udarit će strašnim pomorom po tvome blagu što je u polju:  po konjima, magaradi, devama, krupnoj i sitnoj stoci. </p>
<p id="v4"><sup><small>4</small></sup>  Razlikovat  će Jahve stoku Izraelaca od stoke Egipćana, tako da ništa što  pripada Izraelcima neće stradati.'" </p>
<p id="v5"><sup><small>5</small></sup>  Jahve je odredio i vrijeme, rekavši: "Sutra će Jahve izvesti ovo u zemlji." </p>
<p id="v6"><sup><small>6</small></sup>  Sutradan  Jahve tako i učini. Sva stoka Egipćana ugine, a od stoke Izraelaca  nije uginulo ni jedno grlo. </p>
<p id="v7"><sup><small>7</small></sup>  Faraon je istraživao i uvjerio  se da od izraelske stoke nije uginulo ni jedno grlo. Ali je srce  faraonovo ipak otvrdlo i nije pustio naroda. </p>
<p id="v8"><sup><small>8</small></sup>  Reče Jahve Mojsiju i Aronu: "Zagrabite pune pregršti pepela  iz peći, pa neka ga Mojsije pred faraonovim očima baci prema  nebu. </p>
<p id="v9"><sup><small>9</small></sup>  Od toga će nastati sitna prašina po svoj zemlji egipatskoj, i na ljudima će i na životinjama izazivati otekline i stvarati  čireve s kraja na kraj Egipta." </p>
<p id="v10"><sup><small>10</small></sup>  Tako oni uzeše pepela iz  peći i dođoše pred faraona. Onda Mojsije rasu pepeo prema nebu, a otekline s čirevima prekriše ljude i životinje. </p>
<p id="v11"><sup><small>11</small></sup>  Ni čarobnjaci  se nisu mogli pojaviti pred Mojsijem, jer su i čarobnjaci, kao  i ostali Egipćani, bili prekriveni čirevima. </p>
<p id="v12"><sup><small>12</small></sup>  Ali je Jahve  otvrdnuo srce faraonu, pa on ne posluša Mojsija i Arona, kako  je Jahve Mojsiju i rekao. </p>
<p id="v13"><sup><small>13</small></sup>  Tada Jahve reče Mojsiju: "Podrani ujutro, iziđi pred  faraona i reci mu: 'Ovako poručuje Jahve, Bog Hebreja: Pusti  narod da ode i da mi štovanje iskaže. </p>
<p id="v14"><sup><small>14</small></sup>  Ako ih ne pustiš, sva  zla svoja navalit ću ovaj put na te, na tvoje službenike i tvoj  puk, tako da spoznaš da nema nikoga na svoj zemlji kao što sam  ja. </p>
<p id="v15"><sup><small>15</small></sup>  Da sam ruku svoju spustio i udario tebe i tvoj puk pomorom, nestalo bi te sa zemlje. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Poštedio sam te da ti pokažem svoju  moć i da se hvali moje ime po svoj zemlji. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Ali se ti previše  uzdižeš nad mojim narodom i priječiš mu da ode. </p>
<p id="v18"><sup><small>18</small></sup>  Sutra u ovo  doba pustit ću tuču tako strašnu kakve u Egiptu još nije bilo  otkad je postao do sada. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Zato naredi da pod krov utjeraju  tvoje blago i sve što je vani, na otvorenu. Sve što se nađe u  polju, bilo čovjek bilo živinče, ne bude li uvedeno unutra, poginut  će kad tuča zaspe po njima.'" </p>
<p id="v20"><sup><small>20</small></sup>  Faraonovi službenici, koji su se pobojali Jahvina govora, utjeraju svoje sluge i svoje blago unutra. </p>
<p id="v21"><sup><small>21</small></sup>  Oni koji nisu  marili za Jahvinu prijetnju ostave vani i svoje sluge i stoku. </p>
<p id="v22"><sup><small>22</small></sup>  Onda rekne Jahve Mojsiju: "Pruži ruku prema nebu da udari  tuča po svoj zemlji egipatskoj: po ljudima, životinjama i svemu  bilju u zemlji egipatskoj." </p>
<p id="v23"><sup><small>23</small></sup>  Mojsije diže svoj štap prema nebu. Jahve zagrmje i pusti  tuču i munje sastavi sa zemljom. Sipao je Jahve tuču po zemlji  Egipćana. <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  Tuča je mlatila, kroz nju munje parale. Strahota  se takva nije oborila na zemlju egipatsku otkako su ljudi u njoj. </p>
<p id="v25"><sup><small>25</small></sup>  Tuča pobi po svem Egiptu sve što je ostalo vani, ljude i  životinje; uništi sve bilje po poljima i sva stabla poljska polomi. </p>
<p id="v26"><sup><small>26</small></sup>  Samo u gošenskom kraju, gdje su živjeli Izraelci, nije bilo  tuče. </p>
<p id="v27"><sup><small>27</small></sup>  Faraon posla po Mojsija i Arona pa im reče: "Ovaj put  priznajem da sam kriv. Jahve ima pravo, a ja i moj narod krivo. </p>
<p id="v28"><sup><small>28</small></sup>  Molite Jahvu da ustavi gromove i tuču, a ja ću vas pustiti  da idete. Nećete više dugo ostati." </p>
<p id="v29"><sup><small>29</small></sup>  "Kad iziđem iz grada", reče mu Mojsije, "dići ću ruke prema Jahvi, pa će gromovi prestati, a ni tuče više neće biti, tako da znaš da zemlja pripada Jahvi. </p>
<p id="v30"><sup><small>30</small></sup>  Ali ni ti ni tvoji dvorani, znam ja, još se ne bojite Boga  Jahve." </p>
<p id="v31"><sup><small>31</small></sup>  I tako propade lan i ječam: jer ječam bijaše u klasu, a lan u cvatu. </p>
<p id="v32"><sup><small>32</small></sup>  Pšenica i raž nisu nastradali jer su ozima  žita. </p>
<p id="v33"><sup><small>33</small></sup>  Otišavši od faraona, Mojsije iziđe iz grada i podigne  ruke prema Jahvi. Prestane grmljavina i tuča, a ni kiša više  nije padala na zemlju. </p>
<p id="v34"><sup><small>34</small></sup>  Kad je faraon vidio da je prestala  grmljavina, tuča i kiša, opet padne u grijeh: i on i njegovi  službenici opet otvrdnu srcem. </p>
<p id="v35"><sup><small>35</small></sup>  Otvrdnu srce faraonu i ne  pusti on Izraelce, kako je Jahve i prorekao preko Mojsija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/8">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 8</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/10">
          <span class="pr-2">Izlazak - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:15 <i>Bog moći</i>: <a href="/hr/The_Urantia_Book/96#p6_3">KU 96:6.3</a>. </li>
  <li id="fn2"><a href="#cite2">↑</a> 9:16 <i>Moć</i>: <a href="/hr/The_Urantia_Book/131#p10_6">KU 131:10.6</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Božja moć</i>: <a href="/hr/The_Urantia_Book/1#p1_4">KU 1:1.4</a>. </li>
  <li id="fn3"><a href="#cite3">↑</a> 9:18-26 <i>Tuča</i>: <a href="/hr/The_Urantia_Book/85#p4_3">KU 85:4.3</a>. </li>
  <li id="fn4"><a href="#cite4">↑</a> 9:23 <i>Grom</i>: <a href="/hr/The_Urantia_Book/85#p4_3">KU 85:4.3</a>. </li>
</ol>
</div>
