<!--
title: "Izlazak - Poglavlje 24"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/23">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 23</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/25">
          <span class="pr-2">Izlazak - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potom reče Mojsiju: "Uzađi k Jahvi - ti, Aron, Nadab i Abihu  i sedamdeset izraelskih starješina. Poklonite se izdaljega! </p>
<p id="v2"><sup><small>2</small></sup>  Neka  se sam Mojsije primakne k Jahvi! Oni neka se ne primiču, a puk  neka se s njim ne penje." </p>
<p id="v3"><sup><small>3</small></sup>  Dođe Mojsije i kaza narodu sve riječi Jahvine i sve odredbe.  A sav puk odgovori u jedan glas: "Sve riječi što ih Jahve reče, vršit ćemo." </p>
<p id="v4"><sup><small>4</small></sup>  Tada Mojsije popiše sve riječi Jahvine. A ujutro  podrani te podigne žrtvenik na podnožju brda i dvanaest stupova  za dvanaest plemena Izraelovih. </p>
<p id="v5"><sup><small>5</small></sup>  Zatim naloži mladim Izraelcima  da prinesu žrtve paljenice i da žrtvuju Jahvi junce kao žrtve  pričesnice. </p>
<p id="v6"><sup><small>6</small></sup>  Mojsije uhvati krv; polovinu krvi ulije u posude, a polovinu izlije po žrtveniku. </p>
<p id="v7"><sup><small>7</small></sup>  Prihvati zatim Knjigu Saveza  pa je narodu glasno pročita, a narod uzvrati: "Sve što je Jahve  rekao, izvršit ćemo i poslušat ćemo." </p>
<p id="v8"><sup><small>8</small></sup>  Mojsije potom uzme krvi  te poškropi narod govoreći: "Ovo je krv Saveza koji je Jahve  s vama uspostavio na temelju svih ovih riječi." </p>
<p id="v9"><sup><small>9</small></sup>  Onda se uspne Mojsije s Aronom, Nadabom i Abihuom i sa  sedamdeset starješina Izraelovih. </p>
<p id="v10"><sup><small>10</small></sup>  Oni vidješe Boga Izraelova:  podnožje njegovim nogama kao da je bilo od dragoga kamena safira, sjajem nalik na samo nebo. </p>
<p id="v11"><sup><small>11</small></sup>  Ni ruke svoje nije pružio na  izabranike Izraelaca: slobodno su Boga motrili i jeli i pili. </p>
<p id="v12"><sup><small>12</small></sup>  Onda Jahve reče Mojsiju: "Popni se k meni na brdo i pričekaj  ondje. Dat ću ti kamene ploče sa zakonom i zapovijedima koje  sam za njihovu pouku napisao." <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ustane Mojsije i njegov pomoćnik  Jošua te se Mojsije popne na brdo Božje. </p>
<p id="v14"><sup><small>14</small></sup>  A starješinama reče:  "Čekajte nas ovdje dok se ne vratimo. Eto je s vama Aron i Hur.  Tko imadne kakvu razmiricu, neka se obrati na njih." </p>
<p id="v15"><sup><small>15</small></sup>  Zatim Mojsije uzađe na brdo, a onda oblak prekri brdo. </p>
<p id="v16"><sup><small>16</small></sup>  Slava se Jahvina nastani na Sinajskom brdu i oblak ga obavijaše  šest dana. Sedmoga dana zovne Jahve Mojsija isred oblaka. </p>
<p id="v17"><sup><small>17</small></sup>  Slava  Jahvina na vrhuncu brda bijaše očima Izraelaca kao vatra koja  sažiže. Mojsije zađe u oblak i uspne se na brdo. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Četrdeset  dana i četrdeset noći boravio je Mojsije na brdu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/23">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 23</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/25">
          <span class="pr-2">Izlazak - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:12-18 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
  <li id="fn2"><a href="#cite2">↑</a> 24:17 <i>Proždiruća vatra</i>: <a href="/hr/The_Urantia_Book/96#p4_5">KU 96:4.5</a>. </li>
</ol>
</div>
