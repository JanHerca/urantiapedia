<!--
title: "Izlazak - Poglavlje 3"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/2">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 2</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/4">
          <span class="pr-2">Izlazak - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mojsije pasao ovce svoga tasta Jitra, midjanskoga svećenika.  Goneći tako stado po pustari, dođe do Horeba, brda Božjega. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Anđeo  mu se Jahvin ukaže u rasplamtjeloj vatri iz jednog grma. On se  zagleda: grm sav u plamenu, a ipak ne izgara. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  "Hajde da priđem, " reče Mojsije, "i promotrim ovaj čudni prizor: zašto grm ne  sagorijeva." </p>
<p id="v4"><sup><small>4</small></sup>  Kad je Jahve vidio kako prilazi da razmotri,  iz grma ga Bog zovne: "Mojsije! Mojsije!" "Evo me!" - javi se. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  "Ne prilazi ovamo!" - reče. "Izuj obuću s nogu! Jer mjesto  na kojem stojiš sveto je tlo. </p>
<p id="v6"><sup><small>6</small></sup>  Ja sam", nastavi, "Bog tvoga  oca; Bog Abrahamov, Bog Izakov, Bog Jakovljev." Mojsije zakloni  lice: bojao se u Boga gledati. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  "Vidio sam jade svoga naroda u Egiptu", nastavi Jahve, "i čuo mu tužbu na tlačitelje njegove. Znane su mi muke njegove. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Zato sam sišao da ga izbavim iz šaka egipatskih i odvedem  ga iz te zemlje u dobru i prostranu zemlju - u zemlju kojom teče  med i mlijeko: u postojbinu Kanaanaca, Hetita, Amorejaca, Perižana, Hivijaca i Jebusejaca. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Vapaji sinova Izraelovih dopriješe  do mene. I sam vidjeh kako ih Egipćani tlače. </p>
<p id="v10"><sup><small>10</small></sup>  Zato, hajde!  Ja te šaljem faraonu da izbaviš narod moj, Izraelce, iz Egipta." </p>
<p id="v11"><sup><small>11</small></sup>  "Tko sam ja da se uputim faraonu", odgovori Mojsije Bogu, "i izvedem Izraelce iz Egipta!" </p>
<p id="v12"><sup><small>12</small></sup>  "Ja ću biti s tobom", nastavi.  "I ovo će ti biti znak da sam te ja poslao: kad izvedeš narod  iz Egipta, Bogu ćete iskazati štovanje na ovome brdu." </p>
<p id="v13"><sup><small>13</small></sup>  Nato Mojsije reče Bogu: "Ako dođem k Izraelcima pa im  kažem: 'Bog otaca vaših poslao me k vama', i oni me zapitaju:  'Kako mu je ime?' - što ću im odgovoriti?" <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  "Ja sam koji  jesam", reče Bog Mojsiju. Onda nastavi: "Ovako kaži Izraelcima:  'Ja jesam' posla me k vama." <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Dalje je Bog Mojsiju  rekao: "Kaži Izraelcima ovako: 'Jahve, Bog vaših otaca, Bog Abrahamov, Bog Izakov i Bog Jakovljev, poslao me k vama.'  To mi je ime dovijeka, tako će me zvati od koljena do koljena." </p>
<p id="v16"><sup><small>16</small></sup>  "Idi, skupi starješine Izraelaca pa im kaži: 'Jahve,  Bog otaca - Bog Abrahamov, Izakov i Jakovljev - objavio mi se  i rekao mi: Pohodio sam vas i razabrao što vam se čini u Egiptu. <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  Odlučio sam vas izvesti iz egipatske bijede u zemlju Kanaanaca, Hetita, Amorejaca, Perižana, Hivijaca i Jebusejaca - u zemlju  kojom teče med i mlijeko!' </p>
<p id="v18"><sup><small>18</small></sup>  Oni će te poslušati. Onda pođi  sa starješinama Izraelaca k egipatskom kralju i reci mu: 'Objavio  nam se Jahve, Bog Hebreja. Pusti nas da odemo tri dana hoda u  pustinju, da ondje prinesemo žrtvu Jahvi, Bogu svojemu.' </p>
<p id="v19"><sup><small>19</small></sup>  Znam  ja da vas egipatski kralj neće pustiti ako ne bude natjeran teškom  šakom. </p>
<p id="v20"><sup><small>20</small></sup>  Zato ću ja pružiti svoju šaku i pritisnuti Egipat  svakovrsnim čudesima što ću ih u njemu izvesti. Poslije će vas  pustiti. </p>
<p id="v21"><sup><small>21</small></sup>  Dobro ću raspoložiti Egipćane prema ovome narodu, pa kad pođete, nećete poći praznih ruku. </p>
<p id="v22"><sup><small>22</small></sup>  Svaka će žena zatražiti  od svoje susjede i stanarke u svojoj kući nakita srebrnog i zlatnog  i odjeće. To stavite na svoje sinove i kćeri. Tako ćete oplijeniti  Egipćane." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/2">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 2</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/4">
          <span class="pr-2">Izlazak - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:1,12 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
  <li id="fn2"><a href="#cite2">↑</a> 3:2 <i>Anđeo Gospodnji</i>: <a href="/hr/The_Urantia_Book/37#p2_3">KU 37:2.3</a>.  <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>.  <i>Bebe ostavljene na miru u čamcima</i>: <a href="/hr/The_Urantia_Book/85#p5_3">KU 85:5.3</a>. </li>
  <li id="fn3"><a href="#cite3">↑</a> 3:4-17 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn4"><a href="#cite4">↑</a> 3:6 <i>Bog života</i>: <a href="/hr/The_Urantia_Book/174#p3_2">KU 174:3.2</a>.  <i>Bog života</i>: <a href="/hr/The_Urantia_Book/174#p3_4">KU 174:3.4</a>.  <i>Nazivanje Boga „Bogom“</i>: <a href="/hr/The_Urantia_Book/1#p1_6">KU 1:1.6</a>.  <i>JA SAM</i>: <a href="/hr/The_Urantia_Book/182#p1_9">KU 182:1.9</a>. </li>
  <li id="fn5"><a href="#cite5">↑</a> 3:7 <i>1. dio: Znam vaše tuge</i>: <a href="/hr/The_Urantia_Book/148#p5_5">KU 148:5.5</a>.  <i>Znam njihove tuge</i>: <a href="/hr/The_Urantia_Book/3#p3_2">KU 3:3.2</a>. </li>
  <li id="fn6"><a href="#cite6">↑</a> 3:8,17 <i>Teče medom i mlijekom</i>: <a href="/hr/The_Urantia_Book/96#p2_2">KU 96:2.2</a>. </li>
  <li id="fn7"><a href="#cite7">↑</a> 3:13-14 <i>JA SAM</i>: <a href="/hr/The_Urantia_Book/103#p7_12">KU 103:7.12</a>.  <i>JA SAM</i>: <a href="/hr/The_Urantia_Book/0#p3_16">KU 0:3.16</a>.  <i>JA SAM</i>: <a href="/hr/The_Urantia_Book/105#p1_1">KU 105:1.1</a>.  <i>JA SAM</i>: <a href="/hr/The_Urantia_Book/106#p3_5">KU 106:3.5</a>.  <i>Beskonačni JA JESAM</i>: <a href="/hr/The_Urantia_Book/102#p3_10">KU 102:3.10</a>. </li>
  <li id="fn8"><a href="#cite8">↑</a> 3:14 <i>JA SAM</i>: <a href="/hr/The_Urantia_Book/118#p1_9">KU 118:1.9</a>.  <i>JA SAM</i>: <a href="/hr/The_Urantia_Book/2#p1_5">KU 2:1.5</a>.  <i>JA JESAM ono što JESAM</i>: <a href="/hr/The_Urantia_Book/182#p1_9">KU 182:1.9</a>. </li>
  <li id="fn9"><a href="#cite9">↑</a> 3:16-18 <i>Vijeće starješina</i>: <a href="/hr/The_Urantia_Book/70#p5_2">KU 70:5.2</a>. </li>
</ol>
</div>
