<!--
title: "Izlazak - Poglavlje 18"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/17">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 17</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/19">
          <span class="pr-2">Izlazak - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A Jitro, midjanski svećenik, tast Mojsijev, ču sve što učini  Bog Mojsiju i svemu izraelskom narodu i kako Jahve izbavi Izraelce  iz Egipta. </p>
<p id="v2"><sup><small>2</small></sup>  Tada tast Mojsijev Jitro povede Siporu, Mojsijevu  ženu - koju Mojsije bijaše otpustio - </p>
<p id="v3"><sup><small>3</small></sup>  i oba njezina sina.  Jednomu je bilo ime Geršon, a to će reći: "Bijah došljak u tuđoj  zemlji." </p>
<p id="v4"><sup><small>4</small></sup>  Drugi se zvao Eliezer, to jest: "Bog oca moga bio  mi je u pomoći i spasio me od faraonova mača." </p>
<p id="v5"><sup><small>5</small></sup>  Tako Mojsijev  tast Jitro povede k Mojsiju u pustinju, gdje se Mojsije bio utaborio  na Božjem brdu, njegove sinove i njegovu ženu. </p>
<p id="v6"><sup><small>6</small></sup>  Poruči on Mojsiju:  "Ja, tvoj tast Jitro, dolazim k tebi s tvojom ženom i s oba njezina  sina." </p>
<p id="v7"><sup><small>7</small></sup>  Izađe Mojsije u susret svome tastu; duboko mu se nakloni  i zagrli ga. Pošto su se upitali za zdravlje, uđu pod šator. </p>
<p id="v8"><sup><small>8</small></sup>  Mojsije je onda pripovijedao svome tastu o svemu što je  Jahve učinio faraonu i Egipćanima zbog Izraelaca; o svim nezgodama  što su ih snašle na putu, ali ih je Jahve od njih izbavio. </p>
<p id="v9"><sup><small>9</small></sup>  Jitro  se radovao svemu dobru koje je Jahve učinio Izraelcima i što  ih je oslobodio od egipatskih šaka. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  "Neka je hvaljen Jahve  koji vas je izbavio od egipatskih šaka i od šaka faraonovih", reče Jitro. </p>
<p id="v11"><sup><small>11</small></sup>  "Sada znam da je Jahve veći od svih bogova jer  je izbavio narod ispod egipatske vlasti kad su s njim okrutno  postupali." </p>
<p id="v12"><sup><small>12</small></sup>  Zatim Jitro, Mojsijev tast, prinese Bogu žrtvu paljenicu  i prinos. Uto dođe Aron i sve izraelske starješine da s Mojsijevim  tastom blaguju gozbu pred Bogom. </p>
<p id="v13"><sup><small>13</small></sup>  Sutradan Mojsije sjede da kroji pravdu narodu. Narod je oko  njega stajao od jutra do mraka. </p>
<p id="v14"><sup><small>14</small></sup>  Vidjevši Mojsijev tast sav  trud što ga on za narod čini, rekne mu: "Što to imaš toliko s  narodom? I zašto ti sam sjediš, a sav narod stoji oko tebe od  jutra do mraka?" </p>
<p id="v15"><sup><small>15</small></sup>  "Narod dolazi k meni", odgovori Mojsije, "da se s Bogom posavjetuje. </p>
<p id="v16"><sup><small>16</small></sup>  Kad zađu u prepirku, dođu k  meni. Ja onda rasudim između jednoga i drugoga; izložim im Božje  zakone i odredbe." </p>
<p id="v17"><sup><small>17</small></sup>  "Nije dobro kako radiš", odgovori Mojsiju  tast. </p>
<p id="v18"><sup><small>18</small></sup>  "I ti i taj narod s tobom potpuno ćete se iscrpsti.  Taj je posao za te pretežak; sam ga ne možeš obavljati. </p>
<p id="v19"><sup><small>19</small></sup>  Poslušaj  me. Svjetovat ću te, i Bog će biti s tobom! Ti zastupaj narod  pred Bogom; podastiri Bogu njihove razmirice. </p>
<p id="v20"><sup><small>20</small></sup>  Poučavaj ih  o zakonima i odredbama; svraćaj ih na put kojim moraju ići, upućuj  ih na djela koja moraju vršiti. </p>
<p id="v21"><sup><small>21</small></sup>  Onda proberi između svega  puka ljude sposobne, bogobojazne i pouzdane, koji mrze mito,  te ih postavi za glavare puku: tisućnike, stotnike, pedesetnike  i desetnike. </p>
<p id="v22"><sup><small>22</small></sup>  Neka sude narodu u svako doba. Sve veće slučajeve  neka preda te iznose, a u manjima neka sami rasuđuju. Olakšaj  sebi breme: neka ga oni s tobom nose. </p>
<p id="v23"><sup><small>23</small></sup>  Ako tako uradiš - i  Bog ti to odobri - moći ćeš izdržati, a sav ovaj narod odlazit  će kući u miru." </p>
<p id="v24"><sup><small>24</small></sup>  Mojsije posluša savjet svoga tasta i učini sve kako ga  svjetova. </p>
<p id="v25"><sup><small>25</small></sup>  Probere Mojsije sposobnih ljudi od svih Izraelaca  pa ih postavi za glavare narodu: tisućnike, stotnike, pedesetnike  i desetnike. </p>
<p id="v26"><sup><small>26</small></sup>  Oni su sudili narodu u svako doba. Teže slučajeve  iznosili bi Mojsiju, a sve manje rješavali sami. </p>
<p id="v27"><sup><small>27</small></sup>  Zatim Mojsije otpusti svoga tasta i on ode u svoju zemlju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/17">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 17</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/19">
          <span class="pr-2">Izlazak - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:9 <i>Kad bi više ljudi znalo Božju dobrotu</i>: <a href="/hr/The_Urantia_Book/131#p10_4">KU 131:10.4</a>. </li>
</ol>
</div>
