<!--
title: "Izlazak - Poglavlje 27"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/26">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 26</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/28">
          <span class="pr-2">Izlazak - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Načini žrtvenik od bagremova drva, pet lakata dug, pet lakata  širok - prava četvorina - i tri lakta visok. </p>
<p id="v2"><sup><small>2</small></sup>  Na njegova četiri  ugla načini rogove. Neka mu rogovi budu u jednome komadu s njim.  I tučem ga okuj. </p>
<p id="v3"><sup><small>3</small></sup>  Dalje, načini za žrtvenik posude za zgrtanje  otpadaka: strugače, kotliće, viljuške i kadionike. Sve potrepštine  za žrtvenik načini od tuča. </p>
<p id="v4"><sup><small>4</small></sup>  Onda načini za nj rešetku od tuča, u obliku mrežice, </p>
<p id="v5"><sup><small>5</small></sup>  a na četiri ugla mrežicu ispod izbočine  žrtvenika, tako da zahvati do sredine žrtvenika. </p>
<p id="v6"><sup><small>6</small></sup>  Napravi zatim  motke za žrtvenik, motke od bagremova drva, pa ih tučem okuj. </p>
<p id="v7"><sup><small>7</small></sup>  Neka se motke provuku kroz kolutove, tako da dođu na obje  strane žrtvenika kad se nosi. </p>
<p id="v8"><sup><small>8</small></sup>  Načini ga šuplja, od dasaka:  kako ti je pokazano na brdu, onako neka je i napravljen." </p>
<p id="v9"><sup><small>9</small></sup>  "Napravi i dvorište Prebivališta. Na južnoj strani napravi  zavjese od prepredenog lana, sto lakata u dužinu s te strane. </p>
<p id="v10"><sup><small>10</small></sup>  Njihovih dvadeset stupova neka stoji na dvadeset podnožja  od tuča i neka imaju kopče i šipke od srebra. </p>
<p id="v11"><sup><small>11</small></sup>  Isto tako za  sjevernu stranu načini plahte sto lakata duge. Njihovih dvadeset  stupova i dvadeset podnožja od tuča, ali kopče i šipke neka su  od srebra. </p>
<p id="v12"><sup><small>12</small></sup>  Širini dvorišta sa zapadne strane trebat će zavjese  pedeset lakata duge, sa deset stupova i deset podnožja. </p>
<p id="v13"><sup><small>13</small></sup>  Širina  dvorišta prema istočnoj strani neka bude pedeset lakata. </p>
<p id="v14"><sup><small>14</small></sup>  Nadalje, zavjese s jedne strane vrata neka su petnaest lakata duge, sa  svoja tri stupa i njihova tri podnožja. </p>
<p id="v15"><sup><small>15</small></sup>  A s druge strane  neka su zavjese opet petnaest lakata, sa svoja tri stupa i njihova  tri podnožja. </p>
<p id="v16"><sup><small>16</small></sup>  Za dvorišni ulaz: vezen zastor od dvadeset  lakata, od ljubičastog, crvenog i tamnocrvenog prediva i prepredenog  lana; i sa svoja četiri stupa i njihova četiri podnožja. </p>
<p id="v17"><sup><small>17</small></sup>  Svi  stupovi naokolo dvorišta neka su povezani srebrnim šipkama. Neka  su im kopče od srebra, a podnožja od tuča. </p>
<p id="v18"><sup><small>18</small></sup>  Neka je dvorište  u duljinu sto lakata, u širinu pedeset, a u visinu pet lakata.  Neka su mu plahte od prepredenog lana, podnožja od tuča. </p>
<p id="v19"><sup><small>19</small></sup>  Sve  potrepštine u Prebivalištu za opću upotrebu i svi njegovi kočići, a tako i kočići u dvorištu, neka su od tuča." </p>
<p id="v20"><sup><small>20</small></sup>  "Nadalje, naredi Izraelcima da ti za svjetlo donose čistoga  ulja od istupanih maslina, tako da svjetlo neprestano gori. </p>
<p id="v21"><sup><small>21</small></sup>  Aron  i njegovi sinovi neka ga postavljaju u Šator sastanka izvan zavjese  što zaklanja Svjedočanstvo da gori pred Jahvom od večeri do jutra.  Neka je to neopoziva naredba za izraelske naraštaje." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/26">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 26</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/28">
          <span class="pr-2">Izlazak - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
