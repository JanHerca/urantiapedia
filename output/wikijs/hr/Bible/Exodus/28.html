<!--
title: "Izlazak - Poglavlje 28"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/27">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 27</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/29">
          <span class="pr-2">Izlazak - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "A onda dovedi k sebi između Izraelaca svoga brata Arona zajedno  s njegovim sinovima: Nadabom, Abihuom, Eleazarom i Itamarom da  mi služe kao svećenici. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Napravi svome bratu Aronu sveto ruho  na čast i ukras. </p>
<p id="v3"><sup><small>3</small></sup>  Obrati se svim vještacima koje sam obdario  mudrošću neka naprave haljine Aronu da bi se posvetio i vršio  svećeničku službu u moju čast. </p>
<p id="v4"><sup><small>4</small></sup>  Neka ovu odjeću naprave: naprsnik, oplećak, ogrtač, košulju resama obrubljenu, mitru i pas; neka  naprave svetu odjeću za tvoga brata Arona i njegove sinove da  mi služe kao svećenici. </p>
<p id="v5"><sup><small>5</small></sup>  Stoga neka oni primaju zlato, ljubičasto, crveno i tamnocrveno predivo i prepredeni lan." </p>
<p id="v6"><sup><small>6</small></sup>  "Oplećak neka naprave od zlata, od ljubičastog, crvenog  i tamnocrvenog prediva i od prepredenog lana - vješto izrađen. </p>
<p id="v7"><sup><small>7</small></sup>  Neka na njemu budu dvije poramenice, pričvršćene za njegove  krajeve. </p>
<p id="v8"><sup><small>8</small></sup>  Tkanica što bude na njemu neka je napravljena kao  i on: od zlata, od ljubičastog, crvenog i tamnocrvenog prediva  i od prepredenog lana, a neka s njim sačinjava jedan komad. </p>
<p id="v9"><sup><small>9</small></sup>  Zatim  uzmi dva draga kamena oniksa i u njih ureži imena Izraelovih  sinova: </p>
<p id="v10"><sup><small>10</small></sup>  šest njihovih imena na jednome dragom kamenu, a preostalih  šest imena na drugome dragom kamenu, prema njihovu rođenju. </p>
<p id="v11"><sup><small>11</small></sup>  Kao  što rezbar dragulja urezuje pečate na prstene, tako ti ureži  imena Izraelovih sinova. Oko njih navezi zlatan obrub, </p>
<p id="v12"><sup><small>12</small></sup>  pa  pričvrsti oba draga kamena za poramenice oplećka da budu spomen-dragulji  na Izraelove sinove. Tako neka Aron nosi njihova imena o svoja  dva ramena pred Jahvom da ih se sjeća. </p>
<p id="v13"><sup><small>13</small></sup>  Načini zlatne okvire </p>
<p id="v14"><sup><small>14</small></sup>  i dva lančića od čistoga zlata. Načini ih kao zasukane uzice  i onda zasukane lančiće pričvrsti za okvire." </p>
<p id="v15"><sup><small>15</small></sup>  "Naprsnik za presuđivanje izradi umjetnički; izvedi to  kao i posao na oplećku: od zlata, od ljubičastog, crvenog i tamnocrvenog  prediva i od prepredenog lana. </p>
<p id="v16"><sup><small>16</small></sup>  Neka bude četvorinast i dvostruk;  jedan pedalj neka mu je duljina, a pedalj širina. </p>
<p id="v17"><sup><small>17</small></sup>  Na njemu  poredaj četiri reda dragulja. U prvome redu neka bude: rubin, topaz i alem; </p>
<p id="v18"><sup><small>18</small></sup>  u drugome redu: smaragd, safir i ametist; </p>
<p id="v19"><sup><small>19</small></sup>  u trećem redu: hijacint, ahat i ledac; </p>
<p id="v20"><sup><small>20</small></sup>  a u četvrtom redu:  krizolit, oniks i jaspis. Neka budu ukovani u zlatne okvire. </p>
<p id="v21"><sup><small>21</small></sup>  Tih dragulja neka bude dvanaest, koliko i imena Izraelovih  sinova. Neka budu urezani kao i pečati na prstenju, svaki s imenom  jednoga od dvanaest plemena. </p>
<p id="v22"><sup><small>22</small></sup>  Napravi za naprsnik lančiće  od čistoga zlata, zasukane kao uzice. </p>
<p id="v23"><sup><small>23</small></sup>  Zatim napravi za naprsnik  dva kolutića od zlata i pričvrsti ih na dva gornja ugla naprsnika. </p>
<p id="v24"><sup><small>24</small></sup>  Onda priveži dvije zlatne uzice za ta dva kolutića koja budu  pričvršćena za uglove naprsnika. </p>
<p id="v25"><sup><small>25</small></sup>  Druga dva kraja uzica priveži  za dva okvira. Sad ih tako pričvrsti za poramenice oplećka sprijeda. </p>
<p id="v26"><sup><small>26</small></sup>  Napravi dva kolutića od zlata pa ih pričvrsti za dva donja  ugla naprsnika, uz rub iznutra koji je okrenut prema oplećku. </p>
<p id="v27"><sup><small>27</small></sup>  Napravi još dva kolutića od zlata i pričvrsti ih za donji, prednji kraj poramenice oplećka, uz njegov šav povrh tkanice  oplećka. </p>
<p id="v28"><sup><small>28</small></sup>  Neka se naprsnik sveže za svoje kolutiće s kolutićima  oplećka vrpcom od modroga grimiza, tako da naprsnik stoji iznad  tkanice i da se ne može odvajati od oplećka. </p>
<p id="v29"><sup><small>29</small></sup>  Neka tako Aron, kada god ulazi u Svetište, na svome srcu nosi imena sinova Izraelovih  na naprsniku za presuđivanje da ih uvijek doziva u sjećanje pred  Jahvom. </p>
<p id="v30"><sup><small>30</small></sup>  U naprsnik za presuđivanje neka se stave i 'Urim'  i 'Tumim' da i oni budu na Aronovu srcu kad bude dolazio pred  Jahvu. Tako neka Aron uvijek na svom srcu pred Jahvom nosi presudu  sinova Izraelovih." </p>
<p id="v31"><sup><small>31</small></sup>  "Ogrtač za oplećak sav napravi od ljubičastog prediva. </p>
<p id="v32"><sup><small>32</small></sup>  Prorez za glavu na njemu neka bude na sredini. Rub naokolo  proreza neka bude opšiven kao ovratnik na oklopu, tako da se  ogrtač ne podere. </p>
<p id="v33"><sup><small>33</small></sup>  Na njegovu rubu sve naokolo načini šipke  od ljubičastog, crvenog i tamnocrvenog prediva, a između njih  zvonca od zlata naokolo; </p>
<p id="v34"><sup><small>34</small></sup>  zlatno zvonce pa šipak, zlatno zvonce  pa šipak naokolo ogrtača uz rub. </p>
<p id="v35"><sup><small>35</small></sup>  Neka budu na Aronu dok vrši  službu, da se čuje kad ulazi u Svetište pred Jahvu i kad izlazi;  tako neće umrijeti." </p>
<p id="v36"><sup><small>36</small></sup>  "Napravi potom jednu ploču od čistoga zlata i na njoj  ureži, kao što se urezuje na pečatnom prstenu: 'Jahvi posvećen'. </p>
<p id="v37"><sup><small>37</small></sup>  Za mitru je priveži modrom vrpcom da stoji s pročelja mitre. </p>
<p id="v38"><sup><small>38</small></sup>  Neka stoji na Aronovu čelu. Tako neka Aron na se preuzme  nedostatke koji bi mogli okaljati sve svete prinose što ih Izraelci  posvećuju. Neka uvijek stoji na njegovu čelu da za njih stječe  blagonaklonost Jahvinu. </p>
<p id="v39"><sup><small>39</small></sup>  Košulju s resama napravi od lana, od lana napravi i mitru, a pas vezom izvezi. </p>
<p id="v40"><sup><small>40</small></sup>  I za Aronove sinove napravi haljine, pasove i turbane, njima na čast i ukras. </p>
<p id="v41"><sup><small>41</small></sup>  U njih odjeni svoga brata Arona i  njegove sinove; onda ih pomaži, ispuni im ruke vlašću i posveti  ih da mi služe kao svećenici. </p>
<p id="v42"><sup><small>42</small></sup>  Napravi za njih gaćice od lana  da im pokriju golo tijelo. Neka sežu od bedara do stegna. </p>
<p id="v43"><sup><small>43</small></sup>  Neka  ih nosi Aron i njegovi sinovi kad ulaze u Šator sastanka ili  kad se primiču žrtveniku za službu u Svetištu da ne navuku na  se krivnju i umru. To neka bude vječna naredba za nj i za njegovo  potomstvo poslije njega." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/27">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 27</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/29">
          <span class="pr-2">Izlazak - Poglavlje 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 28:1-43 <i>Šamani (svećenici)</i>: <a href="/hr/The_Urantia_Book/90#p1_1">KU 90:1.1</a>. </li>
</ol>
</div>
