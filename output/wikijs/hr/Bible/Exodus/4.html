<!--
title: "Izlazak - Poglavlje 4"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/3">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 3</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/5">
          <span class="pr-2">Izlazak - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mojsije uzvrati: "Ali ako mi ne povjeruju i ne poslušaju me, nego mi reknu: 'Jahve ti se nije objavio?'" </p>
<p id="v2"><sup><small>2</small></sup>  "Što ti je to  u ruci?" - zapita ga Jahve. "Štap", odgovori. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  "Baci ga na  zemlju!" - naredi mu Jahve. On ga baci na zemlju, a štap se pretvori  u zmiju. Mojsije pred njom uzmače. </p>
<p id="v4"><sup><small>4</small></sup>  Onda Jahve reče Mojsiju:  "Pruži ruku i uhvati je za rep." I on seže rukom i uhvati je  za rep, a ona opet postade štap u njegovoj ruci. </p>
<p id="v5"><sup><small>5</small></sup>  "Tako moraju  vjerovati da se Jahve, Bog njihovih otaca, Bog Abrahamov, Bog  Izakov i Bog Jakovljev, tebi objavio." </p>
<p id="v6"><sup><small>6</small></sup>  Još mu Jahve rekne: "Uvuci ruku u njedra." On uvuče ruku  u njedra. Kad ju je izvukao, gle - ruka mu gubava, bijela kao  snijeg. </p>
<p id="v7"><sup><small>7</small></sup>  "Stavi opet ruku u njedra!" - naredi mu Jahve. On  opet ruku u njedra. Kad ju je iz njedara izvukao, gle - opet  je bila kao i ostali dio tijela. </p>
<p id="v8"><sup><small>8</small></sup>  "Ako ti ne povjeruju i ne  prihvate poruku prvoga znamenja, povjerovat će poruci drugoga  znamenja. </p>
<p id="v9"><sup><small>9</small></sup>  A ako ih oba ova znamenja ne uvjere pa ti ne povjeruju, zahvati vode iz Rijeke i prolij je po suhu. Voda što je budeš  iz Rijeke uzeo na suhu će se u krv pretvoriti." </p>
<p id="v10"><sup><small>10</small></sup>  "Oprosti, Gospodine!" - nastavi Mojsije Jahvi. "Ja nikad  nisam bio čovjek rječit; ni prije ni sada kad govoriš svome sluzi.  Ja sam u govoru spor, a na jeziku težak." </p>
<p id="v11"><sup><small>11</small></sup>  "Tko je dao čovjeku  usta?" - reče mu Jahve. "Tko ga čini nijemim i gluhim; tko li  mu vid daje ili ga osljepljuje? Zar to nisam ja, Jahve! </p>
<p id="v12"><sup><small>12</small></sup>  Idi, dakle! Ja ću biti s tobom kad budeš govorio i kazivat ću ti  što ćeš govoriti." </p>
<p id="v13"><sup><small>13</small></sup>  "Oprosti, Gospodine", opet će Mojsije, "ne bi li poslao  koga drugoga!" </p>
<p id="v14"><sup><small>14</small></sup>  Razljuti se Jahve na Mojsija i reče: "Zar Aron, Levijevac, nije tvoj brat? Znam da je on vrlo rječit. Evo, baš ti izlazi  u susret. Kad te vidi, obradovat će se u srcu. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ti govori  njemu i u njegova usta stavljaj riječi. Ja ću biti i s tobom  i s njime dok budete govorili; kazivat ću obojici što ćete raditi. </p>
<p id="v16"><sup><small>16</small></sup>  Neka on mjesto tebe govori narodu. Tako, on će tebi biti  mjesto usta, a ti ćeš njemu biti mjesto Boga. </p>
<p id="v17"><sup><small>17</small></sup>  Uzmi ovaj štap  u ruku. Njim izvodi znamenja." </p>
<p id="v18"><sup><small>18</small></sup>  Zatim se Mojsije vrati svome tastu Jitru te mu reče:  "Pusti me da se vratim braći u Egipat da vidim jesu li još na  životu." "Pođi u miru!" - reče Jitro Mojsiju. </p>
<p id="v19"><sup><small>19</small></sup>  I Jahve reče Mojsiju u Midjanu: "Vrati se u Egipat, jer  su pomrli svi ljudi koji su tražili tvoj život." </p>
<p id="v20"><sup><small>20</small></sup>  Tako Mojsije  posadi na magarca svoju ženu i sinove i ode u zemlju egipatsku.  A u ruku Mojsije uze Božji štap. </p>
<p id="v21"><sup><small>21</small></sup>  Jahve opet reče Mojsiju:  "Kad se vratiš u Egipat, pobrini se da pred faraonom izvedeš  sva čudesa za koja sam ti dao moć, premda ću ja tvrdim učiniti  njegovo srce, tako te neće pustiti narod da ode. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Tada reci  faraonu: 'Ovako kaže Jahve: Izrael je moj prvorođenac. </p>
<p id="v23"><sup><small>23</small></sup>  Tražim  od tebe da mi pustiš sina da mi iskaže štovanje. Ako odbiješ  da ga pustiš, ja ću ubiti tvoga prvorođenca.'" </p>
<p id="v24"><sup><small>24</small></sup>  Kad se na putu Mojsije zaustavi da prenoći, navali na  nj Jahve da ga ubije. </p>
<p id="v25"><sup><small>25</small></sup>  Ali Sipora pograbi oštar kremen, obreza  svoga sina i kožicom se dotakne Mojsijevih nogu: "Zaista si mi  ti krvav muž", reče. </p>
<p id="v26"><sup><small>26</small></sup>  I Jahve ga pusti. Ona je to zbog obrezanja  rekla "krvav muž". </p>
<p id="v27"><sup><small>27</small></sup>  Onda rekne Jahve Aronu: "Zaputi se prema pustinji, u  susret Mojsiju!" On ode i s njim se sastane na Božjem brdu. Poljubi  ga. </p>
<p id="v28"><sup><small>28</small></sup>  Mojsije pripovjedi Aronu sve što mu je Jahve povjerio  i sva znamenja koja mu je naredio da ih učini. </p>
<p id="v29"><sup><small>29</small></sup>  Sad odu Mojsije  i Aron i skupe sve starješine Izraelaca. </p>
<p id="v30"><sup><small>30</small></sup>  Aron izloži sve  što je Jahve govorio Mojsiju, a Mojsije izvede znamenja naočigled  naroda. </p>
<p id="v31"><sup><small>31</small></sup>  Narod je bio uvjeren, i pošto čuše da je Jahve pohodio  Izraelce i pogledao na njihove jade, popadaše ničice i pokloniše  se. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/3">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 3</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/5">
          <span class="pr-2">Izlazak - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:2-4 <i>Štovanje zmije</i>: <a href="/hr/The_Urantia_Book/88#p1_5">KU 88:1.5</a>.  <i>Obožavanje zmije</i>: <a href="/hr/The_Urantia_Book/85#p3_3">KU 85:3.3</a>. </li>
  <li id="fn2"><a href="#cite2">↑</a> 4:14 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
  <li id="fn3"><a href="#cite3">↑</a> 4:21 <i>Otvrdni srce faraona</i>: <a href="/hr/The_Urantia_Book/156#p5_4">KU 156:5.4</a>. </li>
</ol>
</div>
