<!--
title: "Izlazak - Poglavlje 23"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/22">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 22</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/24">
          <span class="pr-2">Izlazak - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Nemojte davati lažne izjave! Ne pomaži zlikovcu svjedočeći  krivo! </p>
<p id="v2"><sup><small>2</small></sup>  Ne povodi se za mnoštvom da činiš zlo; niti svjedoči  u parnici stajući na stranu većine protiv pravde. </p>
<p id="v3"><sup><small>3</small></sup>  Ne smiješ  biti pristran prema siromahu u njegovoj parnici. </p>
<p id="v4"><sup><small>4</small></sup>  Kad nabasaš na zalutalo goveče ili magare svoga neprijatelja, moraš mu ga natrag dovesti. </p>
<p id="v5"><sup><small>5</small></sup>  Ako opaziš magarca onoga koji  te mrzi kako je pao pod svojim tovarom, nemoj ga ostaviti: zajedno  s njegovim gospodarom moraš mu pomoći da se digne. </p>
<p id="v6"><sup><small>6</small></sup>  Ne krnji prava svome siromahu u njegovoj parnici. </p>
<p id="v7"><sup><small>7</small></sup>  Stoj  daleko od lažne optužbe; ne ubijaj nedužna i pravedna, jer ja  zlikovcu ne praštam. </p>
<p id="v8"><sup><small>8</small></sup>  Ne primaj mita, jer mito zasljepljuje  i one koji najjasnije gledaju i upropašćuje pravo pravednika. </p>
<p id="v9"><sup><small>9</small></sup>  Ne ugnjetavaj pridošlicu! TÓa znate kako je pridošlici;  i sami ste bili pridošlice u zemlji egipatskoj." </p>
<p id="v10"><sup><small>10</small></sup>  "Šest godina zasijavaj svoju zemlju i njezine plodove  pobiri, </p>
<p id="v11"><sup><small>11</small></sup>  a sedme je godine pusti da počiva neobrađena. Neka  se s nje hrani sirotinja tvoga naroda, a što njoj ostane, neka  pojede poljska živina. Radi tako i sa svojim vinogradom i svojim  maslinikom. </p>
<p id="v12"><sup><small>12</small></sup>  Šest dana obavljaj svoj posao, ali sedmoga dana od posala  odustani, da ti otpočine vo i magarac i da odahne sin tvoje sluškinje  i pridošlica. </p>
<p id="v13"><sup><small>13</small></sup>  Pripazite na sve što sam vam rekao. Ne spominjite imena  drugih bogova. Neka se to i ne čuje iz tvojih usta." </p>
<p id="v14"><sup><small>14</small></sup>  "Triput na godinu održavaj u moju čast svetkovinu. </p>
<p id="v15"><sup><small>15</small></sup>  Slavi  Blagdan beskvasnoga kruha. U određeno vrijeme u mjesecu Abibu  - jer si u njemu iz Egipta izišao - sedam dana jedi beskvasan  kruh, kako sam ti naredio. Neka nitko ne stupa preda me praznih  ruku! <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Onda slavi Blagdan žetve - prvina što ih donose polja  koja zasijavaš. Zatim Blagdan berbe na koncu godine, kad s polja  pokupiš plodove svoga truda. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Triput na godinu neka svi tvoji  muški stupe pred Gospodara Jahvu. </p>
<p id="v18"><sup><small>18</small></sup>  Krv žrtve koju u moju čast žrtvuješ nemoj prinositi s  ukvasanim kruhom; salo od žrtve prinesene na moju svetkovinu  ne ostavljaj za sutradan. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Donosi u kuću Jahve, svoga Boga, najbolje prvine sa svoje  zemlje.  Ne kuhaj kozleta u mlijeku njegove majke." <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  "Šaljem, evo, svog anđela pred tobom da te čuva na putu  i dovede te u mjesto koje sam priredio. </p>
<p id="v21"><sup><small>21</small></sup>  Poštuj ga i slušaj!  Ne buni se protiv njega, jer vam neće opraštati prekršaje: tÓa  moje je ime u njemu. </p>
<p id="v22"><sup><small>22</small></sup>  Ako mu se budeš vjerno pokoravao i budeš  vršio sve što sam naredio, ja ću biti neprijatelj tvojim neprijateljima  i protivnik tvojim protivnicima. </p>
<p id="v23"><sup><small>23</small></sup>  Anđeo će moj ići pred tobom  i dovesti te do Amorejaca, Hetita, Perižana, Kanaanaca, Hivijaca  i Jebusejaca da ih uništim. </p>
<p id="v24"><sup><small>24</small></sup>  Nemoj se klanjati njihovim kumirima  niti im iskazuj štovanje; ne postupaj kako oni rade nego njihove  kumire poruši i stupove im porazbijaj. </p>
<p id="v25"><sup><small>25</small></sup>  Iskazujte štovanje  Jahvi, Bogu svome, pa ću blagoslivati tvoj kruh i tvoju vodu  i uklanjati od tebe bolest. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  U tvojoj zemlji neće biti pometkinje;  ja ću učiniti punim broj tvojih dana. </p>
<p id="v27"><sup><small>27</small></sup>  Pred tobom ću odaslati stravu svoju; u metež ću baciti  sav svijet među koji dospiješ i učinit ću da svi tvoji neprijatelji  bježe pred tobom. </p>
<p id="v28"><sup><small>28</small></sup>  Stršljene ću pred tobom odašiljati da ispred  tebe tjeraju u bijeg Hivijce, Kanaance i Hetite. </p>
<p id="v29"><sup><small>29</small></sup>  Neću ih  otjerati ispred tebe u jednoj godini, da zemlja ne opusti i divlje  se životinje ne razmnože na tvoju štetu. </p>
<p id="v30"><sup><small>30</small></sup>  Tjerat ću ih ispred  tebe malo-pomalo dok ti potomstvo ne odraste, tako da zemlju  zaposjedneš. </p>
<p id="v31"><sup><small>31</small></sup>  Postavit ću ti granicu: od Crvenoga do Filistejskoga  mora, od pustinje pa do Rijeke. Predat ću, naime, stanovništvo  zemlje u tvoje šake, a ti ga ispred sebe tjeraj. </p>
<p id="v32"><sup><small>32</small></sup>  Ne pravi  savez ni s njima ni s njihovim kumirima. </p>
<p id="v33"><sup><small>33</small></sup>  Neka ne ostanu u  tvojoj zemlji da te ne navode na grijeh protiv mene. Ako bi štovao  njihove kumire, to bi ti bila stupica." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/22">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 22</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/24">
          <span class="pr-2">Izlazak - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:15 <i>Čuvajte beskvasni kruh</i>: <a href="/hr/The_Urantia_Book/142#p3_13">KU 142:3.13</a>. </li>
  <li id="fn2"><a href="#cite2">↑</a> 23:16 <i>Priredite dvije gozbe</i>: <a href="/hr/The_Urantia_Book/142#p3_16">KU 142:3.16</a>. </li>
  <li id="fn3"><a href="#cite3">↑</a> 23:16,19a <i>Donesite prve plodove</i>: <a href="/hr/The_Urantia_Book/142#p3_19">KU 142:3.19</a>. </li>
  <li id="fn4"><a href="#cite4">↑</a> 23:18a <i>Nema žrtve s kvasnim kruhom</i>: <a href="/hr/The_Urantia_Book/142#p3_17">KU 142:3.17</a>. </li>
  <li id="fn5"><a href="#cite5">↑</a> 23:18b <i>Nema hrane do jutra</i>: <a href="/hr/The_Urantia_Book/142#p3_18">KU 142:3.18</a>. </li>
  <li id="fn6"><a href="#cite6">↑</a> 23:19b <i>Ne kuhajte dijete u majčinom mlijeku</i>: <a href="/hr/The_Urantia_Book/142#p3_20">KU 142:3.20</a>. </li>
  <li id="fn7"><a href="#cite7">↑</a> 23:25 <i>Služi Gospodinu, Bogu svome</i>: <a href="/hr/The_Urantia_Book/145#p2_2">KU 145:2.2</a>. </li>
</ol>
</div>
