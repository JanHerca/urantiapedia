<!--
title: "Izlazak - Poglavlje 8"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/7">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 7</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/9">
          <span class="pr-2">Izlazak - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (7:26) Opet Jahve reče Mojsiju: "Pođi k faraonu i reci mu: 'Ovako  govori Jahve: Pusti moj narod da ode i štovanje mi iskaže. </p>
<p id="v2"><sup><small>2</small></sup>  (7:27) Ako  odbiješ da ih pustiš, svu ću ti zemlju kazniti žabama. </p>
<p id="v3"><sup><small>3</small></sup>  (7:28) Rijeka  će vrvjeti žabama. One će izići i prodrijeti u tvoj dvor, u ložnicu, u tvoju postelju, u kuće tvojih službenika i tvoga naroda, pod  sačeve i naćve tvoje. </p>
<p id="v4"><sup><small>4</small></sup>  (7:29) Po tebi, po tvome narodu i svim tvojim  službenicima skakat će žabe.'" </p>
<p id="v5"><sup><small>5</small></sup>  (8:1) Onda Jahve reče Mojsiju: "Reci Aronu neka ispruži svoju ruku  sa štapom povrh rijeka, prokopa i jezeraca i učini da žabe navale  na egipatsku zemlju." </p>
<p id="v6"><sup><small>6</small></sup>  (8:2) Aron pruži svoju ruku povrh egipatskih  voda, i žabe iziđoše i prekriše zemlju egipatsku. </p>
<p id="v7"><sup><small>7</small></sup>  (8:3) Ali i vračari  učiniše tako svojim vračanjem, te žabe navališe na egipatsku  zemlju. </p>
<p id="v8"><sup><small>8</small></sup>  (8:4) Zovne sad faraon Mojsija i Arona i rekne: "Molite Jahvu  da ukloni žabe od mene i moga puka, a ja ću pustiti narod da  prinese žrtvu Jahvi." </p>
<p id="v9"><sup><small>9</small></sup>  (8:5) Mojsije uzvrati faraonu: "Dostoj se  odrediti mi kad hoćeš da molim za te, za tvoje službenike i za  tvoj narod da se žabe odstrane od tebe i tvojih domova i ostanu  samo u Rijeci." </p>
<p id="v10"><sup><small>10</small></sup>  (8:6) "Sutra", reče. "Neka bude kako kažeš", odvrati  Mojsije, "da znaš kako nitko nije kao Jahve, Bog naš. </p>
<p id="v11"><sup><small>11</small></sup>  (8:7) Žabe  će otići od tebe, od tvojih službenika i tvoga naroda; ostat  će samo u Rijeci." </p>
<p id="v12"><sup><small>12</small></sup>  (8:8) Mojsije i Aron odu od faraona, a onda Mojsije zazva Jahvu  zbog žaba kojima je kaznio faraona. </p>
<p id="v13"><sup><small>13</small></sup>  (8:9) I Jahve usliša Mojsija, te žabe pocrkaju po kućama, dvorištima i njivama. </p>
<p id="v14"><sup><small>14</small></sup>  (8:10) Na hrpe  su ih zgrtali, zemlja se njima usmrdjela. </p>
<p id="v15"><sup><small>15</small></sup>  (8:11) Kad je faraon vidio  da je nastupilo olakšanje, srce mu otvrdnu te ne posluša Mojsija  i Arona, kako je Jahve i kazao. </p>
<p id="v16"><sup><small>16</small></sup>  (8:12) Onda će opet Jahve Mojsiju: "Reci Aronu neka zamahne  svojim štapom i udari po prahu na tlu neka se pretvori u komarce  po svoj zemlji egipatskoj." </p>
<p id="v17"><sup><small>17</small></sup>  (8:13) I učine tako: zamahne Aron rukom  i štapom te udari po prahu na tlu. Komarci navale na ljude i  životinje. Sav prah na tlu pretvori se u komarce po svoj zemlji  egipatskoj. </p>
<p id="v18"><sup><small>18</small></sup>  (8:14) Vračari pokušaše da svojim vračanjem stvore komarce, ali nisu mogli. Ljudi i životinje postanu plijenom komaraca. </p>
<p id="v19"><sup><small>19</small></sup>  (8:15) Tada vračari reknu faraonu: "To je prst Božji!" Ali je faraonovo  srce bilo okorjelo, pa nije poslušao Mojsija i Arona, kako je  Jahve i kazao. </p>
<p id="v20"><sup><small>20</small></sup>  (8:16) Onda Jahve reče Mojsiju: "Podrani ujutro, iziđi pred  faraona kad krene k vodi, i reci mu: 'Ovako poručuje Jahve: Pusti  moj narod da ode i da mi štovanje iskaže. </p>
<p id="v21"><sup><small>21</small></sup>  (8:17) Ako ne pustiš moga  naroda, pripustit ću obade na te, na tvoje službenike, na tvoj  puk i tvoje domove. Egipatski domovi i samo tlo na kojem stoje  vrvjet će od obada. </p>
<p id="v22"><sup><small>22</small></sup>  (8:18) Ali ću toga dana izuzeti gošenski kraj, u kojem živi moj narod, te se ondje obadi neće pojaviti, tako  da znaš da sam ja Jahve u središtu zemlje. </p>
<p id="v23"><sup><small>23</small></sup>  (8:19) Tu ću razliku  napraviti između svoga i tvoga naroda. To će znamenje biti sutra.'" </p>
<p id="v24"><sup><small>24</small></sup>  (8:20) I učini Jahve tako. Rojevi obada nalete u faraonov dvor,  na domove njegovih službenika i po svoj zemlji egipatskoj. Zemlja  nastrada od obada. </p>
<p id="v25"><sup><small>25</small></sup>  (8:21) Sad faraon pozove Mojsija i Arona pa im rekne: "Idite, prinesite žrtvu svome Bogu, ali u ovoj zemlji." </p>
<p id="v26"><sup><small>26</small></sup>  (8:22) "Ne dolikuje  da tako učinimo", odgovori Mojsije. "Žrtve koje mi prinosimo  Jahvi, Bogu svome, za Egipćane su svetogrđe. Kad bismo, dakle, na njihove oči prinosili žrtve koje su Egipćanima svetogrdne, zar nas ne bi kamenovali? </p>
<p id="v27"><sup><small>27</small></sup>  (8:23) Zato moramo u pustinju tri dana  hoda te prinijeti žrtvu Jahvi, Bogu svome, kako nam je zapovjedio." </p>
<p id="v28"><sup><small>28</small></sup>  (8:24) "Pustit ću vas da odete u pustinju", odgovori faraon, "i  prinesete žrtvu Jahvi, svome Bogu, ali ne odlazite predaleko.  Molite za me!" </p>
<p id="v29"><sup><small>29</small></sup>  (8:25) Nato odvrati Mojsije: "Čim odem od tebe, zazvat  ću Jahvu da sutra nestane obada s faraona, njegovih službenika  i njegova puka. Ali neka faraon više ne vara! Neka pusti narod  da ide i prinese žrtvu Jahvi." </p>
<p id="v30"><sup><small>30</small></sup>  (8:26) Tako Mojsije ode od faraona i pomoli se Jahvi. </p>
<p id="v31"><sup><small>31</small></sup>  (8:27) I  Jahve učini kako je Mojsije tražio: s faraona, s njegovih službenika  i s njegova puka nestane obada - ni jedan jedini nije ostao. </p>
<p id="v32"><sup><small>32</small></sup>  (8:28) Ali opet ukruti faraon srce svoje i ne dopusti narodu da  ode. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/7">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 7</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/9">
          <span class="pr-2">Izlazak - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
