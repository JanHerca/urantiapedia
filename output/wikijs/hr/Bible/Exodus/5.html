<!--
title: "Izlazak - Poglavlje 5"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/4">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 4</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/6">
          <span class="pr-2">Izlazak - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga odu Mojsije i Aron pa reknu faraonu: "Ovako veli  Jahve, Bog Izraelov: 'Pusti narod moj da ode i u moju čast slavi  svetkovinu.'" <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Tko je taj Jahve da ga ja poslušam", odvrati  faraon, "i pustim Izraelce? Ja toga Jahvu ne znam niti ću pustiti  Izraelce." </p>
<p id="v3"><sup><small>3</small></sup>  "Bog Hebreja objavio nam se", rekoše. "Zato nas  pusti da odemo tri dana hoda u pustinju i prinesemo žrtvu Jahvi, Bogu svome, da se na nas ne obori pomorom ili mačem." </p>
<p id="v4"><sup><small>4</small></sup>  Nato  im odvrati egipatski kralj: "Mojsije i Arone, zašto odvraćate  svijet od njegovih dužnosti? Idite na svoj posao. </p>
<p id="v5"><sup><small>5</small></sup>  Sad kad  se svjetina tako umnožila", nastavi faraon, "vi biste ih od posla  odvratili?" </p>
<p id="v6"><sup><small>6</small></sup>  Istoga dana izda faraon naredbu nadglednicima i bilježnicima: </p>
<p id="v7"><sup><small>7</small></sup>  "Ne pribavljajte više ovome narodu slame kao do sada. Neka  idu sami i sebi je skupljaju. </p>
<p id="v8"><sup><small>8</small></sup>  A zahtijevajte od njih istu  količinu opeke koju su pravili i dosad. Ne smanjujte je! Lijenčine  su. Zato viču: 'Hajdemo prinijeti žrtvu Bogu svome!' </p>
<p id="v9"><sup><small>9</small></sup>  Navalite  poslove na taj svijet: neka rade, da ne obraćaju pažnje klevetama!" </p>
<p id="v10"><sup><small>10</small></sup>  Sad dođu nadglednici naroda i njegovi bilježnici te svijetu  objave: "Ovako poručuje faraon: 'Neću vam više nabavljati slame. </p>
<p id="v11"><sup><small>11</small></sup>  Vi sami morate ići i tražiti je gdje god je možete naći.  Ali zato neću smanjiti vaš posao.'" </p>
<p id="v12"><sup><small>12</small></sup>  Stoga se narod raziđe  po svoj zemlji egipatskoj da skuplja strnjiku namjesto slame. </p>
<p id="v13"><sup><small>13</small></sup>  A nadglednici ih gonili: "Morate svakoga dana svršiti jednako  posla kao i onda dok ste slamu dobivali." </p>
<p id="v14"><sup><small>14</small></sup>  A bilježnike koje  faraonovi nadglednici bijahu postavili nad Izraelcima tukli su  i korili: "Zašto niste ni jučer ni danas napravili opeke koliko  i prije?" </p>
<p id="v15"><sup><small>15</small></sup>  Onda bilježnici Izraelaca odu i potuže se faraonu: "Zašto  ovako postupaš sa svojim slugama? </p>
<p id="v16"><sup><small>16</small></sup>  Tvoje sluge više ne dobivaju  slame, a ipak se od nas traži: napravite opeku? Čak i tuku tvoje  sluge, a kriv je tvoj narod!" </p>
<p id="v17"><sup><small>17</small></sup>  "Lijenčine ste vi! Lijenčine!"  - odgovori faraon. "Stoga i kažete: 'Hajdemo da prinesemo žrtvu  Jahvi!' </p>
<p id="v18"><sup><small>18</small></sup>  Nosite se na posao! Slama vam se neće davati, ali  morate praviti određene količine opeke." </p>
<p id="v19"><sup><small>19</small></sup>  Bilježnici Izraelaca nađu se na muci zbog naredbe: "Svakodnevnu  količinu opeke ne smijete smanjiti!" </p>
<p id="v20"><sup><small>20</small></sup>  Otišavši od faraona, naiđu na Mojsija i Arona, koji su ih čekali. </p>
<p id="v21"><sup><small>21</small></sup>  "Neka vas Jahve  ima na oku i sudi vam!" - dobace im. "Omrazili ste nas kod faraona  i njegovih dvorana; dali ste im mač u ruke da nas pobiju." </p>
<p id="v22"><sup><small>22</small></sup>  Mojsije  se vrati Jahvi i reče: "Zašto, Gospodine, nanosiš štetu svome  puku? Zašto si me poslao? </p>
<p id="v23"><sup><small>23</small></sup>  Otkad sam ja stupio pred faraona  i progovorio mu u tvoje ime, on još gore postupa s ovim narodom.  A ti ništa ne poduzimaš da izbaviš svoj narod." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/4">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 4</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/6">
          <span class="pr-2">Izlazak - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:1 <i>Gospodin, Bog Izraelov</i>: <a href="/hr/The_Urantia_Book/96#p1_9">KU 96:1.9</a>.  <i>Bog Izraelov</i>: <a href="/hr/The_Urantia_Book/45#p4_14">KU 45:4.14</a>. </li>
</ol>
</div>
