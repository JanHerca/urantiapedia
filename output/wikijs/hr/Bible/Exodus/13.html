<!--
title: "Izlazak - Poglavlje 13"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/12">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 12</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/14">
          <span class="pr-2">Izlazak - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Meni posvetite svakoga prvorođenca!  Prvenci materina krila kod Izraelaca, i od ljudi i od životinja, meni pripadaju!" <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  A onda Mojsije reče narodu: "Sjećajte se ovoga dana u  koji ste izbavljeni iz Egipta, iz kuće ropstva, jer vas Jahve  izbavi odande svojom jakom mišicom. Ukvasani kruh neka se ne  jede! </p>
<p id="v4"><sup><small>4</small></sup>  Ovoga dana mjeseca Abiba vaše je izbavljenje. </p>
<p id="v5"><sup><small>5</small></sup>  Stoga:  kad te Jahve uvede u zemlju Kanaanaca, Hetita, Amorejaca, Hivijaca  i Jebusejaca, za koju se zakleo tvojim precima da će ti je dati  - zemlju kojom teče med i mlijeko - ovoga mjeseca obavi ovakav  obred: </p>
<p id="v6"><sup><small>6</small></sup>  sedam dana jedi nekvasan kruh, a sedmoga dana neka  se slavi svetkovina u čast Jahvi. </p>
<p id="v7"><sup><small>7</small></sup>  Sedam dana neka se jede  nekvasan kruh; ukvasanog kruha neka ne bude kod tebe; i neka  se nigdje ne vidi kvasac na tvome području. </p>
<p id="v8"><sup><small>8</small></sup>  Svome sinu toga  dana objasni: to je za ono što mi je Jahve učinio kad sam se  iz Egipta izbavio. </p>
<p id="v9"><sup><small>9</small></sup>  Neka ti bude kao znak na tvojoj ruci i  kao opomena na tvome čelu: da Jahvin zakon bude uvijek na tvojim  ustima. Jer te rukom jakom Jahve izbavio iz Egipta. </p>
<p id="v10"><sup><small>10</small></sup>  Ovaj  propis vršite svake godine u određeno vrijeme." </p>
<p id="v11"><sup><small>11</small></sup>  "A kada te Jahve dovede u zemlju Kanaanaca - kako vam  se zakle, tebi i tvojim ocima - i kada ti je preda, </p>
<p id="v12"><sup><small>12</small></sup>  ustupajte  Jahvi prvorođence materinjega krila, a tako i sve prvine što  ih tvoja stoka dade - svako muško pripada Jahvi! <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Svaku prvinu  magaradi otkupi janjetom ili jaretom. Ako je ne otkupiš, slomi  joj vrat. A svakoga prvorođenca između svoje djece otkupi. </p>
<p id="v14"><sup><small>14</small></sup>  Kad  te sin tvoj sutra zapita: Što znači to? - odgovori mu: Rukom  jakom izvede nas Jahve iz Egipta, iz kuće ropstva. </p>
<p id="v15"><sup><small>15</small></sup>  Kako je  faraon postao tvrdokoran pa nas nije htio pustiti, Jahve je poubijao  sve prvorođence u zemlji egipatskoj: prvorođence ljudi i prvine  stoke. Eto zato Jahvi žrtvujem svaku mušku prvinu materinjega  krila, a svakoga prvorođenca od svojih sinova otkupljujem. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Neka  ti to bude kao znak na tvojoj ruci i kao znamenje posred čela  da nas je rukom jakom Jahve izbavio iz Egipta." </p>
<p id="v17"><sup><small>17</small></sup>  Kad je faraon dopustio da narod ode, Bog ih nije poveo  prema filistejskoj zemlji, iako je onuda bilo najbliže. Bog je, naime, rekao: "Mogao bi se narod predomisliti i vratiti u Egipat  kad vidi ratovanje." </p>
<p id="v18"><sup><small>18</small></sup>  Stoga Bog povede narod zaobilaznim putem, kroz pustinju prema Crvenome moru. Izraelci su napustili zemlju  egipatsku naoružani od glave do pete. </p>
<p id="v19"><sup><small>19</small></sup>  Mojsije ponese sa sobom  Josipove kosti. Jer Josip bijaše zakleo Izraelce riječima: "Bog  će se zacijelo za vas zauzeti. Tada i moje kosti odavde ponesite  sa sobom!" </p>
<p id="v20"><sup><small>20</small></sup>  Krenuvši iz Sukota, utabore se u Etamu, na kraju pustinje. </p>
<p id="v21"><sup><small>21</small></sup>  Jahve je išao pred njima, danju u stupu od oblaka da im put  pokazuje, a noću u stupu od ognja da im svijetli. Tako su mogli  putovati i danju i noću. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  I nije ispred naroda nestajao stup  od oblaka danju ni stup od ognja noću. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/12">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 12</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/14">
          <span class="pr-2">Izlazak - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:1-2 <i>Prvorođenac Bogu</i>: <a href="/hr/The_Urantia_Book/122#p9_1">KU 122:9.1</a>. </li>
  <li id="fn2"><a href="#cite2">↑</a> 13:2 <i>Posvetite prvorođence muškog spola</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn3"><a href="#cite3">↑</a> 13:2,12 <i>Bog traži prvorođene muškarce</i>: <a href="/hr/The_Urantia_Book/142#p3_14">KU 142:3.14</a>. </li>
  <li id="fn4"><a href="#cite4">↑</a> 13:12-13 <i>Bog prihvaća zamjene</i>: <a href="/hr/The_Urantia_Book/89#p7_1">KU 89:7.1</a>. </li>
  <li id="fn5"><a href="#cite5">↑</a> 13:15 <i>Otkupljenje</i>: <a href="/hr/The_Urantia_Book/122#p9_1">KU 122:9.1</a>. </li>
  <li id="fn6"><a href="#cite6">↑</a> 13:21-22 <i>Fetiš na vatru</i>: <a href="/hr/The_Urantia_Book/69#p6_4">KU 69:6.4</a>.  <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
</ol>
</div>
