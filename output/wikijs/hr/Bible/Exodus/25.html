<!--
title: "Izlazak - Poglavlje 25"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/24">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 24</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/26">
          <span class="pr-2">Izlazak - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Reci Izraelcima da me darivaju, a  vi primajte darove u moju čast od svakoga koji daje od srca. </p>
<p id="v3"><sup><small>3</small></sup>  A primajte ove darove: zlato, srebro i tuč; </p>
<p id="v4"><sup><small>4</small></sup>  ljubičasto, crveno i tamnocrveno predivo i prepredeni lan; </p>
<p id="v5"><sup><small>5</small></sup>  učinjene ovnujske  kože, pa fine kože; bagremovo drvo; </p>
<p id="v6"><sup><small>6</small></sup>  ulje za svjetlo; mirodije  za ulje pomazanja i miomirisno kađenje; </p>
<p id="v7"><sup><small>7</small></sup>  oniks i drugo drago  kamenje koje će se umetnuti u oplećak i naprsnik. </p>
<p id="v8"><sup><small>8</small></sup>  Neka mi  sagrade Svetište da mogu boraviti među njima. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Pri gradnji  Prebivališta i svega u njemu postupi točno prema uzorku koji  ti pokažem." </p>
<p id="v10"><sup><small>10</small></sup>  "Od bagremova drva neka naprave Kovčeg: dva i po lakta  dug, lakat i po širok i lakat i po visok. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Okuj ga čistim  zlatom, okuj ga izvana i iznutra; a oko njega stavi naokolo završni  pojas od zlata. </p>
<p id="v12"><sup><small>12</small></sup>  Salij za nj četiri zlatna koluta; prikuj  ih za četiri njegove noge; dva koluta s jedne strane, a dva s  druge. </p>
<p id="v13"><sup><small>13</small></sup>  Od bagremova drva napravi i motke te ih u zlato okuj. </p>
<p id="v14"><sup><small>14</small></sup>  Onda provuci motke kroz kolutove sa strana Kovčega da se  na njima Kovčeg nosi. </p>
<p id="v15"><sup><small>15</small></sup>  Neka motke ostanu u kolutima Kovčega;  neka se iz njih ne izvlače. </p>
<p id="v16"><sup><small>16</small></sup>  Svjedočanstvo koje ću ti predati  - u Kovčeg položi." </p>
<p id="v17"><sup><small>17</small></sup>  "Pomirilište napravi također od čistoga zlata. Neka bude  dugo dva i pol lakta, a široko lakat i pol. </p>
<p id="v18"><sup><small>18</small></sup>  Skuj i dva kerubina  od zlata za oba kraja Pomirilišta. </p>
<p id="v19"><sup><small>19</small></sup>  Napravi jednoga kerubina  za jedan kraj, a drugoga kerubina za drugi kraj. Pričvrsti ih  na oba kraja Pomirilišta da s njim sačinjavaju jedan komad. </p>
<p id="v20"><sup><small>20</small></sup>  Kerubini  neka dignu svoja krila uvis tako da svojim krilima zaklanjaju  Pomirilište. Neka budu licem okrenuti jedan prema drugome, ali  tako da lica kerubina gledaju u Pomirilište. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Stavi na Kovčeg  Pomirilište, a u Kovčeg položi ploče Svjedočanstva što ću ti  ih dati. </p>
<p id="v22"><sup><small>22</small></sup>  Tu ću se ja s tobom sastajati i ozgo ću ti, iznad  Pomirilišta - između ona dva kerubina što su na Kovčegu ploča  Svjedočanstva - saopćavati sve zapovijedi namijenjene Izraelcima." </p>
<p id="v23"><sup><small>23</small></sup>  "Napravi od bagremova drva stol dva lakta dug, lakat  širok, a lakat i pol visok. </p>
<p id="v24"><sup><small>24</small></sup>  U čisto ga zlato obloži i načini  mu naokolo završni pojas od zlata. </p>
<p id="v25"><sup><small>25</small></sup>  Naokolo mu načini obrub, podlanicu širok, a onda po obrubu stavi završni pojas od zlata. </p>
<p id="v26"><sup><small>26</small></sup>  Nadalje, uspravi mu četiri koluta od zlata pa mu ih pričvrsti  na njegova četiri nožna ugla. </p>
<p id="v27"><sup><small>27</small></sup>  Neka su kolutovi tik pod obrubom  da služe kao kvake motkama za nošenje stola. </p>
<p id="v28"><sup><small>28</small></sup>  Motke napravi  od bagremova drva i u zlato ih okuj. O njima će se stol nositi. </p>
<p id="v29"><sup><small>29</small></sup>  Za nj onda napravi: zdjele, varjače, vrčeve i pehare za izlijevanje  prinosa. Načini ih od čistoga zlata. </p>
<p id="v30"><sup><small>30</small></sup>  Na stol svagda stavljaj  pred moje lice prineseni kruh." </p>
<p id="v31"><sup><small>31</small></sup>  "Načini svijećnjak od čistoga zlata. Svijećnjak neka  bude skovan. Njegovo podnožje, njegov stalak, njegove čaše, čaške  i latice - sve neka bude od jednoga komada. </p>
<p id="v32"><sup><small>32</small></sup>  Šest krakova  neka mu izbija sa strana: tri kraka s jedne strane stalka, a  tri kraka s druge strane stalka. </p>
<p id="v33"><sup><small>33</small></sup>  Na jednome kraku neka budu  tri čaše u obliku bademova cvijeta, svaka s čaškom i laticama.  Tako za svih šest krakova što budu izbijali iz stalka svijećnjaka. </p>
<p id="v34"><sup><small>34</small></sup>  Na samome svijećnjaku neka budu četiri čaše u obliku bademova  cvijeta, svaka s čaškom i laticama. </p>
<p id="v35"><sup><small>35</small></sup>  Čaška ispod dva kraka, sačinjavajući jedan komad s njime; onda čaška ispod druga dva  kraka, od jednoga komada s njime, pa čaška ispod dva posljednja  kraka, od jednoga komada s njime. Tako za svih šest krakova što  iz stalka budu izbijali. </p>
<p id="v36"><sup><small>36</small></sup>  Njihove čaške i njihovi krakovi  sačinjavat će jedan komad s njim - sve skovano u jednome komadu  od čistoga zlata. </p>
<p id="v37"><sup><small>37</small></sup>  Napravi i sedam svjetiljaka za njih. Svjetiljke  neka tako budu postavljene da osvjetljuju prostor sprijeda. </p>
<p id="v38"><sup><small>38</small></sup>  Usekači  i pepeljare za njih neka su od čistoga zlata. </p>
<p id="v39"><sup><small>39</small></sup>  Upotrijebi  talenat čistoga zlata za svijećnjak i sav njegov pribor. </p>
<p id="v40"><sup><small>40</small></sup>  Pazi!  Načini ih prema uzorku koji ti je na brdu pokazan." <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/24">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 24</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/26">
          <span class="pr-2">Izlazak - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 25:8-10 <i>Fetiš koliba koju je podigao Mojsije</i>: <a href="/hr/The_Urantia_Book/88#p2_3">KU 88:2.3</a>. </li>
  <li id="fn2"><a href="#cite2">↑</a> 25:10-16 <i>Novi fetiši</i>: <a href="/hr/The_Urantia_Book/88#p2_5">KU 88:2.5</a>. </li>
  <li id="fn3"><a href="#cite3">↑</a> 25:20 <i>Anđeoska krila</i>: <a href="/hr/The_Urantia_Book/39#p5_12">KU 39:5.12</a>. </li>
  <li id="fn4"><a href="#cite4">↑</a> 25:40 <i>Izvorni uzorak</i>: <a href="/hr/The_Urantia_Book/27#p2_1">KU 27:2.1</a>. </li>
</ol>
</div>
