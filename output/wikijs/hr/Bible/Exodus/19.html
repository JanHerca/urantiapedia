<!--
title: "Izlazak - Poglavlje 19"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/18">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 18</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/20">
          <span class="pr-2">Izlazak - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tri mjeseca nakon izlaska iz zemlje egipatske, istoga dana, stignu Izraelci u Sinajsku pustinju. </p>
<p id="v2"><sup><small>2</small></sup>  Idući od Refidima, dođu  u Sinajsku pustinju i utabore se u pustinji. Postave Izraelci  tabor tu pred brdom, </p>
<p id="v3"><sup><small>3</small></sup>  a Mojsije se popne k Bogu. Jahve ga zovne  s brda pa mu rekne: "Ovako kaži domu Jakovljevu, proglasi djeci Izraelovoj: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  'Vi  ste vidjeli što sam učinio Egipćanima; kako sam vas nosio na  orlovskim krilima i k sebi vas doveo. </p>
<p id="v5"><sup><small>5</small></sup>  Stoga, budete li mi  se vjerno pokoravali i držali moj Savez, vi ćete mi biti predraga  svojina mimo sve narode - tÓa moj je sav svijet! - </p>
<p id="v6"><sup><small>6</small></sup>  vi ćete  mi biti kraljevstvo svećenika, narod svet.' Tim riječima oslovi  Izraelce." <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Mojsije se vrati i sazva narodne starješine te im izloži  sve što mu je Jahve naredio. </p>
<p id="v8"><sup><small>8</small></sup>  A sav narod uzvrati jednoglasno:  "Vršit ćemo sve što je Jahve naredio." Onda Mojsije prenese odgovor  naroda Jahvi. </p>
<p id="v9"><sup><small>9</small></sup>  Nato Jahve reče Mojsiju: "Ja ću, evo, doći k tebi u gustom  oblaku da narod čuje kad budem s tobom govorio i da ti zauvijek  vjeruje."  Tako je Mojsije prenio Jahvi odgovor naroda. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  "Pođi k narodu", reče Jahve Mojsiju, "i posvećuj ga danas  i sutra. Neka opere svoju odjeću; <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  neka bude gotov prekosutra, jer će prekosutra sići Jahve na brdo Sinaj naočigled svega puka. </p>
<p id="v12"><sup><small>12</small></sup>  Postavi naokolo granicu za narod i izdaj naredbu: 'Pripazite  da se na brdo ne penjete; da se ni podnožja ne dotičete! Tko  se god brda dotakne, smrt će ga snaći. </p>
<p id="v13"><sup><small>13</small></sup>  Nikakva ruka neka  ga se ne dotakne, nego neka bude kamenjem zasut ili strijelom  ustrijeljen: bio čovjek ili živinče, neka na životu ne ostane.'  Na otegnuti zvuk trube neka se na brdo penju." </p>
<p id="v14"><sup><small>14</small></sup>  Mojsije siđe s brda k narodu i poče posvećivati narod.  Oni operu svoju odjeću. </p>
<p id="v15"><sup><small>15</small></sup>  "Budite gotovi za prekosutra!" -  rekne Mojsije narodu. "Ne primičite se ženi!" </p>
<p id="v16"><sup><small>16</small></sup>  A prekosutra, u osvit dana, prolomi se grmljavina, munje  zasijevaše, a gust se oblak nadvi nad brdo. Gromko zaječa truba, zadrhta sav puk koji bijaše u taboru. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Mojsije povede puk  iz tabora u susret Bogu. Stadoše na podnožju brda. </p>
<p id="v18"><sup><small>18</small></sup>  Brdo Sinaj  zavilo se u dim jer je Jahve u obliku ognja sišao na nj. Dizao  se dim kao dim iz peći. Sve se brdo silno treslo. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Zvuk trube  bivao sve jači. Mojsije je govorio, a Bog mu grmljavinom odgovarao. </p>
<p id="v20"><sup><small>20</small></sup>  Jahve siđe na Sinajsko brdo, na vrhunac, i pozva Jahve Mojsija  na vrhunac brda. Mojsije se uspe. </p>
<p id="v21"><sup><small>21</small></sup>  Sad Jahve reče Mojsiju: "Siđi i opomeni narod da ne bi  provalio prema Jahvi da ga vidi. Mnogo bi ih poginulo. </p>
<p id="v22"><sup><small>22</small></sup>  I  sami svećenici, koji dolaze blizu Jahvi, moraju se očistiti,  da ih Jahve ne uništi." </p>
<p id="v23"><sup><small>23</small></sup>  "Narod se ne može popeti na brdo  Sinaj", odgovori Mojsije Jahvi, "jer si nas sam ti opomenuo:  'Postavi granice naokolo brda i proglasi ga svetim.'" </p>
<p id="v24"><sup><small>24</small></sup>  "Siđi  pa se opet popni zajedno s Aronom", odgovori mu Jahve. "Ali neka  svećenici i narod ne navaljuju da se popnu prema Jahvi da ne  izginu." </p>
<p id="v25"><sup><small>25</small></sup>  Mojsije siđe k narodu i sve mu kaza. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/18">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 18</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/20">
          <span class="pr-2">Izlazak - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:3,11-23 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
  <li id="fn2"><a href="#cite2">↑</a> 19:6 <i>1. dio: Sveti narod</i>: <a href="/hr/The_Urantia_Book/137#p8_4">KU 137:8.4</a>. </li>
  <li id="fn3"><a href="#cite3">↑</a> 19:9,16 <i>Zloslutni oblaci</i>: <a href="/hr/The_Urantia_Book/85#p4_3">KU 85:4.3</a>. </li>
  <li id="fn4"><a href="#cite4">↑</a> 19:10,14 <i>Posvetite ljude</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn5"><a href="#cite5">↑</a> 19:16-18 <i>Gora Sinaj</i>: <a href="/hr/The_Urantia_Book/142#p3_21">KU 142:3.21</a>. </li>
  <li id="fn6"><a href="#cite6">↑</a> 19:18 <i>Planina Jahve u plamenu</i>: <a href="/hr/The_Urantia_Book/96#p4_5">KU 96:4.5</a>.  <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
</ol>
</div>
