<!--
title: "Izlazak - Poglavlje 30"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/29">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 29</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/31">
          <span class="pr-2">Izlazak - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Napravi i žrtvenik za paljenje tamjana; napravi ga od bagremova  drva. </p>
<p id="v2"><sup><small>2</small></sup>  Neka bude lakat dug, lakat širok, u pravokut, i dva  lakta visok. Neka mu roščići budu od jednoga komada s njim. </p>
<p id="v3"><sup><small>3</small></sup>  Obloži  mu u čisto zlato: njegovu gornju plohu, njegove strane naokolo  i njegove roščiće. Načini mu zlatan završni pojas naokolo. </p>
<p id="v4"><sup><small>4</small></sup>  Načini  mu dva zlatna koluta. Pričvrsti mu ih s dviju suprotnih strana  ispod završnog pojasa. Kroz njih će se provlačiti motke za nošenje. </p>
<p id="v5"><sup><small>5</small></sup>  Motke načini od bagremova drva i zlatom ih obloži. </p>
<p id="v6"><sup><small>6</small></sup>  Postavi  žrtvenik pred zavjesu što zastire Kovčeg Svjedočanstva - nasuprot  Pomirilištu nad Svjedočanstvom - gdje ću se ja s tobom sastajati. </p>
<p id="v7"><sup><small>7</small></sup>  Neka na njemu Aron pali miomirisni tamjan svako jutro kad  priprema svjetla; </p>
<p id="v8"><sup><small>8</small></sup>  neka ga Aron opet pali u suton kad svjetla  zapaljuje, da to bude svagdašnje kadiono prinošenje pred Jahvom  u sve vaše naraštaje. </p>
<p id="v9"><sup><small>9</small></sup>  Ne prinosi na njemu ni neposvećenoga  tamjana, ni paljenice, ni prinosnice, ni ljevanice! </p>
<p id="v10"><sup><small>10</small></sup>  Jednom  u godini neka Aron obavi obred pomirenja na njegovim roščićima.  Krvlju žrtve koja se prinosi za grijeh, jednom na godinu, neka  obavi obred pomirenja za žrtvenik. Tako činite u sve naraštaje.  Jer oltar je presveta svetinja Jahvina." </p>
<p id="v11"><sup><small>11</small></sup>  Nadalje Jahve reče Mojsiju: </p>
<p id="v12"><sup><small>12</small></sup>  "Kad budeš pravio popis  Izraelaca prilikom novačenja, neka svatko da Jahvi otkupninu  za se kad se upiše, da ih kakvo zlo ne snađe zbog novačenja. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Tko god potpada pod novačenje, ovoliko neka dadne: pola šekela  - prema hramskom šekelu, gdje je dvadeset gera u šekelu. To pola  šekela neka bude kao prinos Jahvi. </p>
<p id="v14"><sup><small>14</small></sup>  Tko god potpada pod novačenje, od dvadeset godina starosti pa naviše, neka dadne prinos Jahvi. </p>
<p id="v15"><sup><small>15</small></sup>  Bogataš neka ne plaća više niti siromah manje od pola šekela  kad daju prinos Jahvi kao otkup za se. </p>
<p id="v16"><sup><small>16</small></sup>  Uzimaj otkupni novac  od Izraelaca i određuj ga za potrebe Šatora sastanka. Neka to  bude Jahvi na spomen da se sjeća Izraelaca i da im bude milostiv." </p>
<p id="v17"><sup><small>17</small></sup>  Reče Jahve Mojsiju: </p>
<p id="v18"><sup><small>18</small></sup>  "Napravi umivaonik od tuča i  podnožje od tuča za umivanje. Postavi ga između Šatora sastanka  i žrtvenika. Nalij u nj vode </p>
<p id="v19"><sup><small>19</small></sup>  pa neka Aron i njegovi sinovi  peru svoje ruke i noge vodom iz njega. </p>
<p id="v20"><sup><small>20</small></sup>  Kad moradnu ulaziti  u Šator sastanka, ili kad se moradnu primicati žrtveniku za službu  da spaljuju žrtve u čast Jahvi paljene, neka se vodom operu da  ne poginu. </p>
<p id="v21"><sup><small>21</small></sup>  Neka operu ruke svoje i noge svoje da izbjegnu  smrti: to je trajna naredba Aronu i njegovim potomcima u sve  naraštaje." </p>
<p id="v22"><sup><small>22</small></sup>  Još reče Jahve Mojsiju: </p>
<p id="v23"><sup><small>23</small></sup>  "Nabavi najboljih mirodija:  pet stotina šekela smirne samotoka, pola te težine - dvjesta  pedeset - mirisavog cimeta, dvjesta pedeset mirisave trstike, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  pet stotina - prema hramskom šekelu - lovorike i jedan hin  maslinova ulja. </p>
<p id="v25"><sup><small>25</small></sup>  Od toga napravi posvećeno ulje za pomazanje;  da bude smjesa kao da ju je pravio pomastar. Neka to bude posvećeno  ulje za pomazanje. </p>
<p id="v26"><sup><small>26</small></sup>  Time onda pomaži: Šator sastanka i Kovčeg  Svjedočanstva; </p>
<p id="v27"><sup><small>27</small></sup>  stol i sav njegov pribor; svijećnjak i sav  njegov pribor; žrtvenik kadioni; </p>
<p id="v28"><sup><small>28</small></sup>  žrtvenik za žrtve paljenice  i sav njegov pribor; umivaonik i njegov stalak: </p>
<p id="v29"><sup><small>29</small></sup>  posveti ih, i oni će tako postati posvećeni; i što god ih se dotakne, posvećeno  će postati. </p>
<p id="v30"><sup><small>30</small></sup>  Pomaži Arona i njegove sinove i posveti ih meni  za svećenike. </p>
<p id="v31"><sup><small>31</small></sup>  Onda kaži Izraelcima ovako: 'Ovo je moje posvećeno  ulje za pomazanje od koljena do koljena. </p>
<p id="v32"><sup><small>32</small></sup>  Ne smije se polijevati  po tijelu običnoga čovjeka; ne smijete praviti drugoga ovakva  sastava! To je posvećeno i neka vam bude sveto! </p>
<p id="v33"><sup><small>33</small></sup>  Tko god takvo  napravi, ili tko ga stavi na kojeg svjetovnjaka, neka se odstrani  od svog naroda!'" </p>
<p id="v34"><sup><small>34</small></sup>  Jahve još reče Mojsiju: "Nabavi mirodija: natafe, šeheleta  i helebene. Od ovih mirodija i čistoga tamjana, </p>
<p id="v35"><sup><small>35</small></sup>  sve u jednakim  dijelovima, napravi tamjan za kađenje, smjesu mirodija kakvu  pravi pomastar, opranu, čistu, svetu. </p>
<p id="v36"><sup><small>36</small></sup>  Od toga nešto smrvi  u prah i jedan dio stavi pred Svjedočanstvo, u Šator sastanka, gdje ću se ja s tobom sastajati. Držite ovu mirodiju presvetom! </p>
<p id="v37"><sup><small>37</small></sup>  A miomiris koji napraviš prema ovome sastavu za svoju upotrebu  ne smijete praviti. To drži za svetinju Jahvi! </p>
<p id="v38"><sup><small>38</small></sup>  Tko sebi napravi  što takvo da mu miriše, neka se iskorijeni iz svoga naroda." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/29">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 29</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/31">
          <span class="pr-2">Izlazak - Poglavlje 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 30:12-16 <i>Brojanje ljudi</i>: <a href="/hr/The_Urantia_Book/88#p1_6">KU 88:1.6</a>. </li>
  <li id="fn2"><a href="#cite2">↑</a> 30:23-30 <i>Ulje pomirenja</i>: <a href="/hr/The_Urantia_Book/28#p5_13">KU 28:5.13</a>. </li>
</ol>
</div>
