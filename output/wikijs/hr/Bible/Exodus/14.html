<!--
title: "Izlazak - Poglavlje 14"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/13">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 13</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/15">
          <span class="pr-2">Izlazak - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Reci Izraelcima da se vrate i utabore  pred Pi-Hahirotom, između Migdola i mora, nasuprot Baal-Sefonu.  Utaborite se nasuprot ovome mjestu, uz more. </p>
<p id="v3"><sup><small>3</small></sup>  Faraon će reći:  'Izraelci lutaju krajem tamo-amo; pustinja ih zatvorila.' </p>
<p id="v4"><sup><small>4</small></sup>  Ja  ću otvrdnuti faraonu srce, i on će za njima poći u potjeru. Ali  ja ću se proslaviti nad faraonom i svom njegovom vojskom. Tako  će Egipćani spoznati da sam ja Jahve." Izraelci tako učine. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kad su egipatskom kralju kazali da je narod pobjegao,  faraon i njegovi dvorani predomisliše se o narodu. "Što ovo učinismo!"  - rekoše. "Pustismo Izraelce i više nam neće služiti." </p>
<p id="v6"><sup><small>6</small></sup>  Zato  opremi faraon svoja kola i povede svoju vojsku. </p>
<p id="v7"><sup><small>7</small></sup>  Uze šest stotina  svojih kola sve poizbor i ostala kola po Egiptu. I u svima bijahu  štitonoše. </p>
<p id="v8"><sup><small>8</small></sup>  Jahve otvrdnu srce faraonu, kralju egipatskom,  te on krenu u potjeru za Izraelcima, koji su otišli uzdignute  pesnice. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Egipćani, dakle, pođu za njima u potjeru. I dok su  Izraelci taborovali uz more, blizu Pi-Hahirota nasuprot Baal-Sefonu, stignu ih svi faraonovi konji pod kolima, njegovi konjanici  i njegovi ratnici. </p>
<p id="v10"><sup><small>10</small></sup>  Kako se faraon približavao, Izraelci pogledaju  i opaze da su Egipćani za njima u potjeri, pa ih obuzme velik  strah. I poviču Izraelci Jahvi: </p>
<p id="v11"><sup><small>11</small></sup>  "Zar nije bilo grobova u  Egiptu", reknu Mojsiju, "pa si nas izveo da pomremo u pustinji?  Kakvu si nam uslugu učinio što si nas izveo iz Egipta! </p>
<p id="v12"><sup><small>12</small></sup>  Zar  ti nismo rekli baš ovo u Egiptu: Pusti nas! Služit ćemo Egipćane!  Bolje nam je i njih služiti nego u pustinji poginuti." </p>
<p id="v13"><sup><small>13</small></sup>  "Ne  bojte se!" - reče Mojsije narodu. "Stojte čvrsto pa ćete vidjeti  što će vam Jahve učiniti da vas danas spasi: Egipćane koje danas  vidite nikad više nećete vidjeti. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Jahve će se boriti za vas.  Budite mirni!" </p>
<p id="v15"><sup><small>15</small></sup>  "Zašto zapomažete prema meni?" - reče Jahve Mojsiju.  "Reci Izraelcima da krenu na put. </p>
<p id="v16"><sup><small>16</small></sup>  A ti podigni svoj štap, ispruži svoju ruku nad morem i razdijeli ga nadvoje da Izraelci  mogu proći posred mora po suhu. </p>
<p id="v17"><sup><small>17</small></sup>  Ja ću otvrdnuti srce Egipćana, i oni će poći za njima, a ja ću se onda proslaviti nad faraonom  i njegovim ratnicima, njegovim kolima i konjanicima. </p>
<p id="v18"><sup><small>18</small></sup>  Neka  znaju Egipćani da sam ja Jahve kad se proslavim nad faraonom, njegovim kolima i njegovim konjanicima." </p>
<p id="v19"><sup><small>19</small></sup>  Anđeo Božji, koji je išao na čelu izraelskih četa, promijeni  mjesto i stupi im za leđa. A i stup od oblaka pomakne se ispred  njih i stade im za leđa. </p>
<p id="v20"><sup><small>20</small></sup>  Smjesti se između vojske egipatske  i vojske izraelske te postade onima oblak taman, a ovima rasvjetljivaše  noć, tako te ne mogoše jedni drugima prići cijele noći. </p>
<p id="v21"><sup><small>21</small></sup>  Mojsije  je držao ruku ispruženu nad morem dok je Jahve svu noć na stranu  valjao vode jakim istočnim vjetrom i more posušio. Kad su se  vode razdvojile, </p>
<p id="v22"><sup><small>22</small></sup>  Izraelci siđoše u more na osušeno dno, a  vode stajahu kao bedem njima nadesno i nalijevo. </p>
<p id="v23"><sup><small>23</small></sup>  Egipćani:  svi faraonovi konji, kola i konjanici, nagnu za njima u more, u potjeru. </p>
<p id="v24"><sup><small>24</small></sup>  Za jutarnje straže pogleda Jahve iz stupa od  ognja i oblaka na egipatsku vojsku i u njoj stvori zbrku. </p>
<p id="v25"><sup><small>25</small></sup>  Zakoči  točkove njihovih kola da su se jedva naprijed micali. "Bježimo  od Izraelaca!" - poviču Egipćani, "jer Jahve se za njih bori  protiv Egipćana!" Tada će Jahve Mojsiju: </p>
<p id="v26"><sup><small>26</small></sup>  "Pruži ruku nad  more da se vode vrate na Egipćane, na njihova kola i konjanike." </p>
<p id="v27"><sup><small>27</small></sup>  Mojsije pruži ruku nad more i u cik zore more se vrati u  svoje korito. Kako su Egipćani, bježeći, jurili prema moru, Jahve  ih strmoglavi usred voda. </p>
<p id="v28"><sup><small>28</small></sup>  Tako vode, slijevajući se natrag, potope kola, konjanike i svu vojsku faraonovu koja bijaše pošla  u potjeru za Izraelcima - u more. I ne ostade od njih ni jedan  jedini. </p>
<p id="v29"><sup><small>29</small></sup>  A Izraelci išli suhim posred mora, vode im stale  kao zid zdesna i slijeva. </p>
<p id="v30"><sup><small>30</small></sup>  Tako Jahve u onaj dan izbavi Izraela  iz šaka egipatskih, i vidje Izrael pomorene Egipćane na morskome  žalu. </p>
<p id="v31"><sup><small>31</small></sup>  Osvjedoči se Izrael i o silnoj moći koju Jahve pokaza  nad Egipćanima. Narod se poboja Jahve i povjerova Jahvi i njegovu  sluzi Mojsiju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/13">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 13</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/15">
          <span class="pr-2">Izlazak - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:4,17 <i>Otvrdni srce faraona</i>: <a href="/hr/The_Urantia_Book/156#p5_4">KU 156:5.4</a>. </li>
  <li id="fn2"><a href="#cite2">↑</a> 14:8-29 <i>Izlazak</i>: <a href="/hr/The_Urantia_Book/96#p3_5">KU 96:3.5</a>. </li>
  <li id="fn3"><a href="#cite3">↑</a> 14:13 <i>Ne boj se, budi miran, vidi spasenje</i>: <a href="/hr/The_Urantia_Book/152#p5_3">KU 152:5.3</a>. </li>
</ol>
</div>
