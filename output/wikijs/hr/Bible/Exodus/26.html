<!--
title: "Izlazak - Poglavlje 26"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/25">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 25</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/27">
          <span class="pr-2">Izlazak - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Prebivalište načini od deset zavjesa: od ljubičastog, crvenog  i tamnocrvenog prediva i prepredenog lana. Na njima neka budu  vezeni likovi kerubina - djelo umjetnika. </p>
<p id="v2"><sup><small>2</small></sup>  Dužina svake zavjese  neka je dvadeset i osam lakata, neka joj je širina četiri lakta.  Sve zavjese neka su iste mjere. </p>
<p id="v3"><sup><small>3</small></sup>  Pet zavjesa neka su sastavljene  jedna s drugom, a drugih pet zavjesa opet jedna s drugom. </p>
<p id="v4"><sup><small>4</small></sup>  Napravi  petlje od ljubičaste vune pri rubu krajnje zavjese u sastavljenom  komadu. </p>
<p id="v5"><sup><small>5</small></sup>  Napravi pedeset petlji na rubu jednoga sastavljenog  komada od zavjesa, a pedeset pri rubu drugoga. Neka su petlje  načinjene jedna spram druge. </p>
<p id="v6"><sup><small>6</small></sup>  Onda napravi pedeset kopča od  zlata. Zavjese zatim kopčama sastavi jednu s drugom. Tako će  Prebivalište biti jedna cjelina. </p>
<p id="v7"><sup><small>7</small></sup>  Načini zatim zavjese od kostrijeti za Šator povrh Prebivališta.  Načini ih jedanaest. </p>
<p id="v8"><sup><small>8</small></sup>  Neka duljina svake zavjese bude trideset  lakata, a širina svake zavjese četiri lakta. Tih jedanaest zavjesa  neka bude iste mjere. </p>
<p id="v9"><sup><small>9</small></sup>  Sastavi pet zavjesa napose, a onda opet  drugih šest zavjesa napose. Šestu zavjesu podvostruči na pročelju  Šatora. </p>
<p id="v10"><sup><small>10</small></sup>  Ušij pedeset petlji na rubu jednoga sastavljenog  komada od zavjesa, a pedeset na rubu drugoga. </p>
<p id="v11"><sup><small>11</small></sup>  Izradi pedeset  kopča od tuča, zapni kopče za petlje da sastaviš Šator u cjelinu. </p>
<p id="v12"><sup><small>12</small></sup>  A kako će zavjese od Šatora pretjecati, neka se polovina  zavjesa što preostane spušta na zadnjem dijelu Prebivališta. </p>
<p id="v13"><sup><small>13</small></sup>  Od onoga što preteče na dužini šatorskih zavjesa neka po  jedan lakat visi na obje strane svetoga Šatora da ga zaklanja. </p>
<p id="v14"><sup><small>14</small></sup>  Napokon napravi Šatoru pokrov od učinjenih i u crveno  obojenih ovnujskih koža, a povrh njega pokrov od finih koža. </p>
<p id="v15"><sup><small>15</small></sup>  Trenice što će nauzgor stajati za Prebivalište napravi  od bagremova drva. </p>
<p id="v16"><sup><small>16</small></sup>  Svaka trenica neka bude deset lakata duga, a lakat i pol široka. </p>
<p id="v17"><sup><small>17</small></sup>  Svaka trenica neka ima dva klina da  je uspravno drže. Tako napravi na svakoj trenici za Prebivalište. </p>
<p id="v18"><sup><small>18</small></sup>  Trenice za Prebivalište postavi: dvadeset trenica s juga, prema podnevu; </p>
<p id="v19"><sup><small>19</small></sup>  onda pod dvadeset trenica napravi četrdeset  podnožja od srebra, dva podnožja pod prvu trenicu za njezina  dva klina, i tako redom, dva podnožja za dva klina svake slijedeće  trenice. </p>
<p id="v20"><sup><small>20</small></sup>  Za drugu stranu Prebivališta, sa sjevera: dvadeset  trenica </p>
<p id="v21"><sup><small>21</small></sup>  i četrdeset srebrnih podnožja, dva podnožja za dva  klina prve trenice, i tako redom, dva podnožja za svaku trenicu. </p>
<p id="v22"><sup><small>22</small></sup>  Na stražnjoj strani Prebivališta, sa zapada, postavi šest  trenica. </p>
<p id="v23"><sup><small>23</small></sup>  Napravi i dvije trenice za stražnje uglove Prebivališta. </p>
<p id="v24"><sup><small>24</small></sup>  Neka budu rastavljene pri dnu, ali na vrhu kod prvoga koluta  neka budu sastavljene. Neka tako obadvije prave dva ugla. </p>
<p id="v25"><sup><small>25</small></sup>  Neka  dakle bude osam trenica s njihovim srebrnim podnožjima: šesnaest  podnožja, dva podnožja pod prvom trenicom, a dva opet podnožja  pod svakom slijedećom trenicom. </p>
<p id="v26"><sup><small>26</small></sup>  Nadalje napravi priječnice od bagremova drva: pet njih  za trenice s jedne strane Prebivališta, </p>
<p id="v27"><sup><small>27</small></sup>  a pet priječnica  s druge strane Prebivališta; onda pet priječnica za trenice Prebivališta  straga prema zapadu. </p>
<p id="v28"><sup><small>28</small></sup>  Srednja priječnica neka ide sredinom  trenica s jednoga kraja na drugi. </p>
<p id="v29"><sup><small>29</small></sup>  Trenice obloži zlatom,  a i kolutove za njih, kroz koje će se priječnice provlačiti,  načini od zlata. Priječnice onda obloži zlatom. </p>
<p id="v30"><sup><small>30</small></sup>  Tako, dakle, podigni Prebivalište prema nacrtu koji ti je pokazan na brdu." </p>
<p id="v31"><sup><small>31</small></sup>  "Napravi zavjesu od ljubičastog, crvenog i tamnocrvenog  prediva i prepredenog lana. Neka su na njoj izvezeni kerubini. </p>
<p id="v32"><sup><small>32</small></sup>  Objesi je na četiri stupa od bagremova drva, zlatom obložena, s kopčama od zlata, a na četiri podnožja od srebra. </p>
<p id="v33"><sup><small>33</small></sup>  Objesi  zavjesu za kvake. Onda unesi Kovčeg svjedočanstva tu za zavjesu.  Neka ti tako zavjesa odjeljuje Svetište od Svetišta nad svetištima. </p>
<p id="v34"><sup><small>34</small></sup>  Stavi Pomirilište na Kovčeg svjedočanstva u Svetinji nad  svetinjama. </p>
<p id="v35"><sup><small>35</small></sup>  Postavi zatim stol van pred zavjesu, a svijećnjak  na južnu stranu Prebivališta, prema stolu. Stol stavi na sjevernu  stranu. </p>
<p id="v36"><sup><small>36</small></sup>  A na ulazu u Šator napravi zastorak od ljubičastog, crvenog i tamnocrvenog prediva i prepredenog lana - vezom izvezen. </p>
<p id="v37"><sup><small>37</small></sup>  Za zastorak isteši pet stupčića od bagrenova drva pa ih obloži  zlatom. Kopče za njih neka budu od zlata. Salij za njih pet podnožja  od tuča." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/25">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 25</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/27">
          <span class="pr-2">Izlazak - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
