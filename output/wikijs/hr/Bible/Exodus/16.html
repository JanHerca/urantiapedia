<!--
title: "Izlazak - Poglavlje 16"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/15">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 15</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/17">
          <span class="pr-2">Izlazak - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potom krenu iz Elima, i sva izraelska zajednica dođe u pustinju  Sin, koja je između Elima i Sinaja, petnaestoga dana drugoga  mjeseca nakon odlaska iz zemlje egipatske. </p>
<p id="v2"><sup><small>2</small></sup>  U pustinji sva  izraelska zajednica počne mrmljati protiv Mojsija i Arona. </p>
<p id="v3"><sup><small>3</small></sup>  "Oh, da smo pomrli od ruke Jahvine u zemlji egipatskoj kad smo sjedili  kod lonaca s mesom i jeli kruha do mile volje!" - rekoše im.  "Izveli ste nas u ovu pustinju da sve ovo mnoštvo gladom pomorite!" </p>
<p id="v4"><sup><small>4</small></sup>  Tada reče Jahve Mojsiju: "Učinit ću da vam daždi kruh s neba.  Neka narod ide i skuplja svaki dan koliko mu za dan treba. Tako  ću ih kušati i vidjeti hoće li se držati moga zakona ili neće. </p>
<p id="v5"><sup><small>5</small></sup>  A šestoga dana, kad spreme što su nakupili, bit će dvaput  onoliko koliko su skupljali za svaki dan." </p>
<p id="v6"><sup><small>6</small></sup>  Onda Mojsije i Aron progovore svim Izraelcima: "Večeras  ćete poznati da vas je Jahve izveo iz zemlje egipatske, </p>
<p id="v7"><sup><small>7</small></sup>  a  ujutro ćete vidjeti svojim očima Jahvinu slavu, jer vas je čuo  Jahve kako ste protiv njega mrmljali. Što smo mi da protiv nas  mrmljate? </p>
<p id="v8"><sup><small>8</small></sup>  Večeras će vam Jahve dati mesa da jedete", nastavi  Mojsije, "a ujutro kruha do mile volje, jer je Jahve čuo vaše  mrmljanje protiv njega. Što smo mi? Vi ne mrmljate protiv nas  nego protiv Jahve." </p>
<p id="v9"><sup><small>9</small></sup>  Poslije toga rekne Mojsije Aronu: "Reci svoj izraelskoj  zajednici: 'Skupite se pred Jahvu, jer je čuo vaše mrmljanje!'" </p>
<p id="v10"><sup><small>10</small></sup>  I dok je Aron svoj izraelskoj zajednici govorio, oni se okrenu  prema pustinji, i gle! u oblaku pojavi se Jahvina slava. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Onda  se Jahve oglasi Mojsiju i reče mu: </p>
<p id="v12"><sup><small>12</small></sup>  "Čuo sam mrmljanje Izraelaca.  Ovako im reci: 'Večeras ćete jesti meso, a ujutro ćete se nasititi  kruha. Tada ćete poznati da sam ja Jahve, Bog vaš.'" </p>
<p id="v13"><sup><small>13</small></sup>  I doista!  Navečer se pojave prepelice i prekriju tabor. A ujutro obilna  rosa sve orosila oko tabora. </p>
<p id="v14"><sup><small>14</small></sup>  Kad se prevlaka rose digla,  površinom pustinje ležao tanak sloj, nešto poput pahuljica, kao  da se slana uhvatila po zemlji. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Kad su Izraelci to vidjeli, pitali su jedan drugoga: "Što je to?" Jer nisu znali što je.  Onda im Mojsije reče: "To je kruh koji vam je Jahve pribavio  za hranu. </p>
<p id="v16"><sup><small>16</small></sup>  A ovo je zapovijed koju je Jahve izdao: 'Nakupite  koliko kome treba za jelo - jedan gomer po osobi, svatko prema  broju članova koji su mu u šatoru.'" </p>
<p id="v17"><sup><small>17</small></sup>  Izraelci tako uradiše. Neki nakupe više, neki manje. </p>
<p id="v18"><sup><small>18</small></sup>  Kad su izmjerili na gomer, pokaza se da nije ništa preteklo  onome koji bijaše nakupio mnogo, a niti je nedostajalo onome  koji bijaše nakupio manje: svatko je nakupio koliko mu je trebalo  za jelo. </p>
<p id="v19"><sup><small>19</small></sup>  "Neka nitko ne ostavlja ništa za ujutro!" - rekne im  Mojsije. </p>
<p id="v20"><sup><small>20</small></sup>  Ali oni nisu poslušali Mojsija; neki ostave i za  sutra. A to im se ucrva i usmrdje. Mojsije se na njih razljuti. </p>
<p id="v21"><sup><small>21</small></sup>  Tako su skupljali svako jutro koliko je kome trebalo za jelo.  I kad bi sunce ogrijalo, mÓana bi se rastopila. </p>
<p id="v22"><sup><small>22</small></sup>  Onda šestoga dana nakupiše dvostruku količinu hrane -  po dva gomera na svakoga. Kad su starješine zajednice došle da  izvijeste Mojsija, </p>
<p id="v23"><sup><small>23</small></sup>  on im reče: "Ovo je zapovijed Jahvina:  Sutra je dan potpunog odmora, subota Jahvi posvećena. Ispecite  što želite peći; skuhajte što želite kuhati. Sve što vam preteče  ostavite za sutra." <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Ostave to oni za sutra, kako je Mojsije  naredio, i niti se usmrdjelo niti su se crvi pojavili. </p>
<p id="v25"><sup><small>25</small></sup>  "Jedite  to danas", reče im Mojsije, "jer je ovaj dan subota u čast Jahve;  danas nećete naći mÓane na polju. </p>
<p id="v26"><sup><small>26</small></sup>  Šest je dana skupljajte, a sedmoga, u subotu, neće je biti." </p>
<p id="v27"><sup><small>27</small></sup>  Bijaše nekih koji su  i sedmoga dana išli da je nakupe, ali ništa ne nađoše. </p>
<p id="v28"><sup><small>28</small></sup>  Zato  Jahve reče Mojsiju: "Dokle ćete odbijati da se pokorite mojim  zapovijedima i mojim zakonima? </p>
<p id="v29"><sup><small>29</small></sup>  Pogledajte! Zato što vam je  Jahve dao subotu, daje vam hrane šestoga dana za dva dana. Neka  svatko stoji gdje jest; neka nitko u sedmi dan ne izlazi iz svoga  stana." </p>
<p id="v30"><sup><small>30</small></sup>  Tako se sedmoga dana narod odmarao. </p>
<p id="v31"><sup><small>31</small></sup>  Dom je Izraelov tu hranu prozvao mÓanom. Bijaše kao zrno  korijandra; bijela, a imala je ukus medenog kolačića. </p>
<p id="v32"><sup><small>32</small></sup>  Onda rekne Mojsije: "Ovo je zapovijed koju je izdao Jahve:  Napunite tim jedan gomer i čuvajte ga za svoje potomke da vide  hranu kojom sam vas hranio u pustinji kad sam vas izbavio iz  zemlje egipatske." </p>
<p id="v33"><sup><small>33</small></sup>  I naredi Mojsije Aronu: "Uzmi jednu posudu;  stavi u nju cio gomer mane, a onda je položi pred Jahvu da se  sačuva za vaše potomke." </p>
<p id="v34"><sup><small>34</small></sup>  Kako je Jahve naredio Mojsiju, Aron  je stavi pred Svjedočanstvo na čuvanje. </p>
<p id="v35"><sup><small>35</small></sup>  Izraelci su se hranili manom četrdeset godina, sve dok  nisu došli u naseljenu zemlju: jeli su manu do dolaska na granicu  zemlje kanaanske. </p>
<p id="v36"><sup><small>36</small></sup>  Gomer je deseti dio efe. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/15">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 15</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/17">
          <span class="pr-2">Izlazak - Poglavlje 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 16:10 <i>Zloslutni oblaci</i>: <a href="/hr/The_Urantia_Book/85#p4_3">KU 85:4.3</a>. </li>
  <li id="fn2"><a href="#cite2">↑</a> 16:14-15 <i>Mana u pustinji</i>: <a href="/hr/The_Urantia_Book/153#p2_8">KU 153:2.8</a>. </li>
  <li id="fn3"><a href="#cite3">↑</a> 16:23-26 <i>Svetkovanje subote</i>: <a href="/hr/The_Urantia_Book/95#p1_2">KU 95:1.2</a>. </li>
</ol>
</div>
