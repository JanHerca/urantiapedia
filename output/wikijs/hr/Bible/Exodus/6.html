<!--
title: "Izlazak - Poglavlje 6"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/5">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 5</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/7">
          <span class="pr-2">Izlazak - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: "Naskoro ćeš vidjeti kako ću ja s faraonom!  Pod jakom rukom pustit će ih da odu; pod jakom rukom sam će ih  iz svoje zemlje istjerati." </p>
<p id="v2"><sup><small>2</small></sup>  Još reče Bog Mojsiju: "Ja sam  Jahve. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Abrahamu, Izaku i Jakovu objavljivao sam se kao El  Šadaj. Ali njima se nisam očitovao pod svojim imenom - Jahve. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  I sklopio sam svoj Savez s njima da ću im dati kanaansku zemlju, zemlju gdje su živjeli kao pridošlice. </p>
<p id="v5"><sup><small>5</small></sup>  A sada, pošto sam  čuo uzdisaje Izraelaca koje Egipćani drže u ropstvu, sjetih se  svoga Saveza. </p>
<p id="v6"><sup><small>6</small></sup>  Kaži, dakle, Izraelcima da sam ja Jahve; da  ću vas izbaviti od tereta što su vam ga Egipćani nametnuli. Oslobodit  ću vas od ropstva u kojem vas drže; izbavit ću vas udarajući  jako i kažnjavajući strogo. </p>
<p id="v7"><sup><small>7</small></sup>  Za svoj ću vas narod uzeti i bit  ću vašim Bogom. Tada ćete znati da sam vas ja, Jahve, vaš Bog, izbavio od egipatske tlake. </p>
<p id="v8"><sup><small>8</small></sup>  Dovest ću vas u zemlju za koju  sam se zakleo da ću je dati Abrahamu, Izaku i Jakovu i dat ću  vam je u baštinu, ja, Jahve." </p>
<p id="v9"><sup><small>9</small></sup>  Mojsije to kazivaše Izraelcima, ali ga ne htjedoše slušati: duhovi su im bili pomućeni od teškoga  ropstva. </p>
<p id="v10"><sup><small>10</small></sup>  Onda Jahve reče Mojsiju: </p>
<p id="v11"><sup><small>11</small></sup>  "Idi i reci faraonu, kralju  egipatskome, da otpusti Izraelce iz svoje zemlje." </p>
<p id="v12"><sup><small>12</small></sup>  Mojsije  prozbori Jahvi: "Kad me Izraelci nisu slušali, kako će me, spora  u govoru, saslušati faraon!" </p>
<p id="v13"><sup><small>13</small></sup>  Ali je Jahve govorio Mojsiju  i Aronu i slao ih sad k Izraelcima, a sad k faraonu, kralju egipatskome, da pusti Izraelce iz Egipta. </p>
<p id="v14"><sup><small>14</small></sup>  Ovo su glave njihovih domova. Sinovi Izraelova prvorođenca Rubena: Henok, Palu, Hesron  i Karmi. To su obitelji potekle od Rubena. </p>
<p id="v15"><sup><small>15</small></sup>  A sinovi Šimunovi: Jemuel, Jamin, Ohad, Jakin, Sohar  i Šaul, sin Kanaanke. To su obitelji potekle od Šimuna. </p>
<p id="v16"><sup><small>16</small></sup>  Ovo su imena Levijevih sinova s njihovim potomstvom:  Geršon, Kehat i Merari. Levi je živio sto trideset i sedam godina. </p>
<p id="v17"><sup><small>17</small></sup>  Sinovi su Geršonovi: Libni i Šimi sa svojim obiteljima. </p>
<p id="v18"><sup><small>18</small></sup>  Sinovi su Kehatovi: Amram, Jishar, Hebron i Uziel. Kehat  je živio sto trideset i tri godine. </p>
<p id="v19"><sup><small>19</small></sup>  Merarijevi su sinovi: Mahli i Muši. To su Levijeve obitelji  s njihovim potomcima. </p>
<p id="v20"><sup><small>20</small></sup>  Amram se oženi svojom tetkom Jokebedom, koja mu rodi  Arona i Mojsija. Amram je živio sto trideset i sedam godina. </p>
<p id="v21"><sup><small>21</small></sup>  Sinovi Jisharovi bijahu: Korah, Nefeg i Zikri. </p>
<p id="v22"><sup><small>22</small></sup>  A sinovi su Uzielovi: Mišael, Elsafan i Sitri. </p>
<p id="v23"><sup><small>23</small></sup>  Aron se oženi Elišebom, kćerkom Aminadabovom, a sestrom  Nahšonovom, koja mu rodi: Nadaba, Abihua, Eleazara i Itamara. </p>
<p id="v24"><sup><small>24</small></sup>  Korahovi su sinovi: Asir, Elkana i Abiasaf. To su Korahovi  potomci. </p>
<p id="v25"><sup><small>25</small></sup>  Aronov sin Eleazar oženi se jednom Putielovom kćeri,  koja mu rodi Pinhasa. To su glave Levijevih domova prema njihovim koljenima. </p>
<p id="v26"><sup><small>26</small></sup>  To je onaj Aron i Mojsije kojima je Jahve zapovjedio  da izvedu Izraelce iz Egipta po njihovim četama. </p>
<p id="v27"><sup><small>27</small></sup>  To su oni  isti, Mojsije i Aron, koji su govorili faraonu, kralju egipatskome, da pusti Izraelce iz Egipta. </p>
<p id="v28"><sup><small>28</small></sup>  U dan kad je Jahve govorio s Mojsijem u egipatskoj zemlji, </p>
<p id="v29"><sup><small>29</small></sup>  rekao mu je: "Ja sam Jahve. Izvijesti faraona, egipatskoga  kralja, o svemu što ti kažem." </p>
<p id="v30"><sup><small>30</small></sup>  Mojsije se pred Jahvom ispričavao:  "Spor sam ja u govoru. Kako će me faraon poslušati?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/5">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 5</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/7">
          <span class="pr-2">Izlazak - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:2 <i>Elohim (Bogovi) su stvorili</i>: <a href="/hr/The_Urantia_Book/142#p3_6">KU 142:3.6</a>.  <i>Elohim</i>: <a href="/hr/The_Urantia_Book/96#p1_8">KU 96:1.8</a>. </li>
  <li id="fn2"><a href="#cite2">↑</a> 6:3 <i>Jehova (Jahve)</i>: <a href="/hr/The_Urantia_Book/96#p1_10">KU 96:1.10</a>.  <i>El Šadai</i>: <a href="/hr/The_Urantia_Book/96#p1_5">KU 96:1.5</a>.  <i>El Shaddai, Božanstvo stvoritelj</i>: <a href="/hr/The_Urantia_Book/142#p3_5">KU 142:3.5</a>.  <i>Svemogući</i>: <a href="/hr/The_Urantia_Book/131#p10_6">KU 131:10.6</a>.  <i>Jahve, Bog sinajskih klanova</i>: <a href="/hr/The_Urantia_Book/142#p3_3">KU 142:3.3</a>.  <i>Jahve</i>: <a href="/hr/The_Urantia_Book/96#p1_3">KU 96:1.3</a>. </li>
</ol>
</div>
