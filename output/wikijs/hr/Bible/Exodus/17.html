<!--
title: "Izlazak - Poglavlje 17"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/16">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 16</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/18">
          <span class="pr-2">Izlazak - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sva izraelska zajednica po Jahvinoj zapovijedi krene dalje  iz pustinje Sina. Utabore se kod Refidima. Tu nije bilo vode  da narod pije. </p>
<p id="v2"><sup><small>2</small></sup>  Zato narod zapodjene prepirku s Mojsijem. Vikali  su: "Daj nam vode da pijemo!" A Mojsije im odgovori: "Zašto se  sa mnom prepirete? Zašto kušate Jahvu?" </p>
<p id="v3"><sup><small>3</small></sup>  Ali je narod žeđao  za vodom, pa je mrmljao na Mojsija i govorio: "Zašto si nas iz  Egipta izveo? Zar da nas žeđom pomoriš, nas, našu djecu i našu  stoku?" </p>
<p id="v4"><sup><small>4</small></sup>  "Što ću s ovim narodom!" - zazivao je Mojsije Jahvu. "Još  malo pa će me kamenovati." </p>
<p id="v5"><sup><small>5</small></sup>  "Istupi pred narod!" - rekne Jahve  Mojsiju. "Uzmi sa sobom nekoliko izraelskih starješina; uzmi  u ruku štap kojim si udario Rijeku i pođi. </p>
<p id="v6"><sup><small>6</small></sup>  A ja ću stajati  pred tobom ondje, na pećini na Horebu. Udari po pećini: iz nje  će poteći voda, pa neka se narod napije." Mojsije učini tako  naočigled izraelskih starješina. </p>
<p id="v7"><sup><small>7</small></sup>  Mjesto prozovu Masa i Meriba, zbog toga što su se Izraelci prepirali i kušali Jahvu govoreći:  "Je li Jahve među nama ili nije?" </p>
<p id="v8"><sup><small>8</small></sup>  Uto dođu Amalečani i zarate s Izraelcima kod Refidima. </p>
<p id="v9"><sup><small>9</small></sup>  A Mojsije reče Jošui: "Odaberi momčad pa pođi i zapodjeni  borbu s Amalečanima. Ja ću sutra stati na vrh brda, sa štapom  Božjim u ruci." </p>
<p id="v10"><sup><small>10</small></sup>  Jošua učini kako mu je Mojsije rekao te zađe  u borbu s Amalečanima, a Mojsije, Aron i Hur uzađoše na vrh brda. </p>
<p id="v11"><sup><small>11</small></sup>  I dok bi Mojsije držao ruke uzdignute, Izraelci bi nadjačavali;  a kad bi ruke spustio, nadjačavali bi Amalečani. </p>
<p id="v12"><sup><small>12</small></sup>  Ali Mojsiju  ruke napokon klonu. Zato uzeše kamen, staviše ga poda nj i on  sjede, dok mu Aron i Hur, jedan s jedne, a drugi s druge strane, držahu ruke, tako da mu izdržaše do sunčanog zalaska. </p>
<p id="v13"><sup><small>13</small></sup>  I  Jošua oštricom mača svlada Amaleka i njegov narod. </p>
<p id="v14"><sup><small>14</small></sup>  Onda Jahve  reče Mojsiju: "Zapiši ovo u knjigu na sjećanje i utuvi u uši  Jošui da ću ja spomen na Amalečane sasvim izbrisati pod nebom!" </p>
<p id="v15"><sup><small>15</small></sup>  Podiže zatim Mojsije žrtvenik i nazva ga : Jahve mi je stijeg! </p>
<p id="v16"><sup><small>16</small></sup>  "Jer", reče, "Jahvin stijeg u ruku! Jahvin je boj protiv  Amalečana od naraštaja do naraštaja!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/16">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 16</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/18">
          <span class="pr-2">Izlazak - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
