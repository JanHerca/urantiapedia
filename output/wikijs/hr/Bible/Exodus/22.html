<!--
title: "Izlazak - Poglavlje 22"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/21">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 21</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/23">
          <span class="pr-2">Izlazak - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (21:37) "Tko ukrade goveče ili marvinče od sitne stoke, pa bilo  da ga zakolje, bilo da ga proda, onda za jedno goveče neka se  vrati petero goveda, a za malo marvinče četvero marvinčadi. </p>
<p id="v2"><sup><small>2</small></sup>  (22:1) Ako se lopov zateče gdje probija zid, pa mu se zada smrtan  udarac, njegovu krv ne treba osvećivati. </p>
<p id="v3"><sup><small>3</small></sup>  (22:2) No ako je već izišlo  sunce, njegovu krv treba osvetiti. Lopov mora štetu nadoknaditi.  Ako nema ništa, njega za njegovu krađu treba prodati. </p>
<p id="v4"><sup><small>4</small></sup>  (22:3) Nađe  li se ukradeno živinče živo u njegovu vlasništvu - goveče, magare  ili koja glava sitne stoke - treba da ga plati dvostruko." </p>
<p id="v5"><sup><small>5</small></sup>  (22:4) "Tko opustoši njivu ili vinograd pustivši svoju stoku  da obrsti tuđe, neka nadoknadi onim što najbolje nađe na svojoj  njivi i u svome vinogradu. </p>
<p id="v6"><sup><small>6</small></sup>  (22:5) Tko zapali vatru pa ona zahvati drač te izgori žito u  snopu, u klasu ili na njivi, onaj tko je vatru zapalio mora štetu  nadoknaditi. </p>
<p id="v7"><sup><small>7</small></sup>  (22:6) Kad tko položi kod znanca novac ili stvari na čuvanje, pa budu pokradene iz njegove kuće, ako se lopov pronađe, mora  dvostruko platiti. </p>
<p id="v8"><sup><small>8</small></sup>  (22:7) Ako se lopov ne pronađe, vlasnik kuće neka  se primakne k Bogu, da se dokaže kako on nije spustio svoje ruke  na dobra svoga bližnjega. </p>
<p id="v9"><sup><small>9</small></sup>  (22:8) Za svaki prekršaj pronevjere - radilo se o govečetu, magaretu, sitnoj stoci, odjeći ili bilo kojoj izgubljenoj stvari za koju  se ustvrdi: to je ono! - treba spor iznijeti pred Boga. Onaj  koga Bog proglasi krivim neka plati dvostruko drugome. </p>
<p id="v10"><sup><small>10</small></sup>  (22:9) Kad tko povjeri svome susjedu magare, goveče, glavu sitne  stoke ili bilo kakvo živinče, pa ono ugine, osakati se ili ga  tko odvede a da ne bude svjedoka, </p>
<p id="v11"><sup><small>11</small></sup>  (22:10) zakletva pred Jahvom neka  odluči među obojicom je li čuvar posegao za dobrom svoga bližnjega  ili nije. Neka je vlasniku to dovoljno, a čuvar nije dužan da  nadoknađuje. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  (22:11) Nađe li se da je on ukrao, mora štetu nadoknaditi. </p>
<p id="v13"><sup><small>13</small></sup>  (22:12) Ako ga zvijer razdere, neka ga donese za dokaz, tako da za  razderano ne daje odštete. </p>
<p id="v14"><sup><small>14</small></sup>  (22:13) Kad tko posudi živinu na izor  od svoga susjeda, pa se ona osakati ili ugine dok joj vlasnik  nije bio s njom, neka plati odštetu. </p>
<p id="v15"><sup><small>15</small></sup>  (22:14) Je li vlasnik bio s  njom, odštete mu ne daje; ali ako je bila unajmljena na izor, neka dođe po svoju nadnicu." </p>
<p id="v16"><sup><small>16</small></sup>  (22:15) "Ako tko zavede djevojku koja nije zaručena i s njom  legne, neka za nju dadne ženidbenu procjenu i uzme je za ženu. </p>
<p id="v17"><sup><small>17</small></sup>  (22:16) Ako njezin otac odbije da mu je dadne, zavodnik mora odmjeriti  srebra u vrijednosti ženidbene procjene za djevojku. </p>
<p id="v18"><sup><small>18</small></sup>  (22:17) Ne dopuštaj da vračarica živi! <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  (22:18) Tko bi god sa živinom legao, treba ga kazniti smrću. </p>
<p id="v20"><sup><small>20</small></sup>  (22:19) Tko bi prinosio žrtve kojemu kumiru - osim Jahvi jedinom  - neka bude izručen prokletstvu, potpuno uništen. </p>
<p id="v21"><sup><small>21</small></sup>  (22:20) Ne tlači pridošlicu niti mu nanosi nepravde, jer ste  i sami bili pridošlice u zemlji egipatskoj. </p>
<p id="v22"><sup><small>22</small></sup>  (22:21) Ne cvilite udovice  i siročeta! </p>
<p id="v23"><sup><small>23</small></sup>  (22:22) Ako ih ucviliš i oni zavape k meni, sigurno ću  njihove vapaje uslišati. </p>
<p id="v24"><sup><small>24</small></sup>  (22:23) Moj će se gnjev raspaliti i mačem  ću vas pogubiti. Tako će vam žene ostati udovice a djeca siročad. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  (22:24) Ako uzajmiš novca kome od moga naroda, siromahu koji  je kod tebe, ne postupaj prema njemu kao lihvar! Ne nameći mu  kamata! </p>
<p id="v26"><sup><small>26</small></sup>  (22:25) Uzmeš li svome susjedu ogrtač u zalog, moraš mu ga vratiti  prije zalaza sunca. </p>
<p id="v27"><sup><small>27</small></sup>  (22:26) TÓa to mu je jedini pokrivač kojim omata  svoje tijelo i u kojem može leći. Ako k meni zavapi, uslišat  ću ga jer sam ja milostiv! </p>
<p id="v28"><sup><small>28</small></sup>  (22:27) Ne huli Boga i ne psuj glavara svoga naroda. </p>
<p id="v29"><sup><small>29</small></sup>  (22:28) Ne oklijevaj s prinosima od svoga obilja s gumna i od  svoga mladog vina! Meni daj prvorođenca od svojih sinova. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  (22:29) Isto  učini sa svojim govedima i sitnom stokom: sedam dana neka ostane  sa svojom majkom, a osmoga dana da si ga meni dao! </p>
<p id="v31"><sup><small>31</small></sup>  (22:30) Budite narod meni posvećen! Zato nemojte jesti mesa od  životinje koju je rastrgala zvjerad nego je bacite paščadi!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/21">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 21</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/23">
          <span class="pr-2">Izlazak - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:11 <i>Sveti zavjeti i prisege</i>: <a href="/hr/The_Urantia_Book/87#p6_9">KU 87:6.9</a>. </li>
  <li id="fn2"><a href="#cite2">↑</a> 22:18 <i>Vještičarstvo</i>: <a href="/hr/The_Urantia_Book/90#p2_3">KU 90:2.3</a>. </li>
  <li id="fn3"><a href="#cite3">↑</a> 22:24 <i>Bog velikog gnjeva, žestoke ljutnje</i>: <a href="/hr/The_Urantia_Book/142#p2_1">KU 142:2.1</a>. </li>
  <li id="fn4"><a href="#cite4">↑</a> 22:29-30 <i>Prvorođenac Bogu</i>: <a href="/hr/The_Urantia_Book/122#p9_1">KU 122:9.1</a>. </li>
</ol>
</div>
