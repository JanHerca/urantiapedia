<!--
title: "Izlazak - Poglavlje 40"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/39">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 39</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Reče Jahve Mojsiju: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Na prvi dan prvoga mjeseca podigni  Prebivalište, Šator sastanka. </p>
<p id="v3"><sup><small>3</small></sup>  Ondje postavi Kovčeg svjedočanstva, onda Kovčeg zakloni zavjesom. </p>
<p id="v4"><sup><small>4</small></sup>  Potom unesi stol i što na nj  spada poredaj; unesi i svijećnjak i svijeće mu pripremi. </p>
<p id="v5"><sup><small>5</small></sup>  A  zlatni žrtvenik za kađenje postavi pred Kovčeg svjedočanstva.  Onda objesi zastor nad ulazom u Prebivalište. </p>
<p id="v6"><sup><small>6</small></sup>  Stavi žrtvenik  za žrtve paljenice pred ulaz Prebivališta, Šatora sastanka. </p>
<p id="v7"><sup><small>7</small></sup>  Između  Šatora sastanka i žrtvenika smjesti umivaonik i u nj nalij vode. </p>
<p id="v8"><sup><small>8</small></sup>  Naokolo napravi dvorište i objesi zastor nad dvorišnim ulazom. </p>
<p id="v9"><sup><small>9</small></sup>  Zatim uzmi ulja za pomazanje pa pomaži Prebivalište i sve  što je u njemu; posveti ga i sav njegov pribor, pa će svetim  postati. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Pomaži potom žrtvenik za žrtve paljenice i sav njegov  pribor; posveti žrtvenik i presvetim će žrtvenik postati. </p>
<p id="v11"><sup><small>11</small></sup>  Pomaži  umivaonik s njegovim stalkom: posveti ga! </p>
<p id="v12"><sup><small>12</small></sup>  Dovedi zatim Arona  i njegove sinove na ulaz Šatora sastanka pa ih operi vodom. </p>
<p id="v13"><sup><small>13</small></sup>  Stavi  onda na Arona posvećenu odjeću; pomaži ga i posveti da mi služi  kao svećenik. </p>
<p id="v14"><sup><small>14</small></sup>  Dovedi i njegove sinove, na njih stavi košulje </p>
<p id="v15"><sup><small>15</small></sup>  i pomaži ih, kako si pomazao i njihova oca, da mi služe kao  svećenici. Njihovo pomazanje neka ih uvede u vječno svećenstvo  u sve njihove naraštaje." </p>
<p id="v16"><sup><small>16</small></sup>  Tako Mojsije učini. Kako mu je Jahve naredio, sve je  tako i učinio. </p>
<p id="v17"><sup><small>17</small></sup>  Prvoga dana prvoga mjeseca druge godine Prebivalište  bi podignuto. </p>
<p id="v18"><sup><small>18</small></sup>  Ovako Mojsije namjesti Prebivalište: razmjesti  njegova podnožja, onda uspravi njegove trenice, zatim postavi  priječnice i podiže stupove. </p>
<p id="v19"><sup><small>19</small></sup>  Zatim raspne Šator nad Prebivalište, a povrh njega stavi pokrov Šatora, kako je Jahve Mojsiju naredio. </p>
<p id="v20"><sup><small>20</small></sup>  Uze onda Svjedočanstvo i stavi ga u Kovčeg; na Kovčeg postavi  motke; onda stavi Pomirilište ozgo na Kovčeg. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Potom unese  Kovčeg u Prebivalište; objesi zavjesu za zaklon. Tako zastre  Kovčeg svjedočanstva, kako je Jahve i naredio Mojsiju. </p>
<p id="v22"><sup><small>22</small></sup>  Zatim  postavi stol u Šator sastanka, Prebivalištu sa sjeverne strane, ali izvan zavjese. </p>
<p id="v23"><sup><small>23</small></sup>  Po njemu poreda kruhove pred Jahvom,  kako je Jahve naredio Mojsiju. </p>
<p id="v24"><sup><small>24</small></sup>  Onda smjesti svijećnjak u  Šator sastanka naprama stolu, na južnoj strani Prebivališta. </p>
<p id="v25"><sup><small>25</small></sup>  I postavi svjetiljke pred Jahvom, kako je Jahve naredio Mojsiju. </p>
<p id="v26"><sup><small>26</small></sup>  Zlatni žrtvenik smjesti u Šator sastanka, pred zavjesu. </p>
<p id="v27"><sup><small>27</small></sup>  Na  njemu zapali miomirisnog tamjana, kako je Jahve naredio Mojsiju. </p>
<p id="v28"><sup><small>28</small></sup>  Poslije toga stavi zavjesu na ulaz u Prebivalište. </p>
<p id="v29"><sup><small>29</small></sup>  Kod  ulaza u Prebivalište, u Šator sastanka, postavi žrtvenik za žrtve  paljenice. Na njemu prinese žrtvu paljenicu i žrtvu od žita,  kako je Jahve naredio Mojsiju. </p>
<p id="v30"><sup><small>30</small></sup>  Između Šatora sastanka i žrtvenika  smjesti umivaonik pa u nj ulije vode za pranje. </p>
<p id="v31"><sup><small>31</small></sup>  Iz njega  su Mojsije, Aron i njegovi sinovi prali svoje ruke i svoje noge. </p>
<p id="v32"><sup><small>32</small></sup>  A prali su se kad su ulazili u Šator sastanka i kad su pristupali  k žrtveniku, kako je Jahve naredio Mojsiju. </p>
<p id="v33"><sup><small>33</small></sup>  Napokon Mojsije  napravi dvorište oko Prebivališta i žrtvenika i postavi zavjesu  na dvorišnim vratima. Tako Mojsije završi taj posao. </p>
<p id="v34"><sup><small>34</small></sup>  A onda oblak prekri Šator sastanka i slava Jahvina ispuni  Prebivalište. </p>
<p id="v35"><sup><small>35</small></sup>  Mojsije nije mogao ući u Šator sastanka zbog  oblaka koji je na njemu stajao i slave Jahvine koja je ispunjala  Prebivalište. </p>
<p id="v36"><sup><small>36</small></sup>  Sve vrijeme njihova putovanja, kad god bi se oblak digao  s Prebivališta, Izraelci bi krenuli; </p>
<p id="v37"><sup><small>37</small></sup>  ali ako se oblak ne  bi digao, ni oni ne bi na put polazili sve do dana dok se ne  bi digao. </p>
<p id="v38"><sup><small>38</small></sup>  Jer sve vrijeme njihova putovanja oblak Jahvin  danju stajaše nad Prebivalištem, a noću bi se u oblaku pojavila  vatra vidljiva svemu domu Izraelovu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/39">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 39</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 40:1-8 <i>Fetiš koliba koju je podigao Mojsije</i>: <a href="/hr/The_Urantia_Book/88#p2_3">KU 88:2.3</a>. </li>
  <li id="fn2"><a href="#cite2">↑</a> 40:9-11 <i>Posveti pomazanjem</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn3"><a href="#cite3">↑</a> 40:20 <i>Novi fetiši</i>: <a href="/hr/The_Urantia_Book/88#p2_5">KU 88:2.5</a>. </li>
</ol>
</div>
