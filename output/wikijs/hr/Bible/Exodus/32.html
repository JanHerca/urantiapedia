<!--
title: "Izlazak - Poglavlje 32"
description: 
published: true
date: 2025-11-18T12:59:53Z
tags: bible, bible—exodus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/31">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 31</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/33">
          <span class="pr-2">Izlazak - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A narod, videći gdje Mojsije dugo ne silazi s brda, okupi  se oko Arona pa mu rekne: "Ustaj! Napravi nam boga, pa neka on  pred nama ide! Ne znamo što se dogodi s tim čovjekom Mojsijem  koji nas izvede iz zemlje egipatske." <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Poskidajte zlatne naušnice  što vise o ušima vaših žena, vaših sinova i vaših kćeri", odgovori  im Aron, "pa ih meni donesite." </p>
<p id="v3"><sup><small>3</small></sup>  Sav svijet skine zlatne naušnice  što ih je o ušima imao i donese Aronu. </p>
<p id="v4"><sup><small>4</small></sup>  Primivši zlato iz njihovih  ruku, rastopi kovinu u kalupu i načini saliveno tele. A oni poviču:  "Ovo je tvoj bog, Izraele, koji te izveo iz zemlje egipatske." </p>
<p id="v5"><sup><small>5</small></sup>  Vidjevši to Aron, sagradi pred njim žrtvenik a onda najavi:  "Sutra neka se priredi svečanost u čast Jahvi!" </p>
<p id="v6"><sup><small>6</small></sup>  Sutradan rano ustanu i prinesu žrtve paljenice i donesu  žrtve pričesnice. Onda svijet posjeda da jede i pije. Poslije  toga ustade da se zabavlja. </p>
<p id="v7"><sup><small>7</small></sup>  "Požuri se dolje!" - progovori Jahve Mojsiju. "Narod tvoj, koji si izveo iz zemlje egipatske, pošao je naopako. </p>
<p id="v8"><sup><small>8</small></sup>  Brzo  su zašli s puta koji sam im odredio. Napravili su sebi tele od  rastopljene kovine, preda nj pali ničice i žrtve mu prinijeli  uz poklike: 'Ovo je tvoj bog, Izraele, koji te izveo iz zemlje  egipatske!' </p>
<p id="v9"><sup><small>9</small></sup>  Dobro vidim", reče dalje Jahve Mojsiju, "da je  ovaj narod tvrde šije. </p>
<p id="v10"><sup><small>10</small></sup>  Pusti sada neka se moj gnjev na njih  raspali da ih istrijebim. Onda ću od tebe razviti velik narod." </p>
<p id="v11"><sup><small>11</small></sup>  Mojsije pak zapomagao pred Jahvom, Bogom svojim, i govorio:  "O Jahve! Čemu da gnjevom plamtiš na svoj narod koji si izbavio  iz zemlje egipatske silom velikom i rukom jakom! </p>
<p id="v12"><sup><small>12</small></sup>  Zašto bi  Egipćani morali reći: 'U zloj ih je namjeri i odveo, tako da  ih smakne u brdinama i izbriše s lica zemlje!' Smiri svoj gnjev  i ljutinu; odustani od zla svome narodu! </p>
<p id="v13"><sup><small>13</small></sup>  Sjeti se Abrahama, Izaka i Izraela, slugu svojih, kojima si se samim sobom zakleo  i obećao im: 'Razmnožit ću vaše potomstvo kao zvijezde na nebu  i svu zemlju ovu što sam obećao dat ću vašem potomstvu i ona  će zavazda biti njihova baština.'" </p>
<p id="v14"><sup><small>14</small></sup>  I Jahve odustane da na  svoj narod svali nesreću kojom mu bijaše zaprijetio. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Mojsije se okrene i siđe s brda. U rukama su mu bile  dvije ploče Svjedočanstva, ploče ispisane na objema plohama;  ispisane i s jedne i s druge strane. </p>
<p id="v16"><sup><small>16</small></sup>  Ploče su bile djelo  Božje; pismo je bilo pismo Božje u pločama urezano. </p>
<p id="v17"><sup><small>17</small></sup>  A Jošua ču viku naroda koji je bučio pa reče Mojsiju:  "Bojna vika u taboru!" </p>
<p id="v18"><sup><small>18</small></sup>  Mojsije mu odgovori: "Niti viču pobjednici, niti tuže pobijeđeni: tu ja samo pjesmu čujem." </p>
<p id="v19"><sup><small>19</small></sup>  Čim se približi taboru te opazi tele i kako igraju, razgnjevi  se Mojsije. Baci iz ruku ploče i razbije ih na podnožju brda. </p>
<p id="v20"><sup><small>20</small></sup>  Pograbi tele koje bijahu napravili, spali ga ognjem i u prah  satre. Onda prah razbaca po vodi i natjera Izraelce da je piju. </p>
<p id="v21"><sup><small>21</small></sup>  "Što ti je ovaj puk učinio", reče Mojsije Aronu, "da si tako  velik grijeh na nj svalio?" </p>
<p id="v22"><sup><small>22</small></sup>  "Neka se moj gospodar srdžbom  ne raspaljuje", odgovori Aron. "Sam dobro znaš kako je ovaj narod  na zlo sklon. </p>
<p id="v23"><sup><small>23</small></sup>  Rekoše mi: 'Napravi nam boga pa neka pred nama  ide! Ne znamo što se dogodi s tim čovjekom Mojsijem koji nas  izbavi iz zemlje egipatske.' </p>
<p id="v24"><sup><small>24</small></sup>  Na to im ja rekoh: 'Tko ima  zlata, neka ga skine!' Tako mi ga dadoše, a ja ga bacih u vatru  te izađe ovo tele." </p>
<p id="v25"><sup><small>25</small></sup>  Kad je Mojsije vidio kako je narod postao razuzdan -  tÓa Aron ih je pustio da padnu u idolopoklonstvo među svojim  neprijateljima - </p>
<p id="v26"><sup><small>26</small></sup>  stade na taborskim vratima i povika: "Tko  je za Jahvu, k meni!" Svi se sinovi Levijevi okupe oko njega. </p>
<p id="v27"><sup><small>27</small></sup>  On im reče: "Ovako govori Jahve, Bog Izraela: 'Neka svatko  pripaše mač o bedro i pođe taborom od vrata do vrata pa neka  ubije tko svoga brata, tko svoga prijatelja, tko svoga susjeda.'" </p>
<p id="v28"><sup><small>28</small></sup>  Sinovi Levijevi izvršiše Mojsijev nalog, i toga dana pade  naroda oko tri tisuće ljudi. </p>
<p id="v29"><sup><small>29</small></sup>  "Danas ste se posvetili Jahvi  za službu", reče Mojsije, "tko uz cijenu svoga sina, tko uz cijenu  svoga brata, tako da vam danas daje blagoslov." </p>
<p id="v30"><sup><small>30</small></sup>  Sutradan reče Mojsije narodu: "Težak ste grijeh počinili.  Ipak ću se Jahvi popeti. Možda za vaš grijeh oproštenje pribavim." </p>
<p id="v31"><sup><small>31</small></sup>  Mojsije se vrati Jahvi pa reče: "Jao! Narod onaj težak je  grijeh počinio napravivši sebi boga od zlata. </p>
<p id="v32"><sup><small>32</small></sup>  Ipak im taj  grijeh oprosti... Ako nećeš, onda i mene izbriši iz svoje knjige  koju si napisao." </p>
<p id="v33"><sup><small>33</small></sup>  Nato Jahve odgovori Mojsiju: "Onoga koji  je protiv mene sagriješio izbrisat ću iz svoje knjige. </p>
<p id="v34"><sup><small>34</small></sup>  Nego, idi sad! Povedi narod kamo sam ti rekao. Anđeo će moj pred tobom  ići. Ali u dan kad ih pohodim, zbog njihova ću ih grijeha kazniti." </p>
<p id="v35"><sup><small>35</small></sup>  Udari Jahve po narodu pomorom zbog teleta što im ga Aron  načini. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Exodus/31">
          <span class="mdi mdi-arrow-left-drop-circle"></span><span class="pl-2">Izlazak - Poglavlje 31</span>
        </a>
        </td>
        <td>
        <a href="/hr/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Exodus/33">
          <span class="pr-2">Izlazak - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 32:1-35 <i>Aron i zlatno tele</i>: <a href="/hr/The_Urantia_Book/146#p1_1">KU 146:1.1</a>. </li>
  <li id="fn2"><a href="#cite2">↑</a> 32:14 <i>Kaže se da se Bog kaje</i>: <a href="/hr/The_Urantia_Book/2#p2_2">KU 2:2.2</a>.  <i>Kaže se da se Bog kaje</i>: <a href="/hr/The_Urantia_Book/4#p3_4">KU 4:3.4</a>. </li>
</ol>
</div>
