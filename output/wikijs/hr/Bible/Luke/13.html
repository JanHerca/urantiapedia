<!--
title: "Luka - Poglavlje 13"
description: 
published: true
date: 2025-11-18T12:59:53Z
tags: bible, bible—luke
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Luke/12">
          <span class="mdi mdi-arrow-left-drop-circle"></span><span class="pl-2">Luka - Poglavlje 12</span>
        </a>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/14">
          <span class="pr-2">Luka - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Upravo u taj čas dođoše neki te mu javiše što se dogodilo  s Galilejcima kojih je krv Pilat pomiješao s krvlju njihovih  žrtava. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Isus im odgovori: "Mislite li da ti Galilejci, jer  tako postradaše, bijahu grešniji od drugih Galilejaca? </p>
<p id="v3"><sup><small>3</small></sup>  Nipošto, kažem vam, nego ako se ne obratite, svi ćete slično propasti! </p>
<p id="v4"><sup><small>4</small></sup>  Ili onih osamnaest na koje se srušila kula u Siloamu i ubila  ih, zar mislite da su oni bili veći dužnici od svih Jeruzalemaca? </p>
<p id="v5"><sup><small>5</small></sup>  Nipošto, kažem vam, nego ako se ne obratite, svi ćete tako  propasti." </p>
<p id="v6"><sup><small>6</small></sup>  Nato im pripovjedi ovu prispodobu: "Imao netko smokvu  zasađenu u svom vinogradu. Dođe tražeć ploda na njoj i ne nađe <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  pa reče vinogradaru: 'Evo, već tri godine dolazim i tražim  ploda na ovoj smokvi i ne nalazim. Posijeci je. Zašto da iscrpljuje  zemlju?' </p>
<p id="v8"><sup><small>8</small></sup>  A on mu odgovori: 'Gospodaru, ostavi je još ove godine  dok je ne okopam i ne pognojim. </p>
<p id="v9"><sup><small>9</small></sup>  Možda će ubuduće ipak uroditi.  Ako li ne, posjeći ćeš je.'" </p>
<p id="v10"><sup><small>10</small></sup>  Jedne je subote naučavao u nekoj sinagogi. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Kad eto  žene koja je osamnaest godina imala duha bolesti. Bila je zgrbljena  i nikako se nije mogla uspraviti. </p>
<p id="v12"><sup><small>12</small></sup>  Kad je Isus opazi, dozva  je i reče joj: "Ženo, oslobođena si svoje bolesti!" </p>
<p id="v13"><sup><small>13</small></sup>  I položi  na nju ruke, a ona se umah uspravi i poče slaviti Boga. </p>
<p id="v14"><sup><small>14</small></sup>  Nadstojnik sinagoge - ozlovoljen što je Isus u subotu  izliječio - govoraše mnoštvu: "Šest je dana u koje treba raditi!  U te dakle dane dolazite i liječite se, a ne u dan subotni!" <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Odgovori mu Gospodin: "Licemjeri! Ne driješi li svaki od  vas u subotu svoga vola ili magarca od jasala da ga vodi na vodu? <sup id="cite7"><a href="#fn7">[7]</a></sup></p>
<p id="v16"><sup><small>16</small></sup>  Nije li dakle i ovu kćer Abrahamovu, koju Sotona sveza evo  osamnaest je već godina, trebalo odriješiti od tih spona u dan  subotni?" </p>
<p id="v17"><sup><small>17</small></sup>  Na te njegove riječi postidješe se svi protivnici njegovi, a sav se narod radovaše zbog svega čime se on proslavio. </p>
<p id="v18"><sup><small>18</small></sup>  Govoraše dakle: "Čemu je slično kraljevstvo Božje? Čemu  da ga prispodobim? <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v19"><sup><small>19</small></sup>  Ono je kao kad čovjek uze gorušičino zrno  i baci ga u svoj vrt. Uzraste i razvi se u stablo te mu se ptice  nebeske gnijezde po granama." <sup id="cite11"><a href="#fn11">[11]</a></sup></p>
<p id="v20"><sup><small>20</small></sup>  I opet im reče: "Čemu da prispodobim kraljevstvo Božje? <sup id="cite12"><a href="#fn12">[12]</a></sup></p>
<p id="v21"><sup><small>21</small></sup>  Ono je kao kad žena uze kvasac i zamijesi ga u tri mjere  brašna dok sve ne uskisne." <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  Putujući tako u Jeruzalem, prolazio je i naučavao gradovima  i selima. <sup id="cite14"><a href="#fn14">[14]</a></sup></p>
<p id="v23"><sup><small>23</small></sup>  Reče mu tada netko: "Gospodine, je li malo onih  koji se spasavaju?" A on im reče: </p>
<p id="v24"><sup><small>24</small></sup>  "Borite se da uđete na  uska vrata jer mnogi će, velim vam, tražiti da uđu, ali neće  moći." <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  "Kada gospodar kuće ustane i zaključa vrata, a vi stojeći  vani počnete kucati na vrata: 'Gospodine, otvori nam!', on će  vam odgovoriti: 'Ne znam vas odakle ste!' <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Tada ćete početi  govoriti: 'Pa mi smo s tobom jeli i pili, po našim si trgovima  naučavao!' </p>
<p id="v27"><sup><small>27</small></sup>  A on će vam reći: 'Kažem vam: ne znam odakle ste.  Odstupite od mene, svi zlotvori!'" </p>
<p id="v28"><sup><small>28</small></sup>  "Ondje će biti plač i škrgut zubi kad ugledate Abrahama  i Izaka i Jakova i sve proroke u kraljevstvu Božjem, a sebe vani, izbačene. <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v29"><sup><small>29</small></sup>  I doći će s istoka i zapada, sa sjevera i juga  i sjesti za stol u kraljevstvu Božjem. </p>
<p id="v30"><sup><small>30</small></sup>  Evo, ima posljednjih  koji će biti prvi, ima i prvih koji će biti posljednji." <sup id="cite19"><a href="#fn19">[19]</a></sup></p>
<p id="v31"><sup><small>31</small></sup>  U taj čas pristupe neki farizeji i reknu mu: "Otiđi,  otputuj odavde jer te Herod hoće ubiti." <sup id="cite20"><a href="#fn20">[20]</a></sup></p>
<p id="v32"><sup><small>32</small></sup>  A on će njima: "Idite  i kažite toj lisici: 'Evo, izgonim đavle i liječim danas i sutra, a treći dan dovršujem. <sup id="cite21"><a href="#fn21">[21]</a></sup></p>
<p id="v33"><sup><small>33</small></sup>  Ali danas, sutra i prekosutra moram  nastaviti put jer ne priliči da prorok pogine izvan Jeruzalema.'" <sup id="cite22"><a href="#fn22">[22]</a></sup></p>
<p id="v34"><sup><small>34</small></sup>  "Jeruzaleme, Jeruzaleme, koji ubijaš proroke i kamenuješ  one što su tebi poslani! Koliko li puta htjedoh skupiti djecu  tvoju kao kvočka piliće pod krila i ne htjedoste! <sup id="cite23"><a href="#fn23">[23]</a></sup></p>
<p id="v35"><sup><small>35</small></sup>  Evo, napuštena  vam kuća. A kažem vam, nećete me vidjeti dok ne dođe čas te reknete:  "Blagoslovljen Onaj koji dolazi u ime Gospodnje!" <sup id="cite24"><a href="#fn24">[24]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Luke/12">
          <span class="mdi mdi-arrow-left-drop-circle"></span><span class="pl-2">Luka - Poglavlje 12</span>
        </a>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/14">
          <span class="pr-2">Luka - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 13:1-5 <i>Katastrofe, a ne osude</i>: <a href="/hr/The_Urantia_Book/149#p2_10">KU 149:2.10</a>.  <i>Nevine žrtve vremena</i>: <a href="/hr/The_Urantia_Book/166#p4_4">KU 166:4.4</a>. </li>
  <li id="fn2"><a href="#cite2">↑</a> 13:6,9 <i>Zahtjev za donošenje dobrih plodova</i>: <a href="/hr/The_Urantia_Book/140#p3_19">KU 140:3.19</a>. </li>
  <li id="fn3"><a href="#cite3">↑</a> 13:6-9 <i>Potrebno za donošenje dobrih plodova</i>: <a href="/hr/The_Urantia_Book/193#p2_2">KU 193:2.2</a>.  <i>Neplodna smokva</i>: <a href="/hr/The_Urantia_Book/166#p4_9">KU 166:4.9</a>.  <i>Zahtjev za donošenje dobrih plodova</i>: <a href="/hr/The_Urantia_Book/140#p4_7">KU 140:4.7</a>. </li>
  <li id="fn4"><a href="#cite4">↑</a> 13:10-13 <i>Iscjeljenje u subotu</i>: <a href="/hr/The_Urantia_Book/167#p3_1">KU 167:3.1</a>. </li>
  <li id="fn5"><a href="#cite5">↑</a> 13:10-16 <i>Liječi u subotu</i>: <a href="/hr/The_Urantia_Book/169#p0_6">KU 169:0.6</a>. </li>
  <li id="fn6"><a href="#cite6">↑</a> 13:14 <i>Glavni vladar kritizira iscjeljivanje</i>: <a href="/hr/The_Urantia_Book/167#p3_2">KU 167:3.2</a>. </li>
  <li id="fn7"><a href="#cite7">↑</a> 13:15-17 <i>Isusov odgovor</i>: <a href="/hr/The_Urantia_Book/167#p3_3">KU 167:3.3</a>. </li>
  <li id="fn8"><a href="#cite8">↑</a> 13:18,20,28,29 <i>Proglasiti uspostavu kraljevstva</i>: <a href="/hr/The_Urantia_Book/137#p8_6">KU 137:8.6</a>.  <i>Kraljevstvo Božje</i>: <a href="/hr/The_Urantia_Book/34#p6_13">KU 34:6.13</a>.  <i>Evanđelje kraljevstva</i>: <a href="/hr/The_Urantia_Book/193#p0_4">KU 193:0.4</a>.  <i>Evanđelje kraljevstva</i>: <a href="/hr/The_Urantia_Book/143#p1_5">KU 143:1.5</a>. </li>
  <li id="fn9"><a href="#cite9">↑</a> 13:18,20,28-29 <i>Evanđelje kraljevstva</i>: <a href="/hr/The_Urantia_Book/190#p5_4">KU 190:5.4</a>.  <i>Kraljevstvo Božje</i>: <a href="/hr/The_Urantia_Book/153#p2_4">KU 153:2.4</a>.  <i>Kraljevstvo Božje</i>: <a href="/hr/The_Urantia_Book/169#p4_6">KU 169:4.6</a>. </li>
  <li id="fn10"><a href="#cite10">↑</a> 13:18-19 <i>Rast lika</i>: <a href="/hr/The_Urantia_Book/140#p8_27">KU 140:8.27</a>.  <i>Prispodoba o gorušičinom zrnu</i>: <a href="/hr/The_Urantia_Book/151#p4_2">KU 151:4.2</a>. </li>
  <li id="fn11"><a href="#cite11">↑</a> 13:19 <i>Sjeme gorušice</i>: <a href="/hr/The_Urantia_Book/178#p1_15">KU 178:1.15</a>.  <i>Sjeme gorušice</i>: <a href="/hr/The_Urantia_Book/170#p2_14">KU 170:2.14</a>. </li>
  <li id="fn12"><a href="#cite12">↑</a> 13:20-21 <i>Prispodoba o kvascu</i>: <a href="/hr/The_Urantia_Book/151#p4_3">KU 151:4.3</a>. </li>
  <li id="fn13"><a href="#cite13">↑</a> 13:21 <i>Kvasac u tijestu</i>: <a href="/hr/The_Urantia_Book/170#p2_14">KU 170:2.14</a>.  <i>Kvasac u tijestu</i>: <a href="/hr/The_Urantia_Book/178#p1_15">KU 178:1.15</a>. </li>
  <li id="fn14"><a href="#cite14">↑</a> 13:22-23 <i>Jesu li mnogi spašeni?</i>: <a href="/hr/The_Urantia_Book/166#p3_1">KU 166:3.1</a>. </li>
  <li id="fn15"><a href="#cite15">↑</a> 13:24 <i>Svi mogu ući na vrata</i>: <a href="/hr/The_Urantia_Book/166#p3_3">KU 166:3.3</a>. </li>
  <li id="fn16"><a href="#cite16">↑</a> 13:25-27 <i>Oni koji preziru kraljevstvo</i>: <a href="/hr/The_Urantia_Book/166#p3_4">KU 166:3.4</a>. </li>
  <li id="fn17"><a href="#cite17">↑</a> 13:28-29 <i>Mnogi će doći</i>: <a href="/hr/The_Urantia_Book/140#p1_2">KU 140:1.2</a>. </li>
  <li id="fn18"><a href="#cite18">↑</a> 13:28-30 <i>Gubitnici vide kako drugi jedu zajedno</i>: <a href="/hr/The_Urantia_Book/166#p3_5">KU 166:3.5</a>. </li>
  <li id="fn19"><a href="#cite19">↑</a> 13:30 <i>Mnogi koji su prvi bit će posljednji</i>: <a href="/hr/The_Urantia_Book/163#p3_4">KU 163:3.4</a>.  <i>Prvo je posljednje, posljednje je prvo</i>: <a href="/hr/The_Urantia_Book/166#p3_5">KU 166:3.5</a>.  <i>Posljednji postaje prvi</i>: <a href="/hr/The_Urantia_Book/41#p10_5">KU 41:10.5</a>. </li>
  <li id="fn20"><a href="#cite20">↑</a> 13:31 <i>Isusa upozorenog na zavjeru s namjerom ubojstva</i>: <a href="/hr/The_Urantia_Book/171#p4_4">KU 171:4.4</a>. </li>
  <li id="fn21"><a href="#cite21">↑</a> 13:32 <i>Taj lisac (Herod)</i>: <a href="/hr/The_Urantia_Book/126#p5_7">KU 126:5.7</a>.  <i>Isusova poruka Herodu</i>: <a href="/hr/The_Urantia_Book/171#p4_6">KU 171:4.6</a>. </li>
  <li id="fn22"><a href="#cite22">↑</a> 13:33-35a <i>Razgovarajte s apostolima</i>: <a href="/hr/The_Urantia_Book/171#p4_7">KU 171:4.7</a>. </li>
  <li id="fn23"><a href="#cite23">↑</a> 13:34 <i>Tužbalica nad Jeruzalemom</i>: <a href="/hr/The_Urantia_Book/175#p1_23">KU 175:1.23</a>. </li>
  <li id="fn24"><a href="#cite24">↑</a> 13:35 <i>Tužan oproštaj</i>: <a href="/hr/The_Urantia_Book/175#p1_24">KU 175:1.24</a>.  <i>Ostavite kuću pustu</i>: <a href="/hr/The_Urantia_Book/177#p3_7">KU 177:3.7</a>. </li>
</ol>
</div>
