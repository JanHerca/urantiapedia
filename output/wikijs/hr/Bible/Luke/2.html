<!--
title: "Luka - Poglavlje 2"
description: 
published: true
date: 2025-11-18T12:59:53Z
tags: bible, bible—luke
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Luke/1">
          <span class="mdi mdi-arrow-left-drop-circle"></span><span class="pl-2">Luka - Poglavlje 1</span>
        </a>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/3">
          <span class="pr-2">Luka - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U one dane izađe naredba cara Augusta da se provede popis svega  svijeta. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Bijaše to prvi popis izvršen za Kvirinijeva upravljanja  Sirijom. </p>
<p id="v3"><sup><small>3</small></sup>  Svi su išli na popis, svaki u svoj grad. </p>
<p id="v4"><sup><small>4</small></sup>  Tako  i Josip, budući da je bio iz doma i loze Davidove, uziđe iz Galileje, iz grada Nazareta, u Judeju - u grad Davidov, koji se zove Betlehem  - <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v5"><sup><small>5</small></sup>  da se podvrgne popisu zajedno sa svojom zaručnicom Marijom  koja bijaše trudna. </p>
<p id="v6"><sup><small>6</small></sup>  I dok se bili ondje, navršilo joj se vrijeme da rodi. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  I porodi sina svoga, prvorođenca, povi ga i položi u jasle  jer za njih nije bilo mjesta u svratištu. <sup id="cite9"><a href="#fn9">[9]</a></sup></p>
<p id="v8"><sup><small>8</small></sup>  A u tom kraju bijahu pastiri: pod vedrim su nebom čuvali  noćnu stražu kod svojih stada. <sup id="cite10"><a href="#fn10">[10]</a></sup></p>
<p id="v9"><sup><small>9</small></sup>  Anđeo im Gospodnji pristupi  i slava ih Gospodnja obasja! Silno se prestrašiše. </p>
<p id="v10"><sup><small>10</small></sup>  No anđeo  im reče: "Ne bojte se! Evo javljam vam blagovijest, veliku radost  za sav narod! </p>
<p id="v11"><sup><small>11</small></sup>  Danas vam se u gradu Davidovu rodio Spasitelj  - Krist, Gospodin. </p>
<p id="v12"><sup><small>12</small></sup>  I evo vam znaka: naći ćete novorođenče  povijeno gdje leži u jaslama." </p>
<p id="v13"><sup><small>13</small></sup>  I odjednom se anđelu pridruži  silna nebeska vojska hvaleći Boga i govoreći: </p>
<p id="v14"><sup><small>14</small></sup>  "Slava na visinama Bogu, a na zemlji mir ljudima, miljenicima njegovim!" <sup id="cite11"><a href="#fn11">[11]</a></sup> <sup id="cite12"><a href="#fn12">[12]</a></sup></p>
<p id="v15"><sup><small>15</small></sup>  Čim anđeli otiđoše od njih na nebo, pastiri stanu poticati  jedni druge: "Hajdemo dakle do Betlehema. Pogledajmo što se to  dogodilo, događaj koji nam obznani Gospodin." </p>
<p id="v16"><sup><small>16</small></sup>  I pohite te  pronađu Mariju, Josipa i novorođenče gdje leži u jaslama. </p>
<p id="v17"><sup><small>17</small></sup>  Pošto  sve pogledaše, ispripovijediše što im bijaše rečeno o tom djetetu. </p>
<p id="v18"><sup><small>18</small></sup>  A svi koji su to čuli divili se tome što su im pripovijedali  pastiri. </p>
<p id="v19"><sup><small>19</small></sup>  Marija u sebi pohranjivaše sve te događaje i prebiraše  ih u svome srcu. </p>
<p id="v20"><sup><small>20</small></sup>  Pastiri se zatim vratiše slaveći i hvaleći Boga za sve  što su čuli i vidjeli kako im je bilo rečeno. </p>
<p id="v21"><sup><small>21</small></sup>  Kad se navršilo osam dana da bude obrezan, nadjenuše  mu ime Isus, kako ga je bio prozvao anđeo prije njegova začeća. <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v22"><sup><small>22</small></sup>  Kad se zatim po Mojsijevu Zakonu navršiše dani njihova  čišćenja, poniješe ga u Jeruzalem da ga prikažu Gospodinu  - <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  kao što piše u Zakonu Gospodnjem: Svako muško prvorođenče  neka se posveti Gospodinu! - </p>
<p id="v24"><sup><small>24</small></sup>  i da prinesu žrtvu kako  je rečeno u Zakonu Gospodnjem: dvije grlice ili dva golubića. </p>
<p id="v25"><sup><small>25</small></sup>  Živio tada u Jeruzalemu čovjek po imenu Šimun. Taj čovjek, pravedan i bogobojazan, iščekivaše Utjehu Izraelovu i Duh Sveti  bijaše na njemu. <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Objavio mu Duh Sveti da neće vidjeti smrti  dok ne vidi Pomazanika Gospodnjega. <sup id="cite17"><a href="#fn17">[17]</a></sup></p>
<p id="v27"><sup><small>27</small></sup>  Ponukan od Duha, dođe  u Hram. I kad roditelji uniješe dijete Isusa da obave što o njemu  propisuje Zakon, <sup id="cite18"><a href="#fn18">[18]</a></sup></p>
<p id="v28"><sup><small>28</small></sup>  primi ga on u naručje, blagoslovi Boga i  reče: <sup id="cite19"><a href="#fn19">[19]</a></sup></p>
<p id="v29"><sup><small>29</small></sup>  "Sad otpuštaš slugu svojega, Gospodaru, po riječi svojoj, u miru! <sup id="cite20"><a href="#fn20">[20]</a></sup></p>
<p id="v30"><sup><small>30</small></sup>  Ta vidješe oči moje spasenje tvoje, </p>
<p id="v31"><sup><small>31</small></sup>  koje si pripravio pred licem svih naroda: </p>
<p id="v32"><sup><small>32</small></sup>  svjetlost na prosvjetljenje naroda, slavu puka svoga izraelskoga." <sup id="cite21"><a href="#fn21">[21]</a></sup></p>
<p id="v33"><sup><small>33</small></sup>  Otac njegov i majka divili se što se to o njemu govori. <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v34"><sup><small>34</small></sup>  Šimun ih blagoslovi i reče Mariji, majci njegovoj: "Ovaj  je evo postavljen na propast i uzdignuće mnogima u Izraelu i  za znak osporavan - </p>
<p id="v35"><sup><small>35</small></sup>  a i tebi će samoj mač probosti dušu -  da se razotkriju namisli mnogih srdaca!" </p>
<p id="v36"><sup><small>36</small></sup>  A bijaše neka proročica Ana, kći Penuelova, iz plemena  Ašerova, žena veoma odmakla u godinama. Nakon djevojaštva živjela  je s mužem sedam godina, <sup id="cite24"><a href="#fn24">[24]</a></sup></p>
<p id="v37"><sup><small>37</small></sup>  a sama kao udovica do osamdeset  i četvrte. Nije napuštala Hrama, nego je postovima i molitvama  danju i noću služila Bogu. </p>
<p id="v38"><sup><small>38</small></sup>  Upravo u taj čas nadođe. Hvalila  je Boga i svima koji iščekivahu otkupljenje Jeruzalema pripovijedala  o djetetu. </p>
<p id="v39"><sup><small>39</small></sup>  Kad obaviše sve po Zakonu Gospodnjem, vratiše se u Galileju, u svoj grad Nazaret. <sup id="cite25"><a href="#fn25">[25]</a></sup></p>
<p id="v40"><sup><small>40</small></sup>  A dijete je raslo, jačalo i napunjalo  se mudrosti i milost je Božja bila na njemu. <sup id="cite26"><a href="#fn26">[26]</a></sup></p>
<p id="v41"><sup><small>41</small></sup>  Njegovi su roditelji svake godine o blagdanu Pashe išli  u Jeruzalem. </p>
<p id="v42"><sup><small>42</small></sup>  Kad mu bijaše dvanaest godina, uziđoše po običaju  blagdanskom. <sup id="cite27"><a href="#fn27">[27]</a></sup></p>
<p id="v43"><sup><small>43</small></sup>  Kad su minuli ti dani, vraćahu se oni, a dječak  Isus osta u Jeruzalemu, a da nisu znali njegovi roditelji. <sup id="cite28"><a href="#fn28">[28]</a></sup></p>
<p id="v44"><sup><small>44</small></sup>  Uvjereni  da je među suputnicima, odoše dan hoda, a onda ga stanu tražiti  među rodbinom i znancima. <sup id="cite29"><a href="#fn29">[29]</a></sup></p>
<p id="v45"><sup><small>45</small></sup>  I kad ga ne nađu, vrate se u Jeruzalem  tražeći ga. <sup id="cite30"><a href="#fn30">[30]</a></sup></p>
<p id="v46"><sup><small>46</small></sup>  Nakon tri dana nađoše ga u Hramu gdje sjedi posred učitelja, sluša ih i pita. <sup id="cite31"><a href="#fn31">[31]</a></sup></p>
<p id="v47"><sup><small>47</small></sup>  Svi koji ga slušahu bijahu zaneseni razumnošću  i odgovorima njegovim. <sup id="cite32"><a href="#fn32">[32]</a></sup></p>
<p id="v48"><sup><small>48</small></sup>  Kad ga ugledaše, zapanjiše se, a majka  mu njegova reče: "Sinko, zašto si nam to učinio? Gle, otac tvoj  i ja žalosni smo te tražili." <sup id="cite33"><a href="#fn33">[33]</a></sup></p>
<p id="v49"><sup><small>49</small></sup>  A on im reče: "Zašto ste me  tražili? Niste li znali da mi je biti u onome što je Oca mojega?" <sup id="cite34"><a href="#fn34">[34]</a></sup></p>
<p id="v50"><sup><small>50</small></sup>  Oni ne razumješe riječi koju im reče. <sup id="cite35"><a href="#fn35">[35]</a></sup></p>
<p id="v51"><sup><small>51</small></sup>  I siđe s njima, dođe u Nazaret i bijaše im poslušan.  A majka je njegova brižno čuvala sve ove uspomene u svom srcu. </p>
<p id="v52"><sup><small>52</small></sup>  A Isus napredovaše u mudrosti, dobi i milosti kod  Boga i ljudi. <sup id="cite36"><a href="#fn36">[36]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Luke/1">
          <span class="mdi mdi-arrow-left-drop-circle"></span><span class="pl-2">Luka - Poglavlje 1</span>
        </a>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/3">
          <span class="pr-2">Luka - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 2:1,3 <i>„Broj“ ljudi za poreze</i>: <a href="/hr/The_Urantia_Book/122#p7_1">KU 122:7.1</a>. </li>
  <li id="fn2"><a href="#cite2">↑</a> 2:4 <i>Josipa do Betlehema</i>: <a href="/hr/The_Urantia_Book/122#p4_3">KU 122:4.3</a>.  <i>Josip nije Davidova loza</i>: <a href="/hr/The_Urantia_Book/122#p4_3">KU 122:4.3</a>. </li>
  <li id="fn3"><a href="#cite3">↑</a> 2:4-5 <i>Marija ide u Betlehem</i>: <a href="/hr/The_Urantia_Book/122#p7_3">KU 122:7.3</a>.  <i>Živio/la je u Nazaretu</i>: <a href="/hr/The_Urantia_Book/122#p5_9">KU 122:5.9</a>. </li>
  <li id="fn4"><a href="#cite4">↑</a> 2:4-5,16,19 <i>Isusovi roditelji</i>: <a href="/hr/The_Urantia_Book/122#p1_3">KU 122:1.3</a>. </li>
  <li id="fn5"><a href="#cite5">↑</a> 2:4-7 <i>Utjelovljenje Mihaela</i>: <a href="/hr/The_Urantia_Book/119#p7_5">KU 119:7.5</a>. </li>
  <li id="fn6"><a href="#cite6">↑</a> 2:4-7,11 <i>Krist Mihael</i>: <a href="/hr/The_Urantia_Book/51#p3_9">KU 51:3.9</a>. </li>
  <li id="fn7"><a href="#cite7">↑</a> 2:6-7 <i>Isusovo rođenje</i>: <a href="/hr/The_Urantia_Book/122#p8_1">KU 122:8.1</a>. </li>
  <li id="fn8"><a href="#cite8">↑</a> 2:6-14 <i>Isusovo rođenje</i>: <a href="/hr/The_Urantia_Book/119#p7_3">KU 119:7.3</a>. </li>
  <li id="fn9"><a href="#cite9">↑</a> 2:7b <i>Koliba u štali</i>: <a href="/hr/The_Urantia_Book/122#p7_7">KU 122:7.7</a>. </li>
  <li id="fn10"><a href="#cite10">↑</a> 2:8-18, 20 <i>Anđeli, bez pastira</i>: <a href="/hr/The_Urantia_Book/122#p8_5">KU 122:8.5</a>. </li>
  <li id="fn11"><a href="#cite11">↑</a> 2:14 <i>Trajni mir</i>: <a href="/hr/The_Urantia_Book/5#p4_2">KU 5:4.2</a>.  <i>Kako postići mir, dobru volju</i>: <a href="/hr/The_Urantia_Book/134#p6_13">KU 134:6.13</a>.  <i>Mir na zemlji, dobra volja</i>: <a href="/hr/The_Urantia_Book/39#p5_5">KU 39:5.5</a>.  <i>Slava Bogu u Havoni</i>: <a href="/hr/The_Urantia_Book/39#p5_5">KU 39:5.5</a>.  <i>Mir na zemlji, dobra volja</i>: <a href="/hr/The_Urantia_Book/52#p6_1">KU 52:6.1</a>.  <i>Propovijedao mir, dobru volju</i>: <a href="/hr/The_Urantia_Book/139#p11_6">KU 139:11.6</a>.  <i>Savršeni mir</i>: <a href="/hr/The_Urantia_Book/100#p6_6">KU 100:6.6</a>.  <i>Mir na zemlji, dobra volja</i>: <a href="/hr/The_Urantia_Book/160#p2_10">KU 160:2.10</a>.  <i>Mir na zemlji</i>: <a href="/hr/The_Urantia_Book/140#p1_3">KU 140:1.3</a>. </li>
  <li id="fn12"><a href="#cite12">↑</a> 2:14b <i>Proglasite mir, dobru volju ljudima</i>: <a href="/hr/The_Urantia_Book/163#p1_3">KU 163:1.3</a>. </li>
  <li id="fn13"><a href="#cite13">↑</a> 2:21 <i>Obrezivanje i posveta</i>: <a href="/hr/The_Urantia_Book/122#p8_2">KU 122:8.2</a>. </li>
  <li id="fn14"><a href="#cite14">↑</a> 2:21-24 <i>Dva obreda</i>: <a href="/hr/The_Urantia_Book/122#p9_1">KU 122:9.1</a>. </li>
  <li id="fn15"><a href="#cite15">↑</a> 2:22-24 <i>Porođaj „nečist“</i>: <a href="/hr/The_Urantia_Book/84#p4_6">KU 84:4.6</a>.  <i>Josip „siromašan“</i>: <a href="/hr/The_Urantia_Book/122#p10_2">KU 122:10.2</a>.  <i>Otkupljenje</i>: <a href="/hr/The_Urantia_Book/122#p9_1">KU 122:9.1</a>.  <i>Pročišćenje</i>: <a href="/hr/The_Urantia_Book/122#p9_1">KU 122:9.1</a>. </li>
  <li id="fn16"><a href="#cite16">↑</a> 2:25 <i>Utjeha Izraela</i>: <a href="/hr/The_Urantia_Book/135#p6_2">KU 135:6.2</a>.  <i>Simeon</i>: <a href="/hr/The_Urantia_Book/122#p9_2">KU 122:9.2</a>. </li>
  <li id="fn17"><a href="#cite17">↑</a> 2:26 <i>Oboje vide Isusa kao Mesiju</i>: <a href="/hr/The_Urantia_Book/122#p9_2">KU 122:9.2</a>. </li>
  <li id="fn18"><a href="#cite18">↑</a> 2:27a <i>Dvoje je bilo u Hramu</i>: <a href="/hr/The_Urantia_Book/122#p9_3">KU 122:9.3</a>. </li>
  <li id="fn19"><a href="#cite19">↑</a> 2:28 <i>Annina pjesma</i>: <a href="/hr/The_Urantia_Book/122#p9_4">KU 122:9.4</a>. </li>
  <li id="fn20"><a href="#cite20">↑</a> 2:29-32 <i>Himna otkupljenja</i>: <a href="/hr/The_Urantia_Book/122#p9_5">KU 122:9.5</a>. </li>
  <li id="fn21"><a href="#cite21">↑</a> 2:32 <i>Isus je svjetlo svijeta</i>: <a href="/hr/The_Urantia_Book/162#p5_2">KU 162:5.2</a>.  <i>Duhovno svjetlo</i>: <a href="/hr/The_Urantia_Book/0#p6_9">KU 0:6.9</a>.  <i>Pravo svjetlo</i>: <a href="/hr/The_Urantia_Book/40#p5_16">KU 40:5.16</a>.  <i>Osvijetljen istinskim svjetlom</i>: <a href="/hr/The_Urantia_Book/52#p1_7">KU 52:1.7</a>.  <i>Svjetlost duha</i>: <a href="/hr/The_Urantia_Book/107#p4_5">KU 107:4.5</a>. </li>
  <li id="fn22"><a href="#cite22">↑</a> 2:33 <i>Roditelji se dive</i>: <a href="/hr/The_Urantia_Book/122#p9_6">KU 122:9.6</a>. </li>
  <li id="fn23"><a href="#cite23">↑</a> 2:33-34,43 <i>Isusovi roditelji</i>: <a href="/hr/The_Urantia_Book/122#p1_3">KU 122:1.3</a>. </li>
  <li id="fn24"><a href="#cite24">↑</a> 2:36-38 <i>Ana</i>: <a href="/hr/The_Urantia_Book/122#p9_2">KU 122:9.2</a>. </li>
  <li id="fn25"><a href="#cite25">↑</a> 2:39 <i>Odlazak u Nazaret</i>: <a href="/hr/The_Urantia_Book/123#p0_6">KU 123:0.6</a>.  <i>Dolazak u Nazaret</i>: <a href="/hr/The_Urantia_Book/123#p1_1">KU 123:1.1</a>. </li>
  <li id="fn26"><a href="#cite26">↑</a> 2:40 <i>Milost Gospodina Isusa Krista</i>: <a href="/hr/The_Urantia_Book/121#p8_8">KU 121:8.8</a>.  <i>Isusovo zdravlje</i>: <a href="/hr/The_Urantia_Book/123#p1_2">KU 123:1.2</a>.  <i>Duh mudrosti</i>: <a href="/hr/The_Urantia_Book/36#p5_12">KU 36:5.12</a>. </li>
  <li id="fn27"><a href="#cite27">↑</a> 2:42 <i>Putovanje u Jeruzalem</i>: <a href="/hr/The_Urantia_Book/124#p6_1">KU 124:6.1</a>. </li>
  <li id="fn28"><a href="#cite28">↑</a> 2:43 <i>Roditelji ostali bez Isusa</i>: <a href="/hr/The_Urantia_Book/125#p3_1">KU 125:3.1</a>. </li>
  <li id="fn29"><a href="#cite29">↑</a> 2:44 <i>Roditelji otkrivaju da je Isus nestao</i>: <a href="/hr/The_Urantia_Book/125#p3_2">KU 125:3.2</a>. </li>
  <li id="fn30"><a href="#cite30">↑</a> 2:45 <i>Roditelji se vraćaju i traže</i>: <a href="/hr/The_Urantia_Book/125#p4_2">KU 125:4.2</a>. </li>
  <li id="fn31"><a href="#cite31">↑</a> 2:46 <i>Pronalaženje Isusa</i>: <a href="/hr/The_Urantia_Book/125#p6_4">KU 125:6.4</a>.  <i>Treći dan u hramu</i>: <a href="/hr/The_Urantia_Book/125#p5_1">KU 125:5.1</a>. </li>
  <li id="fn32"><a href="#cite32">↑</a> 2:47 <i>Pitanja koja potiču na razmišljanje</i>: <a href="/hr/The_Urantia_Book/125#p5_2">KU 125:5.2-7</a>.  <i>Mudro razumijevanje</i>: <a href="/hr/The_Urantia_Book/125#p5_8">KU 125:5.8</a>. </li>
  <li id="fn33"><a href="#cite33">↑</a> 2:48 <i>Marijino grđenje</i>: <a href="/hr/The_Urantia_Book/125#p6_5">KU 125:6.5</a>. </li>
  <li id="fn34"><a href="#cite34">↑</a> 2:49 <i>O očevom poslu</i>: <a href="/hr/The_Urantia_Book/119#p6_5">KU 119:6.5</a>.  <i>Posao njegovog oca</i>: <a href="/hr/The_Urantia_Book/100#p7_12">KU 100:7.12</a>.  <i>Očev posao, druga područja</i>: <a href="/hr/The_Urantia_Book/144#p6_3">KU 144:6.3</a>.  <i>Došao je čas</i>: <a href="/hr/The_Urantia_Book/124#p6_15">KU 124:6.15</a>.  <i>O poslu Njegovog Oca</i>: <a href="/hr/The_Urantia_Book/126#p3_10">KU 126:3.10</a>.  <i>O poslu Njegovog Oca</i>: <a href="/hr/The_Urantia_Book/127#p5_4">KU 127:5.4</a>.  <i>Isusov odgovor</i>: <a href="/hr/The_Urantia_Book/125#p6_7">KU 125:6.7</a>.  <i>O poslu Njegovog Oca</i>: <a href="/hr/The_Urantia_Book/126#p3_5">KU 126:3.5</a>. </li>
  <li id="fn35"><a href="#cite35">↑</a> 2:50-51 <i>Povratak u Galileju</i>: <a href="/hr/The_Urantia_Book/125#p6_10">KU 125:6.10</a>. </li>
  <li id="fn36"><a href="#cite36">↑</a> 2:52 <i>Isus je rastao u milosti ljudi i Boga</i>: <a href="/hr/The_Urantia_Book/126#p1_7">KU 126:1.7</a>. </li>
</ol>
</div>
