<!--
title: "Luka - Poglavlje 1"
description: 
published: true
date: 2025-11-18T12:59:53Z
tags: bible, bible—luke
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/2">
          <span class="pr-2">Luka - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad već mnogi poduzeše sastaviti izvješće o događajima koji  se ispuniše među nama - </p>
<p id="v2"><sup><small>2</small></sup>  kako nam to predadoše oni koji od  početka bijahu očevici i sluge Riječi - </p>
<p id="v3"><sup><small>3</small></sup>  pošto sam sve, od  početka, pomno ispitao, naumih i ja tebi, vrli Teofile, sve po  redu napisati </p>
<p id="v4"><sup><small>4</small></sup>  da se tako osvjedočiš o pouzdanosti svega u  čemu si poučen. </p>
<p id="v5"><sup><small>5</small></sup>  U dane Heroda, kralja judejskoga, bijaše neki svećenik  imenom Zaharija iz razreda Abijina. Žena mu bijaše od kćeri Aronovih, a ime joj Elizabeta. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Oboje bijahu pravedni pred Bogom: živjeli  su besprijekorno po svim zapovijedima i odredbama Gospodnjim. </p>
<p id="v7"><sup><small>7</small></sup>  No nisu imali djeteta jer Elizabeta bijaše nerotkinja, a oboje  već poodmakle dobi. </p>
<p id="v8"><sup><small>8</small></sup>  Dok je Zaharija jednom po redu svoga razreda obavljao  svećeničku službu pred Bogom, <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  ždrijebom ga zapade po bogoslužnom  običaju da uđe u Svetište Gospodnje i prinese kad. </p>
<p id="v10"><sup><small>10</small></sup>  Za vrijeme  kađenice sve je ono mnoštvo naroda vani molilo. </p>
<p id="v11"><sup><small>11</small></sup>  A njemu se ukaza anđeo Gospodnji. Stajao je s desne strane  kadionoga žrtvenika. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Ugledavši ga, Zaharija se prepade i  strah ga spopade. </p>
<p id="v13"><sup><small>13</small></sup>  No anđeo mu reče: "Ne boj se, Zaharija!  Uslišana ti je molitva: žena će ti Elizabeta roditi sina. Nadjenut  ćeš mu ime Ivan. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Bit će ti radost i veselje i rođenje će  njegovo mnoge obradovati. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Bit će doista velik pred Gospodinom.  Ni vina ni drugoga opojnog pića neće piti. Duha Svetoga  bit će pun već od majčine utrobe. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Mnoge će sinove Izraelove  obratiti Gospodinu, Bogu njihovu. </p>
<p id="v17"><sup><small>17</small></sup>  Ići će pred njim u duhu  i sili Ilijinoj da obrati srce otaca k sinovima i nepokorne  k razumnosti pravednih te spremi Gospodinu narod pripravan." <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Nato Zaharija reče anđelu: "Po čemu ću ja to razaznati.  Ta star sam i žena mi poodmakle dobi." <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Anđeo mu odgovori:  "Ja sam Gabriel koji stojim pred Bogom. Poslan sam da govorim  s tobom i da ti donesem ovu radosnu poruku. </p>
<p id="v20"><sup><small>20</small></sup>  I evo, budući  da nisi povjerovao mojim riječima, koje će se ispuniti u svoje  vrijeme, zanijemjet ćeš i nećeš moći govoriti do dana dok se  to ne zbude." </p>
<p id="v21"><sup><small>21</small></sup>  Narod je iščekivao Zahariju i čudio se što se toliko  zadržao u Svetištu. </p>
<p id="v22"><sup><small>22</small></sup>  Kad je napokon izašao, nije im mogao  ništa reći pa zaključiše da je u Svetištu imao viđenje. Nastojao  im se doduše izraziti znakovima, ali osta nijem. </p>
<p id="v23"><sup><small>23</small></sup>  Kad se navršiše dani njegove službe, otiđe kući. </p>
<p id="v24"><sup><small>24</small></sup>  Nakon  tih dana zatrudnje Elizabeta, njegova žena. Krila se pet mjeseci  govoreći: <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v25"><sup><small>25</small></sup>  "Evo, to mi je učinio Gospodin u dane kad mu se  svidje skinuti s mene sramotu među ljudima." </p>
<p id="v26"><sup><small>26</small></sup>  U šestome mjesecu posla Bog anđela Gabriela u galilejski  grad imenom Nazaret <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v27"><sup><small>27</small></sup>  k djevici zaručenoj s mužem koji se zvao  Josip iz doma Davidova; a djevica se zvala Marija. <sup id="cite19"><a href="#fn19">[19]</a></sup></p>
<p id="v28"><sup><small>28</small></sup>  Anđeo  uđe k njoj i reče: "Zdravo, milosti puna! Gospodin s tobom!" <sup id="cite20"><a href="#fn20">[20]</a></sup></p>
<p id="v29"><sup><small>29</small></sup>  Na tu se riječ ona smete i stade razmišljati kakav bi to  bio pozdrav. </p>
<p id="v30"><sup><small>30</small></sup>  No anđeo joj reče: "Ne boj se, Marijo! Ta našla  si milost u Boga. <sup id="cite21"><a href="#fn21">[21]</a></sup></p>
<p id="v31"><sup><small>31</small></sup>  Evo, začet ćeš i roditi sina i nadjenut  ćeš mu ime Isus. <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  On će biti velik i zvat će se Sin Svevišnjega.  Njemu će Gospodin Bog dati prijestolje Davida, oca njegova, <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  i kraljevat će nad domom Jakovljevim uvijeke  i njegovu kraljevstvu neće biti kraja." <sup id="cite25"><a href="#fn25">[25]</a></sup></p>
<p id="v34"><sup><small>34</small></sup>  Nato će Marija anđelu: "Kako će to biti kad ja muža ne  poznajem?" </p>
<p id="v35"><sup><small>35</small></sup>  Anđeo joj odgovori: "Duh Sveti sići će na te i  sila će te Svevišnjega osjeniti. Zato će to čedo i biti sveto, Sin Božji. <sup id="cite26"><a href="#fn26">[26]</a></sup></p>
<p id="v36"><sup><small>36</small></sup>  A evo tvoje rođakinje Elizabete: i ona u starosti  svojoj zače sina. I njoj, nerotkinjom prozvanoj, ovo je već šesti  mjesec. </p>
<p id="v37"><sup><small>37</small></sup>  Ta Bogu ništa nije nemoguće!" <sup id="cite27"><a href="#fn27">[27]</a></sup></p>
<p id="v38"><sup><small>38</small></sup>  Nato Marija reče: "Evo službenice Gospodnje, neka mi  bude po tvojoj riječi!" I anđeo otiđe od nje. </p>
<p id="v39"><sup><small>39</small></sup>  Tih dana usta Marija i pohiti u Gorje, u grad Judin. <sup id="cite28"><a href="#fn28">[28]</a></sup></p>
<p id="v40"><sup><small>40</small></sup>  Uđe u Zaharijinu kuću i pozdravi Elizabetu. </p>
<p id="v41"><sup><small>41</small></sup>  Čim Elizabeta  začu Marijin pozdrav, zaigra joj čedo u utrobi. I napuni se Elizabeta  Duha Svetoga </p>
<p id="v42"><sup><small>42</small></sup>  i povika iz svega glasa: "Blagoslovljena ti  među ženama i blagoslovljen plod utrobe tvoje! </p>
<p id="v43"><sup><small>43</small></sup>  Ta otkuda  meni da mi dođe majka Gospodina mojega? </p>
<p id="v44"><sup><small>44</small></sup>  Gledaj samo! Tek  što mi do ušiju doprije glas pozdrava tvojega, zaigra mi od radosti  čedo u utrobi. </p>
<p id="v45"><sup><small>45</small></sup>  Blažena ti što povjerova da će se ispuniti  što ti je rečeno od Gospodina!" </p>
<p id="v46"><sup><small>46</small></sup>  Tada Marija reče: "Veliča duša moja Gospodina, </p>
<p id="v47"><sup><small>47</small></sup>  klikće duh moj u Bogu, mome Spasitelju, </p>
<p id="v48"><sup><small>48</small></sup>  što pogleda na neznatnost službenice svoje: odsad će me, evo, svi naraštaji zvati blaženom. </p>
<p id="v49"><sup><small>49</small></sup>  Jer velika mi djela učini Svesilni, sveto je ime njegovo! </p>
<p id="v50"><sup><small>50</small></sup>  Od koljena do koljena dobrota je njegova nad onima što se njega boje. </p>
<p id="v51"><sup><small>51</small></sup>  Iskaza snagu mišice svoje, rasprši oholice umišljene. </p>
<p id="v52"><sup><small>52</small></sup>  Silne zbaci s prijestolja, a uzvisi neznatne. <sup id="cite29"><a href="#fn29">[29]</a></sup></p>
<p id="v53"><sup><small>53</small></sup>  Gladne napuni dobrima, a bogate otpusti prazne. <sup id="cite30"><a href="#fn30">[30]</a></sup></p>
<p id="v54"><sup><small>54</small></sup>  Prihvati Izraela, slugu svoga, kako obeća ocima našim: </p>
<p id="v55"><sup><small>55</small></sup>  spomenuti se dobrote svoje prema Abrahamu i potomstvu njegovu dovijeka." </p>
<p id="v56"><sup><small>56</small></sup>  Marija osta s Elizabetom oko tri mjeseca, a onda se vrati  kući. <sup id="cite31"><a href="#fn31">[31]</a></sup></p>
<p id="v57"><sup><small>57</small></sup>  Elizabeti se međutim navršilo vrijeme da rodi. I porodi  sina. <sup id="cite32"><a href="#fn32">[32]</a></sup> <sup id="cite33"><a href="#fn33">[33]</a></sup></p>
<p id="v58"><sup><small>58</small></sup>  Kad su njezini susjedi i rođaci čuli da joj Gospodin  obilno iskaza dobrotu, radovahu se s njome. </p>
<p id="v59"><sup><small>59</small></sup>  Osmoga se dana okupe da obrežu dječaka. Htjedoše ga prozvati  imenom njegova oca - Zaharija, <sup id="cite34"><a href="#fn34">[34]</a></sup></p>
<p id="v60"><sup><small>60</small></sup>  no mati se njegova usprotivi:  "Nipošto, nego zvat će se Ivan!" </p>
<p id="v61"><sup><small>61</small></sup>  Rekoše joj na to: "Ta nikoga  nema od tvoje rodbine koji bi se tako zvao." </p>
<p id="v62"><sup><small>62</small></sup>  Tada znakovima  upitaju oca kojim ga imenom želi prozvati. </p>
<p id="v63"><sup><small>63</small></sup>  On zaiska pločicu  i napisa "Ivan mu je ime!" Svi se začude, </p>
<p id="v64"><sup><small>64</small></sup>  a njemu se umah  otvoriše usta i jezik te progovori blagoslivljajući Boga. </p>
<p id="v65"><sup><small>65</small></sup>  Strah obuze sve njihove susjede, a po svem su se Gorju  judejskom razglašavali svi ti događaji. </p>
<p id="v66"><sup><small>66</small></sup>  I koji su god čuli, razmišljahu o tome pitajući se: "Što li će biti od ovoga djeteta?"  Uistinu, ruka Gospodnja bijaše s njime. </p>
<p id="v67"><sup><small>67</small></sup>  A Zaharija, otac njegov, napuni se Duha Svetoga i stade  prorokovati: <sup id="cite35"><a href="#fn35">[35]</a></sup></p>
<p id="v68"><sup><small>68</small></sup>  "Blagoslovljen Gospodin Bog Izraelov, što pohodi i otkupi narod svoj! <sup id="cite36"><a href="#fn36">[36]</a></sup></p>
<p id="v69"><sup><small>69</small></sup>  Podiže nam snagu spasenja u domu Davida, sluge svojega, <sup id="cite37"><a href="#fn37">[37]</a></sup></p>
<p id="v70"><sup><small>70</small></sup>  kao što obeća na usta svetih proroka svojih odvijeka: </p>
<p id="v71"><sup><small>71</small></sup>  spasiti nas od neprijatelja naših i od ruke sviju koji nas mrze; </p>
<p id="v72"><sup><small>72</small></sup>  iskazati dobrotu ocima našim i sjetiti se svetog Saveza svojega, </p>
<p id="v73"><sup><small>73</small></sup>  zakletve kojom se zakle Abrahamu, ocu našemu: da će nam dati </p>
<p id="v74"><sup><small>74</small></sup>  te mu, izbavljeni iz ruku neprijatelja, služimo bez straha </p>
<p id="v75"><sup><small>75</small></sup>  u svetosti i pravednosti pred njim u sve dane svoje. </p>
<p id="v76"><sup><small>76</small></sup>  A ti, dijete, prorok ćeš se Svevišnjega zvati jer ćeš ići pred Gospodinom da mu pripraviš putove, </p>
<p id="v77"><sup><small>77</small></sup>  da pružiš spoznaju spasenja narodu njegovu po otpuštenju grijeha njihovih, </p>
<p id="v78"><sup><small>78</small></sup>  darom premilosrdnog srca Boga našega po kojem će nas pohoditi Mlado sunce s visine <sup id="cite38"><a href="#fn38">[38]</a></sup></p>
<p id="v79"><sup><small>79</small></sup>  da obasja one što sjede u tmini i sjeni smrtnoj, da upravi noge naše na put mira." <sup id="cite39"><a href="#fn39">[39]</a></sup></p>
<p id="v80"><sup><small>80</small></sup>  Dječak je međutim rastao i duhom jačao. Boravio je u  pustinji sve do dana svoga javnog nastupa pred Izraelom. <sup id="cite40"><a href="#fn40">[40]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/2">
          <span class="pr-2">Luka - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 1:5 <i>Odgoj roditelja</i>: <a href="/hr/The_Urantia_Book/135#p0_3">KU 135:0.3</a>. </li>
  <li id="fn2"><a href="#cite2">↑</a> 1:5-7 <i>Ivanovi roditelji</i>: <a href="/hr/The_Urantia_Book/122#p2_1">KU 122:2.1</a>. </li>
  <li id="fn3"><a href="#cite3">↑</a> 1:5a <i>Kralj Herod</i>: <a href="/hr/The_Urantia_Book/121#p2_9">KU 121:2.9</a>. </li>
  <li id="fn4"><a href="#cite4">↑</a> 1:8-10 <i>Zaharijina služba</i>: <a href="/hr/The_Urantia_Book/122#p2_3">KU 122:2.3</a>. </li>
  <li id="fn5"><a href="#cite5">↑</a> 1:11-12 <i>Gabrielov nastup</i>: <a href="/hr/The_Urantia_Book/122#p2_2">KU 122:2.2</a>. </li>
  <li id="fn6"><a href="#cite6">↑</a> 1:11-19,24-25 <i>Isus je rekao: Gabrielov posjet Elizabeti</i>: <a href="/hr/The_Urantia_Book/135#p8_7">KU 135:8.7</a>. </li>
  <li id="fn7"><a href="#cite7">↑</a> 1:11-23 <i>Zaharijin san</i>: <a href="/hr/The_Urantia_Book/135#p0_1">KU 135:0.1</a>. </li>
  <li id="fn8"><a href="#cite8">↑</a> 1:13-17 <i>Gabrielova poruka Zahariji</i>: <a href="/hr/The_Urantia_Book/122#p2_3">KU 122:2.3</a>. </li>
  <li id="fn9"><a href="#cite9">↑</a> 1:14 <i>Savršeni mir</i>: <a href="/hr/The_Urantia_Book/100#p6_6">KU 100:6.6</a>. </li>
  <li id="fn10"><a href="#cite10">↑</a> 1:15 <i>Ivan postaje nazarej</i>: <a href="/hr/The_Urantia_Book/135#p1_1">KU 135:1.1</a>. </li>
  <li id="fn11"><a href="#cite11">↑</a> 1:17 <i>Duh i moć Ilije</i>: <a href="/hr/The_Urantia_Book/135#p6_3">KU 135:6.3</a>. </li>
  <li id="fn12"><a href="#cite12">↑</a> 1:18 <i>Zaharijina sumnja</i>: <a href="/hr/The_Urantia_Book/122#p2_5">KU 122:2.5</a>. </li>
  <li id="fn13"><a href="#cite13">↑</a> 1:24 <i>Elizabetina tajna</i>: <a href="/hr/The_Urantia_Book/135#p0_1">KU 135:0.1</a>. </li>
  <li id="fn14"><a href="#cite14">↑</a> 1:24-25 <i>Elizabetina tajna</i>: <a href="/hr/The_Urantia_Book/122#p2_5">KU 122:2.5</a>. </li>
  <li id="fn15"><a href="#cite15">↑</a> 1:26 <i>Živio/la je u Nazaretu</i>: <a href="/hr/The_Urantia_Book/122#p5_9">KU 122:5.9</a>. </li>
  <li id="fn16"><a href="#cite16">↑</a> 1:26-27 <i>Gabrijel se ukazuje Mariji</i>: <a href="/hr/The_Urantia_Book/122#p2_6">KU 122:2.6</a>.  <i>Gabrijel se ukazuje Mariji</i>: <a href="/hr/The_Urantia_Book/122#p3_1">KU 122:3.1</a>. </li>
  <li id="fn17"><a href="#cite17">↑</a> 1:26-38 <i>Samo nadnaravni čin</i>: <a href="/hr/The_Urantia_Book/122#p3_4">KU 122:3.4</a>.  <i>Isus je ispričao o Gabrijelovom posjetu Mariji</i>: <a href="/hr/The_Urantia_Book/135#p9_1">KU 135:9.1</a>. </li>
  <li id="fn18"><a href="#cite18">↑</a> 1:26-56 <i>Isusovi roditelji</i>: <a href="/hr/The_Urantia_Book/122#p1_3">KU 122:1.3</a>. </li>
  <li id="fn19"><a href="#cite19">↑</a> 1:27 <i>Josip nije Davidova loza</i>: <a href="/hr/The_Urantia_Book/122#p4_3">KU 122:4.3</a>. </li>
  <li id="fn20"><a href="#cite20">↑</a> 1:28-37 <i>Navještenje</i>: <a href="/hr/The_Urantia_Book/122#p3_1">KU 122:3.1</a>. </li>
  <li id="fn21"><a href="#cite21">↑</a> 1:30-33 <i>Utjelovljenje Mihaela</i>: <a href="/hr/The_Urantia_Book/119#p7_5">KU 119:7.5</a>. </li>
  <li id="fn22"><a href="#cite22">↑</a> 1:31 <i>Ime Isusovo</i>: <a href="/hr/The_Urantia_Book/122#p3_1">KU 122:3.1</a>. </li>
  <li id="fn23"><a href="#cite23">↑</a> 1:32 <i>Prijestolje kralja Davida</i>: <a href="/hr/The_Urantia_Book/141#p2_1">KU 141:2.1</a>.  <i>Kraljevstvo kao buduća nada</i>: <a href="/hr/The_Urantia_Book/170#p1_3">KU 170:1.3</a>. </li>
  <li id="fn24"><a href="#cite24">↑</a> 1:32-33 <i>Netočnosti u Bibliji</i>: <a href="/hr/The_Urantia_Book/122#p4_2">KU 122:4.2</a>. </li>
  <li id="fn25"><a href="#cite25">↑</a> 1:33 <i>Vječno kraljevstvo</i>: <a href="/hr/The_Urantia_Book/140#p1_2">KU 140:1.2</a>. </li>
  <li id="fn26"><a href="#cite26">↑</a> 1:35 <i>Isus, Sin Božji</i>: <a href="/hr/The_Urantia_Book/136#p1_1">KU 136:1.1</a>.  <i>Evanđelje Božanskog Sinovništva</i>: <a href="/hr/The_Urantia_Book/141#p3_5">KU 141:3.5</a>.  <i>Isus, Sin Božji</i>: <a href="/hr/The_Urantia_Book/157#p5_1">KU 157:5.1</a>. </li>
  <li id="fn27"><a href="#cite27">↑</a> 1:37 <i>S Bogom je sve moguće</i>: <a href="/hr/The_Urantia_Book/131#p10_2">KU 131:10.2</a>.  <i>Sve je moguće vjernicima</i>: <a href="/hr/The_Urantia_Book/158#p5_2">KU 158:5.2</a>.  <i>S Bogom ništa nije nemoguće</i>: <a href="/hr/The_Urantia_Book/163#p3_2">KU 163:3.2</a>.  <i>S Bogom je sve moguće</i>: <a href="/hr/The_Urantia_Book/3#p2_2">KU 3:2.2</a>.  <i>1. dio: Sve je moguće</i>: <a href="/hr/The_Urantia_Book/2#p1_2">KU 2:1.2</a>.  <i>S Bogom ništa nije nemoguće</i>: <a href="/hr/The_Urantia_Book/26#p5_3">KU 26:5.3</a>. </li>
  <li id="fn28"><a href="#cite28">↑</a> 1:39-40 <i>Marija posjećuje Elizabetu</i>: <a href="/hr/The_Urantia_Book/122#p2_6">KU 122:2.6</a>. </li>
  <li id="fn29"><a href="#cite29">↑</a> 1:52 <i>Tko se ponizi, bit će uzvišen</i>: <a href="/hr/The_Urantia_Book/167#p1_5">KU 167:1.5</a>.  <i>Ponizni / uzvišeni</i>: <a href="/hr/The_Urantia_Book/175#p1_10">KU 175:1.10</a>. </li>
  <li id="fn30"><a href="#cite30">↑</a> 1:53 <i>Isus je osudio bogate</i>: <a href="/hr/The_Urantia_Book/196#p2_8">KU 196:2.8</a>. </li>
  <li id="fn31"><a href="#cite31">↑</a> 1:56 <i>Trajanje posjeta</i>: <a href="/hr/The_Urantia_Book/122#p2_6">KU 122:2.6</a>. </li>
  <li id="fn32"><a href="#cite32">↑</a> 1:57 <i>Rođen Ivan Krstitelj</i>: <a href="/hr/The_Urantia_Book/135#p0_1">KU 135:0.1</a>. </li>
  <li id="fn33"><a href="#cite33">↑</a> 1:57-63 <i>Ivanovo rođenje i djetinjstvo</i>: <a href="/hr/The_Urantia_Book/122#p2_7">KU 122:2.7</a>. </li>
  <li id="fn34"><a href="#cite34">↑</a> 1:59 <i>Ivan obrezan</i>: <a href="/hr/The_Urantia_Book/135#p0_2">KU 135:0.2</a>. </li>
  <li id="fn35"><a href="#cite35">↑</a> 1:67 <i>Annina pjesma</i>: <a href="/hr/The_Urantia_Book/122#p9_4">KU 122:9.4</a>. </li>
  <li id="fn36"><a href="#cite36">↑</a> 1:68-79 <i>Himna otkupljenja</i>: <a href="/hr/The_Urantia_Book/122#p9_5">KU 122:9.5</a>. </li>
  <li id="fn37"><a href="#cite37">↑</a> 1:69,77 <i>Evanđelje spasenja</i>: <a href="/hr/The_Urantia_Book/190#p4_1">KU 190:4.1</a>.  <i>Evanđelje spasenja Božjega</i>: <a href="/hr/The_Urantia_Book/190#p5_4">KU 190:5.4</a>. </li>
  <li id="fn38"><a href="#cite38">↑</a> 1:78-79 <i>Isus je svjetlo svijeta</i>: <a href="/hr/The_Urantia_Book/162#p5_2">KU 162:5.2</a>. </li>
  <li id="fn39"><a href="#cite39">↑</a> 1:79 <i>Trajni mir</i>: <a href="/hr/The_Urantia_Book/5#p4_2">KU 5:4.2</a>.  <i>Pravo svjetlo</i>: <a href="/hr/The_Urantia_Book/40#p5_16">KU 40:5.16</a>.  <i>Osvijetljen istinskim svjetlom</i>: <a href="/hr/The_Urantia_Book/52#p1_7">KU 52:1.7</a>.  <i># 1 Pilot lampica</i>: <a href="/hr/The_Urantia_Book/107#p4_5">KU 107:4.5</a>.  <i>Svjetlost duha</i>: <a href="/hr/The_Urantia_Book/107#p4_5">KU 107:4.5</a>.  <i>Svjetlo u duhovnoj tami</i>: <a href="/hr/The_Urantia_Book/191#p4_3">KU 191:4.3</a>.  <i>Tama u svjetlo</i>: <a href="/hr/The_Urantia_Book/155#p6_3">KU 155:6.3</a>.  <i>Duhovno svjetlo</i>: <a href="/hr/The_Urantia_Book/0#p6_9">KU 0:6.9</a>. </li>
  <li id="fn40"><a href="#cite40">↑</a> 1:80 <i>Ivanova mladost, odjeća</i>: <a href="/hr/The_Urantia_Book/135#p1_4">KU 135:1.4</a>.  <i>Ivanova mladost</i>: <a href="/hr/The_Urantia_Book/122#p2_8">KU 122:2.8</a>. </li>
</ol>
</div>
