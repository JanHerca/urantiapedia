<!--
title: "Luka - Poglavlje 7"
description: 
published: true
date: 2025-11-18T12:59:53Z
tags: bible, bible—luke
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Luke/6">
          <span class="mdi mdi-arrow-left-drop-circle"></span><span class="pl-2">Luka - Poglavlje 6</span>
        </a>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/8">
          <span class="pr-2">Luka - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pošto dovrši sve te svoje besjede narodu, uđe u Kafarnaum. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Nekomu satniku bijaše bolestan sluga, samo što ne izdahnu, a bijaše mu veoma drag. </p>
<p id="v3"><sup><small>3</small></sup>  Kad je satnik čuo za Isusa, posla  k njemu starješine židovske moleći ga da dođe i ozdravi mu slugu. </p>
<p id="v4"><sup><small>4</small></sup>  Kad oni dođoše Isusu, usrdno ga moljahu: "Dostojan je da mu  to učiniš </p>
<p id="v5"><sup><small>5</small></sup>  jer voli naš narod, i sinagogu nam je sagradio." </p>
<p id="v6"><sup><small>6</small></sup>  Isus se uputi s njima. I kad bijaše već kući nadomak, posla  satnik prijatelje s porukom: "Gospodine, ne muči se. Nisam dostojan  da uđeš pod krov moj. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Zato se i ne smatrah dostojnim doći  k tebi. Nego - reci riječ da ozdravi sluga moj. </p>
<p id="v8"><sup><small>8</small></sup>  Ta i ja, premda  sam vlasti podređen, imam pod sobom vojnike pa reknem jednomu:  'Idi' - i ode, drugomu: 'Dođi' - i dođe, a sluzi svomu: 'Učini  to' - i učini." </p>
<p id="v9"><sup><small>9</small></sup>  Čuvši to, zadivi mu se Isus pa se okrenu mnoštvu koje  je išlo za njim i reče: "Kažem vam, ni u Izraelu na nađoh tolike  vjere." <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Kad se oni koji su bili poslani vratiše kući, nađoše  slugu zdrava. </p>
<p id="v11"><sup><small>11</small></sup>  Nakon toga uputi se Isus u grad zvani Nain. Pratili ga  njegovi učenici i silan svijet. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Kad se približi gradskim  vratima, gle, upravo su iznosili mrtvaca, sina jedinca u majke, majke udovice. Pratilo ju mnogo naroda iz grada. </p>
<p id="v13"><sup><small>13</small></sup>  Kad je  Gospodin ugleda, sažali mu se nad njom i reče joj: "Ne plači!" </p>
<p id="v14"><sup><small>14</small></sup>  Pristupi zatim, dotače se nosila; nosioci stadoše, a on reče:  "Mladiću, kažem ti, ustani!" </p>
<p id="v15"><sup><small>15</small></sup>  I mrtvac se podiže i progovori, a on ga dade njegovoj majci. </p>
<p id="v16"><sup><small>16</small></sup>  Sve obuze strah te slavljahu  Boga govoreći: "Prorok velik usta među nama! Pohodi Bog narod  svoj!" <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  I proširi se taj glas o njemu po svoj Judeji i po  svoj okolici. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Sve to dojaviše Ivanu njegovi učenici. On dozva dvojicu  svojih učenika </p>
<p id="v19"><sup><small>19</small></sup>  i posla ih Gospodinu da ga pitaju: "Jesi li  ti Onaj koji ima doći ili drugoga da čekamo?" <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v20"><sup><small>20</small></sup>  Došavši k njemu, rekoše ti ljudi: "Ivan Krstitelj posla nas k tebi da pitamo:  'Jesi li ti Onaj koji ima doći ili drugoga da čekamo?'" </p>
<p id="v21"><sup><small>21</small></sup>  Upravo u taj čas Isus je ozdravio mnoge od bolesti, muka  i zlih duhova i mnoge je slijepe podario vidom. <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Tada im odgovori:  "Pođite i javite Ivanu što ste vidjeli i čuli: Slijepi progledaju,  hromi hode, gubavi se čiste, gluhi čuju, mrtvi ustaju, siromasima  se navješćuje evanđelje. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  I blago onom tko se ne sablazni  o mene." </p>
<p id="v24"><sup><small>24</small></sup>  Kad Ivanovi glasnici odoše, poče Isus govoriti mnoštvu  o Ivanu: "Što ste izašli u pustinju gledati? Trsku koju vjetar  ljulja? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Ili što ste izašli vidjeti: Čovjeka u mekušaste haljine  odjevena? Eno, oni u sjajnoj odjeći i raskošju po kraljevskim  su dvorima. </p>
<p id="v26"><sup><small>26</small></sup>  Ili što ste izašli vidjeti? Proroka? Uistinu, kažem vam, i više nego proroka! </p>
<p id="v27"><sup><small>27</small></sup>  On je onaj o kome je pisano: Evo, šaljem glasnika svoga pred licem tvojim da pripravi put pred tobom. </p>
<p id="v28"><sup><small>28</small></sup>  Kažem vam: među rođenima od žene nitko nije veći od Ivana.  A ipak, i najmanji u kraljevstvu Božjem veći je od njega." <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  Sav narod koji ga je slušao, pa i carinici, uvidješe  pravednost Božju: pokrstiše se Ivanovim krstom. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v30"><sup><small>30</small></sup>  Naprotiv, farizeji i zakonoznanci ometoše što je Bog s njima naumio jer  ne htjedoše da ih Ivan krsti. </p>
<p id="v31"><sup><small>31</small></sup>  "S kime dakle da prispodobim ljude ovog naraštaja? Komu  su nalik? <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Nalik su djeci što sjede na trgu pa jedni drugima  po poslovici dovikuju: 'Zasvirasmo vam i ne zaigraste! Zakukasmo  i ne zaplakaste!' <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Doista, došao je Ivan Krstitelj. Nije kruha  jeo ni vina pio, a velite: 'Ðavla ima!' </p>
<p id="v34"><sup><small>34</small></sup>  Došao je Sin Čovječji  koji jede i pije, a govorite: 'Evo izjelice i vinopije, prijatelja  carinika i grešnika!' <sup id="cite19"><a href="#fn19">[19]</a></sup></p>
<p id="v35"><sup><small>35</small></sup>  Ali opravda se Mudrost pred svom djecom  svojom." </p>
<p id="v36"><sup><small>36</small></sup>  Neki farizej pozva Isusa da bi blagovao s njime. On uđe  u kuću farizejevu i priđe stolu. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v37"><sup><small>37</small></sup>  Kad eto neke žene koja bijaše  grešnica u gradu. Dozna da je Isus za stolom u farizejevoj kući  pa ponese alabastrenu posudicu pomasti <sup id="cite22"><a href="#fn22">[22]</a></sup></p>
<p id="v38"><sup><small>38</small></sup>  i stade odostrag kod  njegovih nogu. Sva zaplakana poče mu suzama kvasiti noge: kosom  ih glave svoje otirala, cjelivala i mazala pomašću. </p>
<p id="v39"><sup><small>39</small></sup>  Kad to vidje farizej koji ga pozva, pomisli: "Kad bi  ovaj bio Prorok, znao bi tko i kakva je to žena koja ga se dotiče:  da je grešnica." <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  A Isus, da mu odgovori, reče: "Šimune, imam  ti nešto reći." A on će: "Učitelju, reci!" A on: </p>
<p id="v41"><sup><small>41</small></sup>  "Neki vjerovnik  imao dva dužnika. Jedan mu dugovaše pet stotina denara, drugi  pedeset. </p>
<p id="v42"><sup><small>42</small></sup>  Budući da nisu imali odakle vratiti, otpusti obojici.  Koji će ga dakle od njih više ljubiti?" </p>
<p id="v43"><sup><small>43</small></sup>  Šimun odgovori: "Predmnijevam, onaj kojemu je više otpustio." Reče mu Isus: "Pravo si prosudio." </p>
<p id="v44"><sup><small>44</small></sup>  I okrenut ženi reče Šimunu: "Vidiš li ovu ženu? Uđoh ti u  kuću, nisi mi vodom noge polio, a ona mi suzama noge oblila i  kosom ih svojom otrla. </p>
<p id="v45"><sup><small>45</small></sup>  Poljupca mi nisi dao, a ona, otkako  uđe, ne presta mi noge cjelivati. </p>
<p id="v46"><sup><small>46</small></sup>  Uljem mi glave nisi pomazao, a ona mi pomašću noge pomaza. </p>
<p id="v47"><sup><small>47</small></sup>  Stoga, kažem ti, oprošteni  su joj grijesi mnogi jer ljubljaše mnogo. Komu se malo oprašta, malo ljubi." </p>
<p id="v48"><sup><small>48</small></sup>  A ženi reče: "Oprošteni su ti grijesi." </p>
<p id="v49"><sup><small>49</small></sup>  Sustolnici  počeli nato među sobom govoriti: "Tko je ovaj da i grijehe oprašta?" <sup id="cite24"><a href="#fn24">[24]</a></sup></p>
<p id="v50"><sup><small>50</small></sup>  A on reče ženi: "Vjera te tvoja spasila! Idi u miru!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Luke/6">
          <span class="mdi mdi-arrow-left-drop-circle"></span><span class="pl-2">Luka - Poglavlje 6</span>
        </a>
        </td>
        <td>
        <a href="/hr/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Luke/8">
          <span class="pr-2">Luka - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-5 <i>Stotnikanov sluga</i>: <a href="/hr/The_Urantia_Book/147#p1_1">KU 147:1.1</a>. </li>
  <li id="fn2"><a href="#cite2">↑</a> 7:1-10 <i>Rimski kapetan „pobožan“</i>: <a href="/hr/The_Urantia_Book/129#p1_7">KU 129:1.7</a>. </li>
  <li id="fn3"><a href="#cite3">↑</a> 7:6-8 <i>Stoljetnikova vjera</i>: <a href="/hr/The_Urantia_Book/147#p1_2">KU 147:1.2</a>. </li>
  <li id="fn4"><a href="#cite4">↑</a> 7:9-10 <i>Isus se divi vjeri</i>: <a href="/hr/The_Urantia_Book/147#p1_3">KU 147:1.3</a>. </li>
  <li id="fn5"><a href="#cite5">↑</a> 7:11-15 <i>Udovičin sin</i>: <a href="/hr/The_Urantia_Book/146#p6_2">KU 146:6.2</a>. </li>
  <li id="fn6"><a href="#cite6">↑</a> 7:16 <i>Ljudi su se divili</i>: <a href="/hr/The_Urantia_Book/146#p6_3">KU 146:6.3</a>. </li>
  <li id="fn7"><a href="#cite7">↑</a> 7:17 <i>Vjerovalo se čudo</i>: <a href="/hr/The_Urantia_Book/146#p6_4">KU 146:6.4</a>. </li>
  <li id="fn8"><a href="#cite8">↑</a> 7:19-20 <i>Jeste li vi dostavljač?</i>: <a href="/hr/The_Urantia_Book/144#p8_2">KU 144:8.2</a>. </li>
  <li id="fn9"><a href="#cite9">↑</a> 7:19-23 <i>Više pitanja od Johna</i>: <a href="/hr/The_Urantia_Book/135#p11_4">KU 135:11.4</a>. </li>
  <li id="fn10"><a href="#cite10">↑</a> 7:21-22 <i>Dobra vijest propovijedana siromašnima</i>: <a href="/hr/The_Urantia_Book/144#p8_3">KU 144:8.3</a>. </li>
  <li id="fn11"><a href="#cite11">↑</a> 7:22 <i>Evanđelje propovijedano siromašnima</i>: <a href="/hr/The_Urantia_Book/143#p1_5">KU 143:1.5</a>.  <i>Utjeha za sve</i>: <a href="/hr/The_Urantia_Book/170#p2_3">KU 170:2.3</a>.  <i>Počeo raditi sa siromašnima</i>: <a href="/hr/The_Urantia_Book/141#p7_8">KU 141:7.8</a>. </li>
  <li id="fn12"><a href="#cite12">↑</a> 7:24-26 <i>Ivanov osobni nastup</i>: <a href="/hr/The_Urantia_Book/143#p1_5">KU 143:1.5</a>. </li>
  <li id="fn13"><a href="#cite13">↑</a> 7:24-27 <i>O Ivanu Krstitelju</i>: <a href="/hr/The_Urantia_Book/144#p8_3">KU 144:8.3</a>. </li>
  <li id="fn14"><a href="#cite14">↑</a> 7:28 <i>Evanđelje kraljevstva</i>: <a href="/hr/The_Urantia_Book/143#p1_5">KU 143:1.5</a>.  <i>Evanđelje kraljevstva</i>: <a href="/hr/The_Urantia_Book/193#p0_4">KU 193:0.4</a>.  <i>Kraljevstvo Božje</i>: <a href="/hr/The_Urantia_Book/169#p4_6">KU 169:4.6</a>.  <i>Kraljevstvo Božje</i>: <a href="/hr/The_Urantia_Book/34#p6_13">KU 34:6.13</a>.  <i>Proglasiti uspostavu kraljevstva</i>: <a href="/hr/The_Urantia_Book/137#p8_6">KU 137:8.6</a>.  <i>Evanđelje kraljevstva</i>: <a href="/hr/The_Urantia_Book/190#p5_4">KU 190:5.4</a>.  <i>Kraljevstvo Božje</i>: <a href="/hr/The_Urantia_Book/153#p2_4">KU 153:2.4</a>.  <i>Ivan, najveći prorok</i>: <a href="/hr/The_Urantia_Book/136#p0_1">KU 136:0.1</a>.  <i>Ivan je bio sjajan</i>: <a href="/hr/The_Urantia_Book/144#p8_4">KU 144:8.4</a>. </li>
  <li id="fn15"><a href="#cite15">↑</a> 7:29 <i>Mnogi su vjerovali</i>: <a href="/hr/The_Urantia_Book/144#p8_5">KU 144:8.5</a>. </li>
  <li id="fn16"><a href="#cite16">↑</a> 7:29,34 <i>Prijatelj carinika, grešnika</i>: <a href="/hr/The_Urantia_Book/121#p8_8">KU 121:8.8</a>. </li>
  <li id="fn17"><a href="#cite17">↑</a> 7:31-35 <i>Isusovi komentari</i>: <a href="/hr/The_Urantia_Book/144#p8_7">KU 144:8.7</a>. </li>
  <li id="fn18"><a href="#cite18">↑</a> 7:32 <i>Nije muževno plakati</i>: <a href="/hr/The_Urantia_Book/140#p5_16">KU 140:5.16</a>. </li>
  <li id="fn19"><a href="#cite19">↑</a> 7:34 <i>Carinici i grešnici</i>: <a href="/hr/The_Urantia_Book/138#p3_4">KU 138:3.4</a>.  <i>Prijatelj carinika i grešnika</i>: <a href="/hr/The_Urantia_Book/169#p1_2">KU 169:1.2</a>.  <i>Jede s carinicima i grešnicima</i>: <a href="/hr/The_Urantia_Book/169#p0_4">KU 169:0.4</a>. </li>
  <li id="fn20"><a href="#cite20">↑</a> 7:36a <i>Šimun farizej</i>: <a href="/hr/The_Urantia_Book/147#p5_1">KU 147:5.1</a>. </li>
  <li id="fn21"><a href="#cite21">↑</a> 7:36b-38 <i>Bivša bludnica pomazala je Isusove noge</i>: <a href="/hr/The_Urantia_Book/147#p5_3">KU 147:5.3</a>. </li>
  <li id="fn22"><a href="#cite22">↑</a> 7:37-38 <i>Kutija masti</i>: <a href="/hr/The_Urantia_Book/139#p12_10">KU 139:12.10</a>. </li>
  <li id="fn23"><a href="#cite23">↑</a> 7:39-48 <i>Prispodoba o dva dužnika</i>: <a href="/hr/The_Urantia_Book/147#p5_4">KU 147:5.4</a>. </li>
  <li id="fn24"><a href="#cite24">↑</a> 7:49-50 <i>Vjera i oprošteni grijesi</i>: <a href="/hr/The_Urantia_Book/147#p5_5">KU 147:5.5</a>. </li>
</ol>
</div>
