<!--
title: "Nehemija - Poglavlje 5"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/4">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 4</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/6">
          <span class="pr-2">Nehemija - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Velika se vika digla među ljudima i ženama protiv njihove braće  Židova. </p>
<p id="v2"><sup><small>2</small></sup>  Jedni su govorili: "Zalažemo svoje sinove i kćeri  da bismo mogli nabaviti pšenice te jesti i živjeti." </p>
<p id="v3"><sup><small>3</small></sup>  Drugi  su govorili: "Zalažemo svoja polja, vinograde svoje i kuće svoje  da bismo mogli nabaviti pšenice za vrijeme gladi." </p>
<p id="v4"><sup><small>4</small></sup>  Drugi su  opet govorili: "Moramo uzaimati novac na polja svoja i vinograde  da bismo mogli isplatiti kraljeve namete. </p>
<p id="v5"><sup><small>5</small></sup>  Tijelo je naše kao  tijelo braće naše, sinovi su naši kao i njihovi, a mi moramo  predavati u ropstvo svoje sinove i kćeri; među našim kćerima  neke su već robinje! A mi ne možemo ništa jer polja naša i vinograde  drže drugi." </p>
<p id="v6"><sup><small>6</small></sup>  Razljutio sam se veoma kad sam čuo njihovu viku i te riječi. </p>
<p id="v7"><sup><small>7</small></sup>  Pošto sam u sebi promislio, prekorio sam velikaše i odličnike  riječima: "Vi namećete teret svojoj braći!" I sazvao sam protiv  njih velik zbor. </p>
<p id="v8"><sup><small>8</small></sup>  I rekao sam: "Mi smo, koliko smo mogli, otkupili  svoju židovsku braću koja bijahu prodana poganima. A sada vi  prodajete svoju braću da bismo ih otkupili!" Svi su šutjeli i  nitko nije odgovorio. </p>
<p id="v9"><sup><small>9</small></sup>  Nastavio sam: "Nije dobro to što činite.  Ne treba li da hodite u strahu Boga našega da se tako uklonimo  ruglu neprijateljskih naroda? </p>
<p id="v10"><sup><small>10</small></sup>  I ja, i moja braća, i moji  momci davali smo im novaca i žita. Ali smo im dug oprostili. </p>
<p id="v11"><sup><small>11</small></sup>  Vratite im i vi još danas njihova polja, vinograde, maslinike  i kuće njihove i oprostite im postotak u novcu, u žitu, u vinu, u ulju, što ste im ga nametnuli." </p>
<p id="v12"><sup><small>12</small></sup>  A oni odgovoriše: "Vratit ćemo; nećemo od njih ništa  tražiti. Učinit ćemo kako si rekao." Tada pozvah svećenike i  naredih neka se zakunu da će učiniti kako su obećali. </p>
<p id="v13"><sup><small>13</small></sup>  Zatim  istresoh skute svoje odjeće govoreći: "Neka Bog ovako istrese  iz vlastite kuće i imanja svakog čovjeka koji se ne bude držao  ovog obećanja! Tako bio istresen i ispražnjen!" A sav zbor odgovori  "Amen!" hvaleći Jahvu. I narod je učinio prema ovom dogovoru. </p>
<p id="v14"><sup><small>14</small></sup>  I od dana kad mi je kralj naredio da budem upravitelj  u zemlji Judinoj, od dvadesete do trideset i druge godine kraljevanja  Artakserksa, za dvanaest godina ja i moja braća nismo nikada  jeli upraviteljskog kruha. </p>
<p id="v15"><sup><small>15</small></sup>  Ali prijašnji upravitelji, moji  prethodnici, ugnjetavahu narod: svakoga su dana od njega uzimali  četrdeset šekela srebra za kruh; i njihove su sluge ugnjetavale  narod. A ja nisam nikada tako činio, zbog straha Božjega. </p>
<p id="v16"><sup><small>16</small></sup>  Čak  sam se jednako držao posla oko zida i nisam kupio ni jedne njive!  Svi su moji momci bili ondje okupljeni na poslu. </p>
<p id="v17"><sup><small>17</small></sup>  Za mojim su stolom jeli Židovi i odličnici, njih stotinu  i pedeset na broju, osim onih koji su k nama dolazili iz okolnih  naroda. </p>
<p id="v18"><sup><small>18</small></sup>  Svakoga se dana o mom trošku pripremalo jedno goveče, šest biranih ovaca i peradi; svakih deset dana donosilo se obilje  vina za sve. A opet nisam nikada tražio upraviteljskog poreza  na kruh, jer je narod već bio teško opterećen. </p>
<p id="v19"><sup><small>19</small></sup>  Spomeni se, Bože moj, za moje dobro svega što sam učinio  ovome narodu! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/4">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 4</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/6">
          <span class="pr-2">Nehemija - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
