<!--
title: "Nehemija - Poglavlje 3"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/2">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 2</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/4">
          <span class="pr-2">Nehemija - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada usta veliki svećenik Elijašib sa svojom braćom svećenicima  te sagradiše Ovčja vrata. Posvetiše ih, postaviše im krila i  nastaviše graditi sve do kule Meaha i do Hananelove kule. </p>
<p id="v2"><sup><small>2</small></sup>  Kraj  njih su gradili Jerihonci, a do njih je gradio Zakur, sin Imrijev. </p>
<p id="v3"><sup><small>3</small></sup>  Sinovi Hasnaini gradili su Riblja vrata, stavili dovratke, utvrdili krila, stožere i prijevornice. </p>
<p id="v4"><sup><small>4</small></sup>  Kraj njih je popravljao  Merimot, sin Urije, sina Hakosova; a do njega je popravljao Mešulam, sin Berekje, sina Mešezabelova; a do njega je popravljao Sadok, sin Baanin. </p>
<p id="v5"><sup><small>5</small></sup>  Kraj njih su popravljali Tekoanci, ali su njihovi  plemenitaši odbili da prignu šiju na službu svojim gospodarima. </p>
<p id="v6"><sup><small>6</small></sup>  Stara vrata popravljali su Jojada, sin Paseahov, i Mešulam, sin Besodjin. Oni su stavili dovratke, učvrstili krila, stožere  i prijevornice. </p>
<p id="v7"><sup><small>7</small></sup>  A kraj njih obnavljahu Melatja Gibeonjanin, Jadon Meronoćanin i ljudi iz Gibeona i Mispe, podložnici upravitelja  s onu stranu Rijeke. </p>
<p id="v8"><sup><small>8</small></sup>  A do njih je popravljao Uziel, Harhajin  sin, zlatar, a do njega je popravljao Hananija, jedan od pomastara:  oni su utvrdili Jeruzalem sve do Širokog zida. </p>
<p id="v9"><sup><small>9</small></sup>  Do njih je popravljao Refaja, sin Hurov, glavar polovice  jeruzalemskog okruga. </p>
<p id="v10"><sup><small>10</small></sup>  A do njega je popravljao Jedaja, sin  Harumafov, pred svojom kućom; a do njega je popravljao Hatuš, sin Hašabnejin. </p>
<p id="v11"><sup><small>11</small></sup>  Malkija, sin Harimov, i Hašub, sin Pahat-Moabov, popravljali su dio sve do Pećne kule. </p>
<p id="v12"><sup><small>12</small></sup>  A do njih je popravljao  Šalum, sin Halohešov, glavar polovice okruga, on i njegovi sinovi. </p>
<p id="v13"><sup><small>13</small></sup>  Dolinska vrata popravljao je Hanum i stanovnici Zanoaha:  sagradili su ih, učvrstili krila, stožere i prijevornice i postavili  tisuću lakata zida do Smetlišnih vrata. </p>
<p id="v14"><sup><small>14</small></sup>  Smetlišna vrata popravljao  je Malkija, sin Rekabov, glavar bethakeremskog okruga, sa svojim  sinovima: učvrstili su krila, stožere i prijevornice. </p>
<p id="v15"><sup><small>15</small></sup>  Izvorska vrata popravljao je Šalum, sin Kol-Hozeov, glavar  nad mispanskim okrugom: sagradio ih je, pokrio ih, utvrdio vratna  krila, stožere i prijevornice. On je popravio i zid kod ribnjaka  Šiloaha, koji se proteže od Kraljevskog vrta do stepenica što  silaze iz Davidova grada. </p>
<p id="v16"><sup><small>16</small></sup>  Za njim je popravljao Nehemija, sin Azbukov, glavar nad polovicom betsurskog okruga, sve do  nasuprot Davidovim grobnicama i do umjetnog ribnjaka i Vojarne. </p>
<p id="v17"><sup><small>17</small></sup>  Za njim su popravljali leviti: Rehum, sin Banijev; a do njega  je popravljao Hašabja, glavar nad polovicom keilskog okruga,  za svoje područje. </p>
<p id="v18"><sup><small>18</small></sup>  Do njih su popravljala njihova braća:  Bavaj, sin Henadadov, glavar nad polovicom keilskog kotara; </p>
<p id="v19"><sup><small>19</small></sup>  a  do njega Ezer, sin Ješuin, glavar Mispe, popravljao je drugi  dio, sučelice usponu prema Oružarnici na uglu. </p>
<p id="v20"><sup><small>20</small></sup>  Za njim je popravljao Baruk, sin Zabajev, i popravio  je drugi dio, od ugla do kućnih vrata velikog svećenika Elijašiba. </p>
<p id="v21"><sup><small>21</small></sup>  Za njim je popravljao Meremot, sin Urije, sina Hakosova,  drugi dio: od Elijašibova kućnog ulaza do kraja Elijašibove kuće. </p>
<p id="v22"><sup><small>22</small></sup>  Za njima su radili na popravcima svećenici koji su živjeli  u Okružju. </p>
<p id="v23"><sup><small>23</small></sup>  Za njima su pak popravljali Benjamin i Hašub sučelice  svojim kućama. Za njima je popravljao Azarja, sin Ananijina sina  Maaseje, nasuprot svojoj kući. </p>
<p id="v24"><sup><small>24</small></sup>  Za njima je popravljao Binuj, sin Henadadov, drugi dio - od Azarjine kuće do ugla, do zidnog  kruništa. </p>
<p id="v25"><sup><small>25</small></sup>  Palal, sin Uzajev, popravljao je nasuprot uglu  i kuli koja se uzdiže iznad Gornje kraljevske palače, a nalazi  se prema dvorištu Tamnice. Za njim je Pedaja, sin Parošev, popravljao </p>
<p id="v26"><sup><small>26</small></sup>  sve do Vodenih vrata, u smjeru istoka, i sve do pred Uzdignutu  kulu. </p>
<p id="v27"><sup><small>27</small></sup>  Za njima su popravljali Tekoanci drugi dio nasuprot  velikoj Uzdignutoj kuli, sve do Ofelskog zida. </p>
<p id="v28"><sup><small>28</small></sup>  Od Konjskih vrata popravljali su svećenici, svaki nasuprot  svojoj kući. </p>
<p id="v29"><sup><small>29</small></sup>  Za njima je Sadok, sin Imerov, popravljao nasuprot  svojoj kući. Za njim je popravljao Šemaja, sin Šekanijin, čuvar  Istočnih vrata. </p>
<p id="v30"><sup><small>30</small></sup>  Za njim su Hananija, sin Šelemjin, i Hanun, šesti sin Salafov, popravljali drugi dio. Za njima je popravljao  Mešulam, sin Berekjin, nasuprot svome stanu. </p>
<p id="v31"><sup><small>31</small></sup>  Za njim je Malkija, zlatar, popravljao sve do prebivališta netinaca i trgovaca,  nasuprot Nadgledničkim vratima do Gornje dvorane na zidnom kruništu. </p>
<p id="v32"><sup><small>32</small></sup>  A zlatari su i trgovci popravljali između Gornje dvorane  na zidnom kruništu do Ovčjih vrata. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/2">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 2</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/4">
          <span class="pr-2">Nehemija - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
