<!--
title: "Nehemija - Poglavlje 4"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/3">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 3</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/5">
          <span class="pr-2">Nehemija - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (3:33) Kad je Sanbalat čuo da gradimo zid, razljutio se. Bio  je veoma srdit, ismijavao je Židove </p>
<p id="v2"><sup><small>2</small></sup>  (3:34) i vikao je pred svojom  braćom i samarijanskom vojskom: "Što poduzimaju ovi jadni Židovi?  Kane li možda popraviti, žrtvovati i završiti sve u jedan dan?  Zar će iz hrpe praha dozvati u život spaljeno kamenje?" </p>
<p id="v3"><sup><small>3</small></sup>  (3:35) Tobija, Amonac, koji je bio uz njega, reče: "Neka samo  grade! Ali popne li se lisica, srušit će im kamene zidove." </p>
<p id="v4"><sup><small>4</small></sup>  (3:36) Čuj, o Bože naš, kako nas preziru! Navrni njihove poruge  na njihovu glavu. Predaj ih kao plijen u zemlju ropstva. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  (3:37) Ne  pokrivaj njihova bezakonja i grijeh njihov neka ne bude izbrisan  pred licem tvojim jer su se rugali graditeljima. </p>
<p id="v6"><sup><small>6</small></sup>  (3:38) Tako smo gradili zid, koji je uskoro bio završen do pola  visine. Narod je imao oduševljenja za rad. </p>
<p id="v7"><sup><small>7</small></sup>  (4:1) Kad su Sanbalat, Tobija, Arapi, Amonci i Ašdođani čuli da napreduje  popravljanje jeruzalemskih zidova - jer su se počele zatvarati  pukotine - veoma se ražestiše. </p>
<p id="v8"><sup><small>8</small></sup>  (4:2) Zakleše se svi zajedno da će  napasti Jeruzalem i da će nas smesti. </p>
<p id="v9"><sup><small>9</small></sup>  (4:3) Mi smo tada zazvali Boga našega i postavljali smo dnevnu  i noćnu stražu da bismo zaštitili grad. </p>
<p id="v10"><sup><small>10</small></sup>  (4:4) A Židovi govorahu:  "Snage su nosačima klonule, a ruševina je mnogo: nećemo nikada  stići sagraditi zida!" </p>
<p id="v11"><sup><small>11</small></sup>  (4:5) A naši neprijatelji rekoše: "Uvući  ćemo se među njih prije nego što doznaju i opaze nas: tada ćemo  ih poubijati i tako osujetiti pothvat!" </p>
<p id="v12"><sup><small>12</small></sup>  (4:6) A kad bi došli Židovi  koji žive kraj njih, po deset bi nas puta upozoravali: "Idu protiv  vas iz svih mjesta u kojima stanuju!" </p>
<p id="v13"><sup><small>13</small></sup>  (4:7) Postavili smo se u nizinama, iza zida i na goletima; rasporedio  sam narod po rodovima, s mačevima, kopljima i lukovima. </p>
<p id="v14"><sup><small>14</small></sup>  (4:8) Kad  sam vidio kako se boje, ustao sam i objavio velikašima, odličnicima  i ostalom narodu ovo: "Ne bojte se ovih ljudi! Mislite na Gospoda, velikoga i strašnoga, i borite se za svoju braću, za sinove  i kćeri svoje, za žene i kuće svoje!" </p>
<p id="v15"><sup><small>15</small></sup>  (4:9) Kad su naši neprijatelji čuli da smo obaviješteni i da  je Bog osujetio njihovu osnovu, mogli smo se vratiti k zidu,  svaki svome poslu. </p>
<p id="v16"><sup><small>16</small></sup>  (4:10) Ali je od toga dana samo polovica mojih momaka obavljala  posao, a ostali su držali koplja, štitove, lukove i oklope, a  glavari stajali iza doma Judina, </p>
<p id="v17"><sup><small>17</small></sup>  (4:11) koji je gradio zid. I nosači  tereta držali su oružje: jednom je rukom svaki radio svoj posao, a u drugoj mu bilo oružje. </p>
<p id="v18"><sup><small>18</small></sup>  (4:12) Svaki je od graditelja, dok je  radio, nosio mač pripasan uz bok. Trubač je stajao kraj mene. </p>
<p id="v19"><sup><small>19</small></sup>  (4:13) Rekao sam velikašima, odličnicima i ostalom narodu: "Posao  je velik i zamašan, a mi se rasuli po zidu, daleko jedni od drugih: </p>
<p id="v20"><sup><small>20</small></sup>  (4:14) skupite se oko nas na mjesto gdje čujete glas trube, a Bog  naš borit će se za nas." </p>
<p id="v21"><sup><small>21</small></sup>  (4:15) Tako smo obavljali posao od rane  zore do prvih zvijezda. Polovica je bila naoružana kopljima. </p>
<p id="v22"><sup><small>22</small></sup>  (4:16) U to sam vrijeme još rekao narodu: "Svaki sa svojim slugom  neka noći u Jeruzalemu: po redu ćemo noću stražariti, a danju  raditi." </p>
<p id="v23"><sup><small>23</small></sup>  (4:17) Ni ja, ni moja braća, ni moji momci, ni stražari  koji su me pratili nismo skidali svojih haljina, svatko je držao  pri ruci svoje oružje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/3">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 3</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/5">
          <span class="pr-2">Nehemija - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:4 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
</ol>
</div>
