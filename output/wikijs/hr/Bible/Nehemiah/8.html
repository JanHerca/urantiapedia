<!--
title: "Nehemija - Poglavlje 8"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/7">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 7</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/9">
          <span class="pr-2">Nehemija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada se skupi sav narod kao jedan čovjek na trg koji je pred  Vodenim vratima. Rekoše književniku Ezri da donese knjigu Mojsijeva  zakona što ga je Jahve dao Izraelu. </p>
<p id="v2"><sup><small>2</small></sup>  I prvoga dana sedmoga  mjeseca svećenik Ezra donese Zakon pred zbor ljudi, žena i sviju  koji su bili sposobni da ga razumiju. </p>
<p id="v3"><sup><small>3</small></sup>  Na trgu koji je pred  Vodenim vratima počeo je čitati knjigu, od ranoga jutra do podneva, pred ljudima, ženama i pred onima koji su bili zreli. Sav je  narod pozorno slušao knjigu Zakona. </p>
<p id="v4"><sup><small>4</small></sup>  Književnik Ezra stajaše na drvenu besjedištu koje su podigli  za tu zgodu. Kraj njega stajahu: s desne strane Matitja, Šema, Anaja, Urija, Hilkija i Maaseja, a s lijeve strane Pedaja, Mišael, Malkija, Hašum, Hašbadana, Zaharija i Mešulam. </p>
<p id="v5"><sup><small>5</small></sup>  Ezra je otvorio  knjigu naočigled svemu narodu - jer je bio poviše od svega naroda  - a kad ju je otvorio, sav narod ustade. </p>
<p id="v6"><sup><small>6</small></sup>  Tada Ezra blagoslovi  Jahvu, Boga velikoga, a sav narod, podignutih ruku, odgovori:  "Amen! Amen!" Zatim su kleknuli i poklonili se pred Jahvom, licem  do zemlje. </p>
<p id="v7"><sup><small>7</small></sup>  A leviti Ješua, Bani, Šerebja, Jamin, Akub, Šabtaj, Hodija, Maaseja, Kelita, Azarja, Jozabad, Hanan i Pelaja objašnjavahu  Zakon narodu, a narod stajaše na svome mjestu. </p>
<p id="v8"><sup><small>8</small></sup>  I čitahu iz  knjige Božjeg zakona po odlomcima i razlagahu smisao da narod  može razumjeti što se čita. </p>
<p id="v9"><sup><small>9</small></sup>  Potom namjesnik Nehemija, i svećenik i književnik Ezra, i leviti koji poučavahu narod rekoše svemu narodu: "Ovo je dan  posvećen Jahvi, Bogu vašemu! Ne tugujte, ne plačite!" Jer sav  narod plakaše slušajući riječi Zakona. </p>
<p id="v10"><sup><small>10</small></sup>  I još im reče Nehemija:  "Pođite i jedite masna jela, i pijte slatko, i pošaljite dio  onima koji nemaju ništa pripremljeno, jer ovo je dan posvećen  našem Gospodu. Ne žalostite se: radost Jahvina vaša je jakost." </p>
<p id="v11"><sup><small>11</small></sup>  I leviti umirivahu sav narod govoreći: "Umirite se: ovaj  je dan svet. Ne tugujte!" </p>
<p id="v12"><sup><small>12</small></sup>  I ode sav narod da jede i pije, i da šalje obroke, i da slavi veliko slavlje: jer su shvatili  riječi koje su im objavljene. </p>
<p id="v13"><sup><small>13</small></sup>  Drugog dana skupiše se glavari obitelji svega naroda, svećenici i leviti oko književnika Ezre da prouče riječi Zakona. </p>
<p id="v14"><sup><small>14</small></sup>  I nađoše napisano u Zakonu što ga je Jahve naredio preko  sluge Mojsija: "Sinovi Izraelovi neka borave pod sjenicama za  svečanosti u sedmom mjesecu." </p>
<p id="v15"><sup><small>15</small></sup>  Čim su čuli, proglasiše u svim  svojim gradovima i u Jeruzalemu: "Idite u goru i donesite granja  maslinova i granja divlje masline, mirtovih i palmovih grana  i granja ostaloga lisnatog drveća da načinimo sjenice, kako je  propisano." </p>
<p id="v16"><sup><small>16</small></sup>  I ode narod i donese granja i načiniše sjenice, svaki na svom krovu i svojim dvorištima, u predvorjima Doma  Božjega, na trgu kod Vodenih vrata i na onom kod Efrajimovih  vrata. </p>
<p id="v17"><sup><small>17</small></sup>  Sav zbor onih koji su se vratili iz sužanjstva načini  sjenice i boravili su u njima - Izraelci nisu toga činili od  vremena Jošue, sina Nunova, sve do toga dana. I bila je veoma  velika radost. </p>
<p id="v18"><sup><small>18</small></sup>  Ezra je čitao knjigu Zakona Božjeg svakog dana, od prvoga  do posljednjega. Sedam se dana svetkovao blagdan, a osmoga je  dana bio svečani zbor, kako je propisano. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/7">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 7</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/9">
          <span class="pr-2">Nehemija - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
