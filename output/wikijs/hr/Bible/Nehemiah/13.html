<!--
title: "Nehemija - Poglavlje 13"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/12">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 12</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U ono vrijeme čitala se narodu knjiga Mojsijeva i ondje se  našlo zapisano da Amonac i Moabac ne smiju nikada ući u zbor  Božji, </p>
<p id="v2"><sup><small>2</small></sup>  jer nisu sinovima Izraelovima izašli u susret s kruhom  i vodom, nego su čak najmili protiv njih Bileama da ih prokune, ali je naš Bog obratio kletvu u blagoslov. </p>
<p id="v3"><sup><small>3</small></sup>  Kad su čuli Zakon, isključili su iz Izraela sve strance. </p>
<p id="v4"><sup><small>4</small></sup>  A prije toga svećenik Elijašib, postavljen nad sobama  Doma Boga našega, bijaše svom rođaku Tobiji </p>
<p id="v5"><sup><small>5</small></sup>  uredio prostranu  sobu gdje su se prije ostavljali prinosi, tamjan, posuđe, desetine  žita, vina i ulja, određene za levite, pjevače i vratare, i doprinosi  za svećenike. </p>
<p id="v6"><sup><small>6</small></sup>  U to vrijeme nisam bio u Jeruzalemu, jer sam  trideset i druge godine babilonskog kralja Artakserksa otišao  kralju; ali poslije nekog vremena izmolio sam u kralja </p>
<p id="v7"><sup><small>7</small></sup>  da  se mogu vratiti u Jeruzalem. Tada doznadoh za zlo djelo što ga  učini Elijašib uredivši Tobiji sobu u predvorjima Doma Božjega. </p>
<p id="v8"><sup><small>8</small></sup>  To me veoma rasrdilo: izbacih iz sobe sav namještaj Tobijina  stana </p>
<p id="v9"><sup><small>9</small></sup>  i naredih da se sobe očiste, zatim unesoh onamo posuđe  Doma Božjega, prinose i tamjan. </p>
<p id="v10"><sup><small>10</small></sup>  Doznadoh i to da levitima nisu davali njihovih dijelova  i da su se i leviti i pjevači, određeni za službu, razbježali  svaki u svoje polje. </p>
<p id="v11"><sup><small>11</small></sup>  I prekorih odličnike i rekoh: "Zašto  je zapušten Dom Božji?" Zatim skupih levite i pjevače i vratih  ih k njihovim službama. </p>
<p id="v12"><sup><small>12</small></sup>  Tada je sva Judeja donosila u spremišta  desetinu žita, vina i ulja. </p>
<p id="v13"><sup><small>13</small></sup>  Nad spremištima postavio sam  svećenika Šelemju, književnika Sadoka i levita Pedaju, a uz njih  Hanana, sina Zakura, sina Matanijina. Njih su smatrali pouzdanima;  njihova je dužnost bila da dijele svojoj braći. </p>
<p id="v14"><sup><small>14</small></sup>  Zato, sjeti  se mene, Bože moj: ne prezri mojih pobožnih djela koja učinih  za Dom Boga svoga i za službu u njemu. </p>
<p id="v15"><sup><small>15</small></sup>  U ono sam vrijeme vidio u Judeji ljude koji gaze u tijescima  u dan subotnji; drugi su nosili snopove žita, tovarili na magarce  vino, grožđe, smokve i svakojake terete da ih u dan subotnji  unesu u Jeruzalem. I prekorih ljude što u taj dan prodaju živež. </p>
<p id="v16"><sup><small>16</small></sup>  A Tirci koji su živjeli u Jeruzalemu donosili su onamo ribu  i svakovrsnu robu da je prodaju Židovima u subotu. </p>
<p id="v17"><sup><small>17</small></sup>  Prekorih  judejske velikaše i rekoh im: "Kakvo to zlo djelo činite i skrnavite  dan subotnji? </p>
<p id="v18"><sup><small>18</small></sup>  Nisu li tako činili i vaši oci te je Bog naš  doveo svu ovu nesreću na nas i na ovaj grad? A zar vi želite  umnažati gnjev protiv Izraela skrnaveći subotu?" </p>
<p id="v19"><sup><small>19</small></sup>  I zapovjedih  još da uoči subote, kad se mrak spusti na jeruzalemska vrata, zatvore njihova krila i rekoh neka se ne otvaraju do iza subote!  Postavio sam nekoliko svojih momaka na vrata da se ne unosi nikakav  tovar u dan subotnji. </p>
<p id="v20"><sup><small>20</small></sup>  Jednom su ili dvaput trgovci i prodavači  svakovrsne robe proveli noć izvan Jeruzalema, </p>
<p id="v21"><sup><small>21</small></sup>  ali sam ih  upozorio i rekao im: "Zašto provodite noć pod zidom? Ako to ponovite, dignut ću na vas ruku!" Od toga vremena nisu više dolazili u  subotu. </p>
<p id="v22"><sup><small>22</small></sup>  Zapovjedio sam levitima da se očiste i da dođu čuvati  vrata, kako bi se svetkovao dan subotnji. I za ovo se spomeni  mene, Bože moj, i smiluj mi se po svome velikom milosrđu! </p>
<p id="v23"><sup><small>23</small></sup>  Onih sam dana vidio i Židove koji se bijahu oženili Ašdođankama, Amonkama i Moapkama. </p>
<p id="v24"><sup><small>24</small></sup>  Polovica njihovih sinova govorila je  ašdodski ili jezikom ovoga ili onoga naroda: više nisu znali  govoriti židovski. </p>
<p id="v25"><sup><small>25</small></sup>  Korio sam ih i proklinjao, neke sam i  tukao, čupao im kose i zaklinjao ih Bogom: "Ne dajite svojih  kćeri njihovim sinovima i ne uzimajte žene od njihovih kćeri  za svoje sinove, a ni za sebe! </p>
<p id="v26"><sup><small>26</small></sup>  Nije li u tome sagriješio  Salomon, kralj Izraelov? Među mnogim narodima nije bilo kralja  njemu ravna. Bio je drag Bogu svome i Gospod ga je postavio kraljem  nad svim Izraelom. Ali su i njega tuđinke navele na grijeh! </p>
<p id="v27"><sup><small>27</small></sup>  Treba  li slušati kako i vi činite veliko zlo i postajete nevjerni Bogu  našemu ženeći se tuđinkama?" </p>
<p id="v28"><sup><small>28</small></sup>  Jedan od sinova Jojade, sina velikog svećenika Elijašiba, bijaše zet Horonjaninu Sanbalatu. Njega sam otjerao od sebe. </p>
<p id="v29"><sup><small>29</small></sup>  Spomeni se, Bože moj, ovih ljudi, jer su oskvrnuli svećeništvo  i zavjet svećenički i levitski. </p>
<p id="v30"><sup><small>30</small></sup>  Tako sam ih očistio od svega tuđega i opet uspostavio  službe svećenika i levita dodijelivši svakome njegov posao. </p>
<p id="v31"><sup><small>31</small></sup>  Uredio  sam i da se nose drva u određene dane i prvine. Sjeti me se, Bože moj, za moje dobro! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/12">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 12</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
