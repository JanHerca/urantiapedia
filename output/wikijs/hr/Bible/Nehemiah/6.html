<!--
title: "Nehemija - Poglavlje 6"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/5">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 5</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/7">
          <span class="pr-2">Nehemija - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad su Sanbalat, Tobija, Gešem Arapin i ostali naši neprijatelji  dočuli da sam obnovio zid i da nije u njemu ostalo pukotine -  do toga vremena nisam zapravo bio namjestio krila na vratima  - </p>
<p id="v2"><sup><small>2</small></sup>  poručiše mi Sanbalat i Gešem: "Dođi da se sastanemo u Kefiri, u Dolini ononskoj." Ali su mi oni zlo mislili. </p>
<p id="v3"><sup><small>3</small></sup>  Zato sam im  poslao glasnike s ovim odgovorom: "Zauzet sam velikim poslom  i ne mogu sići: posao bi zastao kad bih ga ostavio da dođem k  vama!" </p>
<p id="v4"><sup><small>4</small></sup>  Četiri su mi puta slali isti poziv i ja sam im odvraćao  isti odgovor. </p>
<p id="v5"><sup><small>5</small></sup>  Tada, peti put, s istom nakanom, posla mi Sanbalat  svoga slugu s otvorenim pismom. </p>
<p id="v6"><sup><small>6</small></sup>  U njemu je pisalo: "Čuje se  u narodima - a Gašmu potvrđuje - da se ti i Židovi spremate na  bunu; zato da i gradiš zid i da želiš postati njihovim kraljem, kako vele. </p>
<p id="v7"><sup><small>7</small></sup>  I da si postavio proroke da proglase tvoj uspjeh  u Jeruzalemu i da kažu: Judeja ima kralja! Sada će ti glasovi  stići kralju do ušiju: zato dođi da se posavjetujemo." </p>
<p id="v8"><sup><small>8</small></sup>  Ali sam mu ja odgovorio: "Ništa nije tako kao što tvrdiš;  sve je to samo izmišljotina tvoga srca." </p>
<p id="v9"><sup><small>9</small></sup>  Jer su nas oni htjeli  uplašiti govoreći: "Klonut će im ruke od posla i neće ga završiti  nikada." A ja sam, naprotiv, ukrijepio ruke svoje! </p>
<p id="v10"><sup><small>10</small></sup>  Pošao sam Šemaji, sinu Delaje, sina Mehetabelova, koji  se bijaše zatvorio u svojoj kući. On mi objavi: "Nađimo se u Domu Božjemu, usred Hekala, i zatvorimo vrata Hekala jer će doći da te ubiju. Jest, još noćas doći će da te ubiju!" </p>
<p id="v11"><sup><small>11</small></sup>  A ja odgovorih: "Zar da bježi čovjek kao što sam ja?  Koji čovjek, meni sličan, može ući u Hekal i ostati živ? Ne,  ja ne idem." </p>
<p id="v12"><sup><small>12</small></sup>  I tada razabrah: nije ga poslao Bog, nego mi  je objavio proroštvo, jer su ga Tobija i Sanbalat podmitili, </p>
<p id="v13"><sup><small>13</small></sup>  da bih, uplašen, učinio onako te sagriješio. To bi im poslužilo  da me ozloglase i da mi se rugaju! </p>
<p id="v14"><sup><small>14</small></sup>  Sjeti se, Bože moj, Tobije  i Sanbalata prema ovim njihovim djelima, a i proročice Noadje  i ostalih proroka što me htjedoše uplašiti. </p>
<p id="v15"><sup><small>15</small></sup>  Zid je završen dvadeset i petog Elula, za pedeset i dva  dana. </p>
<p id="v16"><sup><small>16</small></sup>  A kad su čuli svi naši neprijatelji i vidjeli svi pogani  oko nas, bilo je to čudo u očima njihovim, jer su shvatili da  je Bog naš učinio to djelo. </p>
<p id="v17"><sup><small>17</small></sup>  A onih dana mnogi su židovski velikaši često slali svoja  pisma Tobiji i mnoga su primali od Tobije. </p>
<p id="v18"><sup><small>18</small></sup>  Jer u Judeji bijahu  mnogi s njime zakletvom povezani: tÓa bio je u rodu sa Šekanijom, sinom Arahovim, i sinom njegovim Johananom, koji je uzeo za  ženu kćer Mešulama, sina Berekjina. </p>
<p id="v19"><sup><small>19</small></sup>  I veličali su preda mnom  njegova djela, a njemu prenosili moje riječi. Zato je Tobija  i slao pisma da me uplaši. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/5">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 5</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/7">
          <span class="pr-2">Nehemija - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
