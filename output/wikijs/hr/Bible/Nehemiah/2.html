<!--
title: "Nehemija - Poglavlje 2"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/1">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 1</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/3">
          <span class="pr-2">Nehemija - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mjeseca Nisana, dvadesete godine kraljevanja Artakserksova, stajalo je vino pred kraljem. Uzeh ga i ponudih kralju. Nikada  pred njim nisam bio tužan. </p>
<p id="v2"><sup><small>2</small></sup>  Tada mi kralj reče: "Što ti je  tužno lice? Nisi li možda bolestan? Nije drugo nego je tuga u  tvome srcu!" Ja se veoma uplaših </p>
<p id="v3"><sup><small>3</small></sup>  i rekoh kralju: "Neka uvijek  živi kralj! Kako mi lice ne bi bilo tužno kad je grad gdje su  grobovi mojih otaca razoren, a vrata mu ognjem spaljena?" </p>
<p id="v4"><sup><small>4</small></sup>  Kralj  me upita: "Što, dakle, želiš?" Zazvah Boga nebeskoga </p>
<p id="v5"><sup><small>5</small></sup>  i odgovorih kralju: "Ako je kralju  po volji i ako ti je mio sluga tvoj, pusti me da odem u Judeju, u grad grobova mojih otaca, da ga obnovim." </p>
<p id="v6"><sup><small>6</small></sup>  Kralj me upita  pred kraljicom, koja je sjedila kraj njega: "Koliko bi trajao  tvoj put? Kada ćeš se vratiti?" Pošto sam utvrdio vrijeme koje  je odgovaralo kralju, pusti me da odem. </p>
<p id="v7"><sup><small>7</small></sup>  Još rekoh kralju: "Ako je kralju po volji, mogao bih ponijeti  pisma upraviteljima s onu stranu Rijeke da me propuste do Judeje; </p>
<p id="v8"><sup><small>8</small></sup>  i pismo Asafu, nadgledniku kraljeve šume, da mi dadne drva  za gradnju vrata na tvrđi Hrama, za gradski bedem i za kuću u  kojoj ću se nastaniti." I dade mi kralj, jer dobrostiva ruka Boga moga bijaše nada  mnom. </p>
<p id="v9"><sup><small>9</small></sup>  I dođoh tako k upraviteljima s onu stranu Rijeke i dadoh  im kraljeva pisma. A kralj posla sa mnom časnike i konjanike. </p>
<p id="v10"><sup><small>10</small></sup>  Kad to ču Sanbalat, Horonac, i sluga Tobija, Amonac,  bi im vrlo mrsko što je došao čovjek da se zauzme za dobro Izraelaca. </p>
<p id="v11"><sup><small>11</small></sup>  Stigavši u Jeruzalem, ostadoh ondje tri dana. </p>
<p id="v12"><sup><small>12</small></sup>  Zatim  ustah noću, u pratnji nekoliko ljudi, nikomu ne povjerivši što  mi je Bog moj nadahnuo da učinim za Jeruzalem; a nisam imao druge  životinje osim kljuseta na kojem sam jahao. </p>
<p id="v13"><sup><small>13</small></sup>  Iziđoh, dakle, noću na Dolinska vrata i uputih se Zmajevskom izvoru, a zatim  prema Smetlišnim vratima: razgledao sam jeruzalemski zid gdje  je bio razoren i vrata koja su bila spaljena. </p>
<p id="v14"><sup><small>14</small></sup>  Nastavio sam  put prema Izvorskim vratima i Kraljevskom ribnjaku, ali nisam  našao prolaza za životinju na kojoj sam jahao. </p>
<p id="v15"><sup><small>15</small></sup>  Uspeo sam  se zato noću uz Potok, i dalje razgledajući zid, i ponovo sam  ušao na Dolinska vrata. Tako sam se vratio, </p>
<p id="v16"><sup><small>16</small></sup>  a da savjetnici  nisu primijetili kamo sam otišao i što sam učinio. Sve do sada  nisam ništa rekao Židovima: ni svećenicima, ni velikašima, ni  savjetnicima, ni drugima nadstojnicima. </p>
<p id="v17"><sup><small>17</small></sup>  Tada im rekoh: "Vidite u kakvoj smo nevolji: Jeruzalem  je u ruševinama, a vrata mu spaljena. Hajte, sagradimo jeruzalemski  zid da više ne budemo izloženi ruglu." </p>
<p id="v18"><sup><small>18</small></sup>  I objasnih im kako  je dobrostiva ruka Boga moga bila nada mnom, a saopćih im i riječi  koje mi kralj bijaše rekao. "Ustanimo", povikaše oni, "i gradimo!"  I ukrijepiše im se ruke na dobro djelo. </p>
<p id="v19"><sup><small>19</small></sup>  Na te vijesti počeše nam se rugati Sanbalat, Horonac, i sluga Tobija, Amonac, i Gešem, Arapin. Prezirno su nam govorili:  "Što radite ovdje? Hoćete li se pobuniti protiv kralja?" </p>
<p id="v20"><sup><small>20</small></sup>  Ali  im ja odgovorih ovim riječima: "Nebeski će nam Bog dati da uspijemo.  Mi, sluge njegove, ustasmo da gradimo. A vi nemate ni dijela, ni prava, ni spomena u Jeruzalemu." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/1">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 1</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/3">
          <span class="pr-2">Nehemija - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
