<!--
title: "Nehemija - Poglavlje 9"
description: 
published: true
date: 2025-11-18T12:59:53Z
tags: bible, bible—nehemiah
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/8">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 8</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/10">
          <span class="pr-2">Nehemija - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvadeset i četvrtoga dana toga mjeseca skupiše se Izraelci  na post, u pokorničkim vrećama i posuti prašinom. </p>
<p id="v2"><sup><small>2</small></sup>  Rod se Izraelov  odvojio od svih tuđinaca: pristupili su i ispovijedali svoje  grijehe i bezakonja svojih otaca. </p>
<p id="v3"><sup><small>3</small></sup>  Stajali su, svatko na svome  mjestu, i čitali knjigu Zakona Jahve, Boga svoga, četvrtinu dana;  za druge su četvrtine ispovijedali svoje grijehe i klanjali se  Jahvi, Bogu svome. </p>
<p id="v4"><sup><small>4</small></sup>  A Ješua, Bani, Kadmiel, Šebanija, Buni, Šerebja, Bani i Kenani, popevši se na poviše mjesto za levite, vapili su snažnim glasom Jahvi, Bogu svome. </p>
<p id="v5"><sup><small>5</small></sup>  I govorahu leviti  Ješua, Kadmiel, Bani, Hašabneja, Šerebja, Hodija, Šebanija i  Petahja:  "Ustanite, blagoslivljajte Jahvu, Boga našega! Blagoslovljen da si, Jahve, Bože naš, odvijeka dovijeka! I neka je blagoslovljeno tvoje Ime slavno, iznad svakog blagoslova i hvale uzvišeno. </p>
<p id="v6"><sup><small>6</small></sup>  Ti si, Jahve, Jedini! Ti si stvorio nebo, i nebesa nad nebesima, i vojsku njihovu, zemlju i sve što je na njoj, mora i što je u njima. Ti sve to oživljavaš, i vojske se nebeske tebi klanjaju. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ti si, Jahve, Bog, koji si Abrama izabrao, iz Ura kaldejskoga njega izveo i dao mu ime Abraham. </p>
<p id="v8"><sup><small>8</small></sup>  Vjerno si srce njegovo pred sobom našao i Savez s njim sklopio da ćeš mu dati zemlju kanaansku, i hetitsku i amorejsku, i perižansku, jebusejsku i girgašansku, njemu i potomstvu njegovu. I svoja si obećanja ispunio, jer si pravedan. </p>
<p id="v9"><sup><small>9</small></sup>  Nevolju si otaca naših u Egiptu vidio, i vapaj si njihov čuo kraj Mora crvenoga. </p>
<p id="v10"><sup><small>10</small></sup>  Znacima si se i čudesima oborio na faraona i na sve sluge njegove, i na sav narod zemlje njegove; jer znao si kolika je bila protiv njih drskost njihova. Sebi si ime stekao koje do danas traje. </p>
<p id="v11"><sup><small>11</small></sup>  More si pred njima razdvojio: prešli su usred mora po suhu. U dubine si utopio progonitelje njihove kao kamen među vode silovite. </p>
<p id="v12"><sup><small>12</small></sup>  Stupom oblaka danju si ih vodio, a noću si stupom ognjenim svijetlio im po putu kojim su hodili. </p>
<p id="v13"><sup><small>13</small></sup>  Na goru si Sinajsku sišao i s neba im govorio; i dao si im pravedne naredbe, čvrste zakone, zapovijedi izvrsne i uredbe. </p>
<p id="v14"><sup><small>14</small></sup>  Ti si im objavio svoju svetu subotu, zapovijedi, naredbe i Zakon si im propisao po glasu sluge svoga Mojsija. </p>
<p id="v15"><sup><small>15</small></sup>  S neba si ih hranio kruhom za njihove gladi, za njihovu si žeđ iz stijene vodu izveo. Ti si im zapovjedio da pođu zaposjesti zemlju za koju si se zakleo da ćeš im dati. </p>
<p id="v16"><sup><small>16</small></sup>  Ali se oni i oci naši uzjoguniše, vratove ukrutiše i zapovijedi tvojih nisu slušali. </p>
<p id="v17"><sup><small>17</small></sup>  Poslušnost su odbili, zaboravili čudesa što si ih za njih učinio; ukrutili su vratove, a u glavu uvrtjeli da u ropstvo se svoje vrate, u Egipat. Ali ti si Bog praštanja, milosrdan i blag, na gnjev si spor, a u milosrdđu velik: i nisi ih ostavio! </p>
<p id="v18"><sup><small>18</small></sup>  Čak su načinili tele saliveno, 'To bog je tvoj', rekoše, 'koji te izveo iz Egipta!' I teško su hulili, </p>
<p id="v19"><sup><small>19</small></sup>  a ti u beskrajnom milosrđu nisi ih napuštao u pustinji: stup se oblaka nije pred njima skrivao, danju ih je putem vodio, a stup je plameni noću pred njima svijetlio putem kojim su hodili. </p>
<p id="v20"><sup><small>20</small></sup>  Dao si im svoga Duha dobrog da ih naučiš mudrosti, mÓane svoje nisi uskratio njihovim ustima, i u žeđi si im vode pružio. </p>
<p id="v21"><sup><small>21</small></sup>  Četrdeset godina krijepio si ih u pustinji: ništa im nije nedostajalo: niti im se odijelo deralo, niti su im noge oticale. </p>
<p id="v22"><sup><small>22</small></sup>  I dao si im kraljevstva i narode i razdijelio ih granicama: zaposjeli su zemlju Sihona, kralja hešbonskoga, i zemlju Oga, kralja bašanskoga. </p>
<p id="v23"><sup><small>23</small></sup>  I sinove si im umnožio kao zvijezde nebeske, i u zemlju si ih doveo za koju si rekao njihovim ocima da će ući u nju i zaposjesti je. </p>
<p id="v24"><sup><small>24</small></sup>  Sinovi su ušli i pokorili zemlju, a ti si pred njima svladao stanovnike zemlje, Kanaance, i predao si u ruke njihove kraljeve i narode zemlje da rade s njima što ih je volja; </p>
<p id="v25"><sup><small>25</small></sup>  osvojili su gradove tvrde i zemlju plodnu i naslijedili kuće pune svakog dobra, isklesane zdence, vinograde, maslinike i mnogo plodnog drveća: jeli su, sitili se i debljali i uživali u velikoj dobroti tvojoj. </p>
<p id="v26"><sup><small>26</small></sup>  Ali su se bunili i odvrgli tebe, i Zakon su tvoj bacili za leđa, ubijali su proroke, koji su ih obraćali da se tebi vrate, i grdno su hulili. </p>
<p id="v27"><sup><small>27</small></sup>  U ruke si ih tada predao osvajačima, koji su ih tlačili. A u vrijeme muke svoje tebi su vapili i ti si ih s neba uslišio i u velikoj dobroti svojoj slao si im izbavitelje, koji su ih iz ruku tlačitelja njihovih izbavljali. </p>
<p id="v28"><sup><small>28</small></sup>  Ali čim bi se smirili, opet su pred tobom zlo činili, a ti si ih puštao u ruke neprijatelja njihovih, koji su ih mučili. I opet su k tebi vapili i ti si ih s neba uslišio: u milosrđu svojem mnogo si ih puta izbavio. </p>
<p id="v29"><sup><small>29</small></sup>  Ti si ih opominjao da se vrate tvome Zakonu: ali se oni uzjoguniše, nepokorni tvojim zapovijedima; griješili su protiv naredaba tvojih, a čovjek živi kad ih obdržava. Leđa su izvlačili, šije ukrućivali i nisu slušali. </p>
<p id="v30"><sup><small>30</small></sup>  Mnogo si godina bio strpljiv s njima i svojim si ih Duhom opominjao po službi svojih proroka; no nisu slušali. Tada si ih predao u ruke naroda zemaljskih. </p>
<p id="v31"><sup><small>31</small></sup>  U velikom milosrđu svojem ti ih nisi uništio, ni ostavio ih nisi, jer si ti Bog milostiv i pun samilosti. </p>
<p id="v32"><sup><small>32</small></sup>  A sada, o Bože naš, veliki Bože, jaki i strašni, koji čuvaš Savez i dobrohotnost, neka ne bude pred licem tvojim neznatna sva ova nevolja koja je snašla nas, kraljeve naše i knezove, svećenike i proroke naše, očeve naše i sav narod tvoj od vremena asirskih kraljeva pa do danas. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Ti si pravedan u svemu što nas je snašlo, jer si ti pokazao vjernost, a mi zloću svoju. </p>
<p id="v34"><sup><small>34</small></sup>  Kraljevi naši i knezovi, svećenici i oci naši nisu vršili Zakona tvoga, nisu osluškivali naredaba tvojih i opomena koje si im davao. </p>
<p id="v35"><sup><small>35</small></sup>  Premda su bili u svom kraljevstvu, u velikim dobrima koja si im činio, u prostranoj i plodnoj zemlji koju si im dao, oni ti nisu služili i od svojih zlih djela nisu se odvraćali. </p>
<p id="v36"><sup><small>36</small></sup>  Mi smo danas, evo, robovi i u zemlji koju si bio dao ocima našim da uživaju njene plodove i njena dobra, evo u njoj mi robujemo. </p>
<p id="v37"><sup><small>37</small></sup>  Njeni obilni prihodi idu kraljevima koje si nam postavio zbog grijeha naših, i gospodare oni po volji svojoj tjelesima našim i stokom našom. Ah, u velikoj smo nevolji! </p>
<p id="v38"><sup><small>38</small></sup>  (10:1) I zbog svega toga obvezujemo se pismeno na vjernost." Na zapečaćenoj  ispravi stajala su imena naših knezova, levita i svećenika ... </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Nehemiah/8">
          <span class="mdi mdi-arrow-left-drop-circle"></span><span class="pl-2">Nehemija - Poglavlje 8</span>
        </a>
        </td>
        <td>
        <a href="/hr/Bible/Nehemiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Nehemiah/10">
          <span class="pr-2">Nehemija - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:6 <i>Stvoritelj neba i zemlje</i>: <a href="/hr/The_Urantia_Book/128#p1_10">KU 128:1.10</a>.  <i>Bog je stvorio nebo i zemlju</i>: <a href="/hr/The_Urantia_Book/92#p6_6">KU 92:6.6</a>.  <i>Bog je stvorio sve stvari i bića</i>: <a href="/hr/The_Urantia_Book/131#p10_2">KU 131:10.2</a>.  <i>Bog ih sve čuva</i>: <a href="/hr/The_Urantia_Book/4#p1_5">KU 4:1.5</a>.  <i>Jedan Bog</i>: <a href="/hr/The_Urantia_Book/45#p4_8">KU 45:4.8</a>.  <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>.  <i>Bog je stvorio nebo i zemlju</i>: <a href="/hr/The_Urantia_Book/1#p0_1">KU 1:0.1</a>.  <i>Bog je jedan</i>: <a href="/hr/The_Urantia_Book/56#p4_4">KU 56:4.4</a>.  <i>Nebo nad nebesima</i>: <a href="/hr/The_Urantia_Book/181#p1_2">KU 181:1.2</a>.  <i>Jedan Bog</i>: <a href="/hr/The_Urantia_Book/92#p6_6">KU 92:6.6</a>.  <i>Jedan Bog</i>: <a href="/hr/The_Urantia_Book/92#p5_8">KU 92:5.8</a>.  <i>Nebo, nebo nad nebesima</i>: <a href="/hr/The_Urantia_Book/48#p6_12">KU 48:6.12</a>.  <i>Bog: tvorac, čuvar</i>: <a href="/hr/The_Urantia_Book/131#p2_7">KU 131:2.7</a>.  <i>Jedan Bog</i>: <a href="/hr/The_Urantia_Book/131#p10_2">KU 131:10.2</a>.  <i>Nebo nad nebesima</i>: <a href="/hr/The_Urantia_Book/3#p1_2">KU 3:1.2</a>.  <i>Vjerni i Božanski Stvoritelju</i>: <a href="/hr/The_Urantia_Book/2#p1_2">KU 2:1.2</a>.  <i>Bog kao Stvoritelj svega</i>: <a href="/hr/The_Urantia_Book/0#p2_9">KU 0:2.9</a>.  <i>Gospodin Bog je jedan</i>: <a href="/hr/The_Urantia_Book/1#p7_6">KU 1:7.6</a>.  <i>Nema Boga osim tebe</i>: <a href="/hr/The_Urantia_Book/1#p0_1">KU 1:0.1</a>.  <i>Nebo nad nebesima</i>: <a href="/hr/The_Urantia_Book/2#p1_1">KU 2:1.1</a>.  <i>Univerzalni Stvoritelj</i>: <a href="/hr/The_Urantia_Book/142#p3_7">KU 142:3.7</a>.  <i>Bog je stvorio sve</i>: <a href="/hr/The_Urantia_Book/131#p2_2">KU 131:2.2</a>.  <i>Gospodin, Bog naš, jest jedan Bog</i>: <a href="/hr/The_Urantia_Book/10#p7_1">KU 10:7.1</a>.  <i>Bog je stvorio</i>: <a href="/hr/The_Urantia_Book/95#p5_9">KU 95:5.9</a>.  <i>Bog je sve stvorio</i>: <a href="/hr/The_Urantia_Book/6#p1_3">KU 6:1.3</a>.  <i>Stvoritelj</i>: <a href="/hr/The_Urantia_Book/131#p10_6">KU 131:10.6</a>.  <i>Gospodin je jedan Bog</i>: <a href="/hr/The_Urantia_Book/96#p5_5">KU 96:5.5</a>.  <i>Dio 1: Ti si jedini Bog</i>: <a href="/hr/The_Urantia_Book/1#p0_1">KU 1:0.1</a>. </li>
  <li id="fn2"><a href="#cite2">↑</a> 9:32 <i>Moćan, strašan</i>: <a href="/hr/The_Urantia_Book/96#p4_5">KU 96:4.5</a>. </li>
</ol>
</div>
