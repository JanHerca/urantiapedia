<!--
title: "Levitski zakonik - Poglavlje 3"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/2">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 2</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/4">
          <span class="pr-2">Levitski zakonik - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ako tko prinosi žrtvu pričesnicu te ako prinosi goveče - žensko  ili muško - neka je bez mane što prinosi pred Jahvom. </p>
<p id="v2"><sup><small>2</small></sup>  Neka  stavi svoju ruku na glavu svoje žrtve i zakolje je na ulazu u  Šator sastanka. Neka zatim Aronovi sinovi, svećenici, zapljusnu  krvlju sve strane žrtvenika. </p>
<p id="v3"><sup><small>3</small></sup>  Od žrtve pričesne, kao žrtvu  paljenu, neka prinese loj što omotava drobinu, sav loj što je  oko drobine; </p>
<p id="v4"><sup><small>4</small></sup>  oba bubrega i loj što je na njima i na slabinama;  pa privjesak s jetre: neka i njega s bubrezima izvadi. </p>
<p id="v5"><sup><small>5</small></sup>  Zatim  neka Aronovi sinovi te dijelove sažegu na žrtveniku sa žrtvom  paljenicom koja bude na drvima na vatri. To neka je žrtva paljena  Jahvi na ugodan miris. </p>
<p id="v6"><sup><small>6</small></sup>  Ako tko prinosi za žrtvu pričesnicu od sitne stoke Jahvi, neka prinese bez mane, bilo muško ili žensko. </p>
<p id="v7"><sup><small>7</small></sup>  Ako na dar  prinosi ovcu, neka je prinese pred Jahvom. </p>
<p id="v8"><sup><small>8</small></sup>  Neka stavi svoju  ruku na glavu svoje žrtve i neka je zakolje pred Šatorom sastanka.  Zatim neka Aronovi sinovi zapljusnu njezinom krvlju sve strane  žrtvenika. </p>
<p id="v9"><sup><small>9</small></sup>  Od žrtve pričesnice neka prinesu žrtvu paljenu  Jahvi: njezin loj, cio pretili rep, otkinuvši ga tik uz hrptenjaču;  loj što omotava drobinu, sav loj što je oko drobine; </p>
<p id="v10"><sup><small>10</small></sup>  oba  bubrega i loj što je na njima i na slabinama; pa privjesak s  jetre: neka i njega s bubrezima izvadi. </p>
<p id="v11"><sup><small>11</small></sup>  Onda neka svećenik  to sažeže na žrtveniku u kad - kao hranu vatre u čast Jahvi. </p>
<p id="v12"><sup><small>12</small></sup>  Ako li prinosi kozu, neka je prinese pred Jahvom: </p>
<p id="v13"><sup><small>13</small></sup>  neka  stavi svoju ruku na glavu svoje žrtve i neka je zakolje pred  Šatorom sastanka. Neka zatim Aronovi sinovi zapljusnu njezinom  krvlju sve strane žrtvenika. </p>
<p id="v14"><sup><small>14</small></sup>  Onda neka od nje prinese, kao  paljenu žrtvu Jahvi, loj što omotava drobinu, sav loj što je  oko drobine; </p>
<p id="v15"><sup><small>15</small></sup>  oba bubrega i loj što je na njima i na slabinama;  pa privjesak s jetre; neka i njega s bubrezima izvadi. </p>
<p id="v16"><sup><small>16</small></sup>  Onda  neka ih svećenik sažeže na žrtveniku - žrtvu paljenu Jahvi na  ugodan miris. Sav loj pripada Jahvi. </p>
<p id="v17"><sup><small>17</small></sup>  Neka ovo bude zakon  za sva vremena svim vašim naraštajima u kojem god mjestu budete  boravili: nipošto ne smijete jesti ni loja ni krvi." <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/2">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 2</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/4">
          <span class="pr-2">Levitski zakonik - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:17 <i>Tabu životinjskih masti</i>: <a href="/hr/The_Urantia_Book/86#p5_11">KU 86:5.11</a>. </li>
</ol>
</div>
