<!--
title: "Levitski zakonik - Poglavlje 20"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/19">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 19</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/21">
          <span class="pr-2">Levitski zakonik - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Kaži Izraelcima: 'Tko god, Izraelac, ili stranac koji živi s Izraelcima, ustupi svoje čedo Moleku, mora se smaknuti; narod zemlje neka ga kamenuje. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja ću se  okrenuti protiv toga čovjeka i odstraniti ga iz njegova naroda, jer je on, ustupivši svoje čedo Moleku, okaljao moje Svetište  i obeščastio moje sveto ime. </p>
<p id="v4"><sup><small>4</small></sup>  A ako narod zatvori svoje oči  nad tim čovjekom kad svoje čedo ustupi Moleku te ga ne smakne, </p>
<p id="v5"><sup><small>5</small></sup>  ja ću se suprotstaviti tome čovjeku i njegovoj obitelji;  odstranit ću ih iz njihova naroda, njega i sve koji poslije njega  pođu za Molekom da se podaju bludu s Molekom. </p>
<p id="v6"><sup><small>6</small></sup>  Ako se tko obrati na zazivače duhova i vračare da se za  njima poda javnom bludu, ja ću se okrenuti protiv takva čovjeka  i odstranit ću ga iz njegova naroda. </p>
<p id="v7"><sup><small>7</small></sup>  Posvećujte se da budete sveti! TÓa ja sam Jahve, Bog vaš. </p>
<p id="v8"><sup><small>8</small></sup>  Držite moje zakone i vršite ih. Ja, Jahve, posvećujem vas'." </p>
<p id="v9"><sup><small>9</small></sup>  "Tko god prokune svoga oca i svoju majku, neka se smakne.  Jer je oca svoga i majku svoju prokleo, neka njegova krv padne  na nj. </p>
<p id="v10"><sup><small>10</small></sup>  Čovjek koji počini preljub sa ženom svoga susjeda neka  se kazni smrću - i preljubnik i preljubnica. </p>
<p id="v11"><sup><small>11</small></sup>  Čovjek koji bi legao sa ženom svoga oca - otkrio bi golotinju  svoga oca - neka se oboje kazne smrću, krv njihova neka padne  na njih. </p>
<p id="v12"><sup><small>12</small></sup>  Legne li tko sa svojom snahom, neka se oboje kazne smrću.  Učinili su rodoskvrnuće i neka krv njihova padne na njih. </p>
<p id="v13"><sup><small>13</small></sup>  Ako bi muškarac legao s muškarcem kao što se liježe sa  ženom, obojica bi počinila odvratno djelo. Neka se smaknu i krv  njihova neka padne na njih. </p>
<p id="v14"><sup><small>14</small></sup>  Čovjek koji se oženi kćerju i njezinom majkom - krajnja  je to pokvarenost! - neka se u vatri spali i on i one, da među  vama ne bude pokvarenosti. </p>
<p id="v15"><sup><small>15</small></sup>  Čovjek koji bi spolno općio sa životinjom ima se smaknuti.  Životinju ubijte! </p>
<p id="v16"><sup><small>16</small></sup>  Ako bi se žena primakla bilo kakvoj životinji da se s  njom pari, ubij i ženu i životinju. Neka se smaknu i njihova  krv neka padne na njih. </p>
<p id="v17"><sup><small>17</small></sup>  Čovjek koji bi se oženio svojom sestrom, kćerju svoga  oca ili kćerju svoje majke te vidio njezinu golotinju, a ona  vidjela njegovu - pogrdno je to djelo! - neka se istrijebe pred  očima naroda. Otkrio je golotinju svoje sestre, pa neka snosi  i posljedice svoje krivnje. </p>
<p id="v18"><sup><small>18</small></sup>  Čovjek koji bi legao sa ženom za njezina mjesečnog pranja  te otkrio njezinu golotinju - razgolio izvor njezine krvi i ona  sama otkrila izvor svoje krvi - neka se oboje odstrane iz svoga  naroda. </p>
<p id="v19"><sup><small>19</small></sup>  Ne otkrivaj golotinje sestre svoje majke niti sestre  svoga oca - to je otkrivanje golotinje svoga roda, neka snose  posljedice svoje krivnje. </p>
<p id="v20"><sup><small>20</small></sup>  Čovjek koji bi legao sa svojom  strinom otkrio bi golotinju svoga strica. Neka snose posljedice  svoga grijeha: neka umru bez poroda. </p>
<p id="v21"><sup><small>21</small></sup>  Čovjek koji bi se oženio  ženom svoga brata - golotinju bi svoga brata otkrio - i to je  nečisto. Neka ostanu bez poroda." </p>
<p id="v22"><sup><small>22</small></sup>  "Zato držite sve moje zakone, sve moje naredbe i vršite  ih da vas ne ispljune zemlja u koju vas vodim da se u njoj nastanite. </p>
<p id="v23"><sup><small>23</small></sup>  Nemojte živjeti po zakonima naroda koje ja ispred vas tjeram.  TÓa oni su činili sve to, i zato mi se zgadili. </p>
<p id="v24"><sup><small>24</small></sup>  A vama sam  ja rekao: vi ćete zaposjesti njihovu zemlju; vama ću je predati  u posjed - zemlju kojom teče mlijeko i med. Ja sam Jahve, vaš Bog, koji sam vas odvojio od tih naroda. </p>
<p id="v25"><sup><small>25</small></sup>  Pravite, dakle, razliku između čiste životinje i nečiste;  između čiste ptice i nečiste. Nemojte sami sebe opoganjivati  ni životinjom, ni pticom, ni bilo čim što zemljom puže: što sam  vam ja odlučio kao nečisto. </p>
<p id="v26"><sup><small>26</small></sup>  Budite mi dakle sveti, jer sam ja, Jahve, svet; ja sam  vas odvojio od tih naroda da budete moji. </p>
<p id="v27"><sup><small>27</small></sup>  Čovjek ili žena koji među vama postanu zazivači duhova  ili vračari neka se kazne smrću; neka se kamenuju i neka njihova  krv padne na njih." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/19">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 19</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/21">
          <span class="pr-2">Levitski zakonik - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 20:2-5 <i>Natjecateljski „bogovi“ Moloh</i>: <a href="/hr/The_Urantia_Book/95#p1_3">KU 95:1.3</a>. </li>
</ol>
</div>
