<!--
title: "Levitski zakonik - Poglavlje 6"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/5">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 5</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/7">
          <span class="pr-2">Levitski zakonik - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (5:20) Jahve još reče Mojsiju: <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  (5:21) "Kad se tko ogriješi i počini  pronevjeru prema Jahvi prevarivši svoga bližnjega u pologu ili  pohrani, a tako i krađom ili iskorištavanjem svoga bližnjega; </p>
<p id="v3"><sup><small>3</small></sup>  (5:22) ili, nađe li što je bilo izgubljeno pa slaže i krivo se zakune  u bilo kojem grijehu što ga čovjek može učiniti; </p>
<p id="v4"><sup><small>4</small></sup>  (5:23) ako tko  tako pogriješi i kriv postane, onda ono što je krađom oduzeo  ili što je iskorištavanjem namakao; ili polog što mu je bio povjeren;  ili izgubljenu stvar što ju je našao; </p>
<p id="v5"><sup><small>5</small></sup>  (5:24) ili ono za što se bio  krivo zakleo - neka u cijelosti vrati i, dodavši tome petinu, neka dadne onome kome pripada istoga dana kad spozna svoju krivnju. </p>
<p id="v6"><sup><small>6</small></sup>  (5:25) Neka potom svećeniku za naknadu, kao žrtvu naknadnicu Jahvi, dovede iz svog stada jednoga ovna bez mane, prema tvojoj procjeni, </p>
<p id="v7"><sup><small>7</small></sup>  (5:26) a svećenik neka nad tim čovjekom izvrši obred pomirenja  pred Jahvom, i bit će mu oprošteno, ma kakvo bilo nedjelo kojega  je krivac." </p>
<p id="v8"><sup><small>8</small></sup>  (6:1) Jahve još reče Mojsiju: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  (6:2) "Naredi Aronu i njegovim sinovima:  'Ovakav je obred za žrtvu paljenicu: žrtva paljenica neka ostane  na žeravi na žrtveniku svu noć do jutra; i vatra neka neprestano  gori na žrtveniku. </p>
<p id="v10"><sup><small>10</small></sup>  (6:3) Neka svećenik stavi na se lanenu košulju, na svoje tijelo neka navuče lanene gaće; zatim neka zgrne zamašćeni  pepeo u što je vatra pretvorila žrtvu paljenicu na žrtveniku  i neka ga stavi pokraj žrtvenika. </p>
<p id="v11"><sup><small>11</small></sup>  (6:4) Potom neka svuče svoje ruho  i na se obuče drugo te neka odnese zamašćeni pepeo na čisto mjesto  izvan tabora. </p>
<p id="v12"><sup><small>12</small></sup>  (6:5) Vatra na žrtveniku mora uvijek gorjeti; ne smije  se gasiti. Neka svako jutro svećenik na nju naloži drva i onda  na nju naslaže žrtvu paljenicu. Tu neka u kad sažiže loj sa žrtava  pričesnica. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  (6:6) Neka na žrtveniku trajno gori vatra; neka se ne  gasi.'" </p>
<p id="v14"><sup><small>14</small></sup>  (6:7) "Ovo je obred za žrtvu prinosnicu: neka je Aronovi sinovi  pronose u nazočnosti Jahve pred žrtvenikom. </p>
<p id="v15"><sup><small>15</small></sup>  (6:8) Pošto jedan od  njih zagrabi pregršt najboljeg brašna i ulja sa žrtve prinosnice  i sav tamjan što bude na njoj, pošto to sažeže na žrtveniku kao  spomen-žrtvu, ugodan miris Jahvi, </p>
<p id="v16"><sup><small>16</small></sup>  (6:9) neka ostatak u obliku beskvasnih  kruhova pojedu Aron i njegovi sinovi; neka ga jedu na posvećenu  mjestu - u dvorištu Šatora sastanka. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  (6:10) Neka se ne peče s kvascem.  To je dio žrtava meni paljenih što im ga ja dajem - dio najsvetiji, jednako kao i žrtva okajnica i kao žrtva naknadnica. </p>
<p id="v18"><sup><small>18</small></sup>  (6:11) Svaki  muškarac Aronova potomstva može jesti taj dio od žrtava paljenih  Jahvi, i to je vječni zakon za sve vaše naraštaje: i tko ih se  god dotakne, bit će posvećen." </p>
<p id="v19"><sup><small>19</small></sup>  (6:12) Jahve još reče Mojsiju: </p>
<p id="v20"><sup><small>20</small></sup>  (6:13) "Neka Aron i njegovi sinovi  na dan svoga pomazanja prinesu Jahvi ovaj prinos: desetinu efe  najboljeg brašna kao redovitu žrtvu prinosnicu, polovinu ujutro, a polovinu uvečer. </p>
<p id="v21"><sup><small>21</small></sup>  (6:14) Neka bude pripravljena u tavi na ulju.  Donesi je dobro namočenu i prinesi Jahvi kao ugodan miris, kao  žrtvu prinosnicu od više komada. </p>
<p id="v22"><sup><small>22</small></sup>  (6:15) Neka je tako pripravi svećenik  koji od njegovih sinova bude pomazan da ga naslijedi. To je vječni  zakon. Neka se ta žrtva Jahvi sva sažeže! </p>
<p id="v23"><sup><small>23</small></sup>  (6:16) Svaka svećenička  žrtva prinosnica treba da bude posve spaljena; neka se od nje  ne jede." </p>
<p id="v24"><sup><small>24</small></sup>  (6:17) Još reče Jahve Mojsiju: </p>
<p id="v25"><sup><small>25</small></sup>  (6:18) "Kaži Aronu i njegovim sinovima:  'Ovo je obred žrtvovanja za grijeh: žrtva okajnica neka se zakolje  pred Jahvom na mjestu gdje se kolje žrtva paljenica - presveta  je! </p>
<p id="v26"><sup><small>26</small></sup>  (6:19) Svećenik koji prinosi tu žrtvu okajnicu neka od nje i  jede; neka se ona jede na posvećenu mjestu, u dvorištu Šatora  sastanka. </p>
<p id="v27"><sup><small>27</small></sup>  (6:20) Tko se god dotakne njezina mesa bit će posvećen;  ako krv poštrapa odijelo, poštrapani dio neka se ispere na posvećenu  mjestu. </p>
<p id="v28"><sup><small>28</small></sup>  (6:21) A posuda od ilovače u kojoj bude meso kuhano neka  se razbije; a ako bude kuhano u posudi od tuča, neka se istare  i vodom ispere. </p>
<p id="v29"><sup><small>29</small></sup>  (6:22) Svaki muški od svećeničke loze može od nje  jesti - presveta je! </p>
<p id="v30"><sup><small>30</small></sup>  (6:23) Ali nijedna žrtva okajnica od koje je  krv donesena u Šator sastanka za obred pomirenja u Svetištu neka  se ne jede, nego na vatri spali.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/5">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 5</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/7">
          <span class="pr-2">Levitski zakonik - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:8-18 <i>Očisti prijestupe</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn2"><a href="#cite2">↑</a> 6:16-18,29 <i>Jedenje žrtava</i>: <a href="/hr/The_Urantia_Book/89#p4_10">KU 89:4.10</a>. </li>
  <li id="fn3"><a href="#cite3">↑</a> 6:12-13 <i>Sveta vatra</i>: <a href="/hr/The_Urantia_Book/69#p6_5">KU 69:6.5</a>. </li>
  <li id="fn4"><a href="#cite4">↑</a> 6:1-30 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
</ol>
</div>
