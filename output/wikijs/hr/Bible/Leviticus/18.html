<!--
title: "Levitski zakonik - Poglavlje 18"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/17">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 17</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/19">
          <span class="pr-2">Levitski zakonik - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Govori Izraelcima i reci im: 'Ja sam  Jahve, Bog vaš. </p>
<p id="v3"><sup><small>3</small></sup>  Nemojte raditi kako se radi u zemlji egipatskoj, gdje ste boravili; niti radite kako se radi u zemlji kanaanskoj, kamo vas vodim; ne povodite se za njihovim običajima! </p>
<p id="v4"><sup><small>4</small></sup>  Vršite  moje naredbe; vršite moje zapovijedi; prema njima hodite. Ja  sam Jahve, Bog vaš. </p>
<p id="v5"><sup><small>5</small></sup>  Zato držite moje zakone i moje naredbe; tko ih vrši -  u njima će naći život. Ja sam Jahve! </p>
<p id="v6"><sup><small>6</small></sup>  Neka se nitko od vas ne približuje svojoj krvnoj rodbini  da otkriva njezinu golotinju. Ja sam Jahve! </p>
<p id="v7"><sup><small>7</small></sup>  Ne otkrivaj golotinje svoga oca ni golotinje svoje majke.  Majka ti je, ne otkrivaj njezine golotinje! </p>
<p id="v8"><sup><small>8</small></sup>  Ne otkrivaj golotinje žene svoga oca! I to je golotinja  tvoga oca! </p>
<p id="v9"><sup><small>9</small></sup>  Ne otkrivaj golotinje svoje sestre - kćeri svoga oca ili  kćeri svoje majke - bila rođena u kući ili izvan nje! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ne otkrivaj golotinje kćeri svoga sina niti golotinje  kćeri svoje kćeri! TÓa njihova je golotinja tvoja vlastita golotinja. </p>
<p id="v11"><sup><small>11</small></sup>  Ne otkrivaj golotinje kćeri žene svoga oca! Jer, rođena  od tvog oca, ona ti je sestra. </p>
<p id="v12"><sup><small>12</small></sup>  Ne otkrivaj golotinje sestre svoga oca! Ona je krv tvoga  oca. </p>
<p id="v13"><sup><small>13</small></sup>  Ne otkrivaj ni golotinje sestre svoje majke! Ta i ona  je krv tvoje majke! </p>
<p id="v14"><sup><small>14</small></sup>  Ne otkrivaj golotinje svoga strica! To jest, nemoj se  približavati njegovoj ženi. Ta ona je tvoja strina. </p>
<p id="v15"><sup><small>15</small></sup>  Ne otkrivaj golotinje svoje snahe! Ona je žena tvoga  sina. Ne otkrivaj golotinje njezine. </p>
<p id="v16"><sup><small>16</small></sup>  Ne otkrivaj golotinje žene svoga brata! Ta to je golotinja  tvoga brata. </p>
<p id="v17"><sup><small>17</small></sup>  Ne otkrivaj golotinje koje žene i njezine kćeri! Nemoj  se ženiti kćerju njezina sina niti kćerju njezine kćeri te im  golotinju otkrivati. Oni su krvna rodbina. To bi bila pokvarenost. </p>
<p id="v18"><sup><small>18</small></sup>  Ne uzimaj sebi koju ženu u isto vrijeme kad i njezinu  sestru da je ljubomorom žalostiš otkrivajući golotinju ovoj preko  nje za njezina života! </p>
<p id="v19"><sup><small>19</small></sup>  Ne približuj se ni jednoj ženi kad je u nečistoći svoga  mjesečnog pranja da joj otkrivaš golotinju! </p>
<p id="v20"><sup><small>20</small></sup>  Ne lijegaj sa ženom bližnjega svoga; od nje bi postao  nečist. </p>
<p id="v21"><sup><small>21</small></sup>  Ne smiješ dopuštati da koje tvoje dijete bude žrtvovano  Moleku; ne smiješ tako obeščašćivati ime Boga svoga. Ja sam Jahve! <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Ne lijegaj s muškarcem kako se liježe sa ženom! To bi  bila grozota. </p>
<p id="v23"><sup><small>23</small></sup>  Da nisi legao ni s jednom životinjom - od nje bi postao  nečist. Žena ne smije stati pred životinju da se s njom pari.  To bi bila krajnja opačina. </p>
<p id="v24"><sup><small>24</small></sup>  Ničim se od toga nemojte onečišćavati! Ta svim su se  tim onečišćavali narodi koje ja ispred vas tjeram. </p>
<p id="v25"><sup><small>25</small></sup>  I zemlja  je postala nečista. Zato ću kazniti njezinu opačinu, i zemlja  će ispljuvati svoje stanovnike. </p>
<p id="v26"><sup><small>26</small></sup>  Vi pak držite moje zakone  i moje naredbe: ni jedne od tih opačina nemojte počinjati - ni  vi ni stranac koji među vama boravi. </p>
<p id="v27"><sup><small>27</small></sup>  Sve je te zloće počinjao  svijet koji je bio u toj zemlji prije vas te je zemlja postala  nečista. </p>
<p id="v28"><sup><small>28</small></sup>  Neće li, ako je učinite nečistom, zemlja ispljuvati  i vas kako je ispljuvala narod koji je bio prije vas? </p>
<p id="v29"><sup><small>29</small></sup>  Jest, svi koji bi počinili bilo koju od tih zloća bit će odstranjeni  iz svoga naroda. </p>
<p id="v30"><sup><small>30</small></sup>  Zato držite moje zapovijedi; nemojte se  podavati ni jednome od onih odvratnih običaja što su se održavali  prije vas; tako se njima nećete onečistiti. Ja sam Jahve, Bog  vaš!'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/17">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 17</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/19">
          <span class="pr-2">Levitski zakonik - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:21 <i>Natjecateljski „bogovi“ Moloh</i>: <a href="/hr/The_Urantia_Book/95#p1_3">KU 95:1.3</a>.  <i>Poštovanje vatre</i>: <a href="/hr/The_Urantia_Book/85#p4_4">KU 85:4.4</a>. </li>
  <li id="fn2"><a href="#cite2">↑</a> 18:9 <i>Zabranjeni sindikati</i>: <a href="/hr/The_Urantia_Book/82#p5_4">KU 82:5.4</a>. </li>
</ol>
</div>
