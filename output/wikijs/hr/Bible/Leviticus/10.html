<!--
title: "Levitski zakonik - Poglavlje 10"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/9">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 9</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/11">
          <span class="pr-2">Levitski zakonik - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A sinovi Aronovi Nadab i Abihu uzmu svaki svoj kadionik; stave  u nj vatre i na nju metnu tamjana da prinesu pred Jahvom neposvećenu  vatru, koju im on ne bijaše propisao. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ali izbije plamen ispred  Jahve te ih proguta - poginuše oni pred Jahvom. </p>
<p id="v3"><sup><small>3</small></sup>  Nato će Mojsije  Aronu: "To je ono što je Jahve navijestio: Po onima koji su mi blizu svetim ću se pokazati; pred svim ću se pukom proslaviti." Aron je šutio. </p>
<p id="v4"><sup><small>4</small></sup>  Mojsije zovnu Mišaela i Elsafana, sinove  Aronova strica Uziela, pa im reče: "Dođite i odnesite svoju braću  ispred Svetišta u polje izvan tabora!" </p>
<p id="v5"><sup><small>5</small></sup>  Oni dođu i odnesu ih  u njihovim košuljama u polje izvan tabora, kako je Mojsije rekao. </p>
<p id="v6"><sup><small>6</small></sup>  Poslije toga Mojsije reče Aronu i njegovim sinovima, Eleazaru  i Itamaru: "Ne raščupavajte svoje kose niti razdirite svojih  haljina da ne poginete i da se On ne razljuti na svekoliku zajednicu.  Vaša braća i sav dom Izraelov neka oplakuje one koje je vatra  Jahvina sažegla. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ne smijete odlaziti s ulaza u Šator sastanka  da ne pomrete, jer na vama je Jahvino ulje pomazanja." Oni učine  po riječi Mojsijevoj. </p>
<p id="v8"><sup><small>8</small></sup>  Jahve reče Aronu: </p>
<p id="v9"><sup><small>9</small></sup>  "Kad ulazite u Šator sastanka, nemojte  piti vina niti opojnoga pića, ni ti ni tvoji sinovi s tobom!  Tako nećete poginuti. To je trajan zakon za vaše naraštaje; </p>
<p id="v10"><sup><small>10</small></sup>  da  možete lučiti posvećeno od običnoga, čisto od nečistoga; </p>
<p id="v11"><sup><small>11</small></sup>  da  možete učiti Izraelce svim zakonima što ih je Jahve predao preko  Mojsija." </p>
<p id="v12"><sup><small>12</small></sup>  Onda Mojsije rekne Aronu i njegovim preživjelim sinovima, Eleazaru i Itamaru: "Uzimajte od žrtve prinosnice što preostaje  nakon prinesene žrtve u čast Jahvi paljene i beskvasnu je uza  žrtvenik jedite jer je vrlo sveta. </p>
<p id="v13"><sup><small>13</small></sup>  Blagujte je u svetom mjestu, jer to je - tako je meni naređeno - pristojbina tvoja i pristojbina  tvojih sinova od žrtava paljenih u čast Jahvi. </p>
<p id="v14"><sup><small>14</small></sup>  A grudi žrtve  prikaznice i pleće žrtve podizanice ti i tvoji sinovi i tvoje  kćeri s tobom jedite na bilo kojem čistom mjestu. Jer to je dodijeljeno  za pristojbinu tebi i tvojim sinovima od izraelskih žrtava pričesnica. </p>
<p id="v15"><sup><small>15</small></sup>  Pleće žrtve podizanice i grudi žrtve prikaznice što se donose  zajedno s lojem, na vatri paljenim - pošto budu prineseni za  žrtvu prikaznicu pred Jahvom - neka pripadnu tebi i tvojim sinovima  s tobom. To je, kako je Jahve naredio, trajan zakon." </p>
<p id="v16"><sup><small>16</small></sup>  Potom se Mojsije potanje raspita o jarcu žrtve okajnice.  Već je bio spaljen. On se razljuti na Eleazara i Itamara, Aronove  preživjele sinove, pa rekne: </p>
<p id="v17"><sup><small>17</small></sup>  "Zašto ste jeli žrtvu okajnicu  na svetome mjestu? Vrlo ja sveta! To vam je dao Jahve da uklanjate  krivnju sa zajednice vršeći nad njom obred pomirenja pred Jahvom. </p>
<p id="v18"><sup><small>18</small></sup>  Budući da krv žrtve nije bila unesena unutar Svetišta, morali  ste je blagovati u Svetištu, kako mi je bilo zapovjeđeno." </p>
<p id="v19"><sup><small>19</small></sup>  Nato  će Aron Mojsiju: "Danas su, eto, prinijeli svoju žrtvu okajnicu  i svoju žrtvu paljenicu pred Jahvom! Što bi se meni dogodilo  da sam ja danas jeo od žrtve okajnice? Bi li to bilo milo Jahvi?" </p>
<p id="v20"><sup><small>20</small></sup>  Kad Mojsije to ču, odobri. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/9">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 9</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/11">
          <span class="pr-2">Levitski zakonik - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:6 <i>Bog velikog gnjeva, žestoke ljutnje</i>: <a href="/hr/The_Urantia_Book/142#p2_1">KU 142:2.1</a>. </li>
  <li id="fn2"><a href="#cite2">↑</a> 10:1-2 <i>Strah od kršenja tabua</i>: <a href="/hr/The_Urantia_Book/89#p1_2">KU 89:1.2</a>.  <i>Vatra od Bogova</i>: <a href="/hr/The_Urantia_Book/69#p6_6">KU 69:6.6</a>. </li>
</ol>
</div>
