<!--
title: "Levitski zakonik - Poglavlje 21"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/20">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 20</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/22">
          <span class="pr-2">Levitski zakonik - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve još reče Mojsiju: "Govori svećenicima, Aronovim sinovima, i reci im: Neka se nitko ne okalja dodirom pokojnika u svome  narodu, </p>
<p id="v2"><sup><small>2</small></sup>  osim svoje najbliže rodbine: svoje majke, svoga oca, svoga sina, svoje kćeri i svojega brata. </p>
<p id="v3"><sup><small>3</small></sup>  I svojom sestrom, djevicom, koja mu je također najbliža, jer nije bila udata,  može se okaljati. </p>
<p id="v4"><sup><small>4</small></sup>  Ali neka se ne okalja svojom svojtom i tako  se oskvrne. </p>
<p id="v5"><sup><small>5</small></sup>  Neka ne briju glave; neka ne šišaju okrajke svojih brada  niti prave ureze na svome tijelu. </p>
<p id="v6"><sup><small>6</small></sup>  Neka budu posvećeni svome  Bogu; neka ne oskvrnjuju ime svoga Boga, jer oni prinose žrtve  u čast Jahvi paljene, hranu Boga svoga. Zato moraju biti sveti. </p>
<p id="v7"><sup><small>7</small></sup>  Neka se ne žene javnom bludnicom i obeščašćenom ženom;  niti se smiju ženiti onom koju je njezin muž otpustio. Jer je  svećenik posvećen svome Bogu. </p>
<p id="v8"><sup><small>8</small></sup>  Svetim ga drži, jer on prinosi hranu tvoga Boga. Neka  ti je svet, jer sam svet ja, Jahve, koji vas posvećujem. </p>
<p id="v9"><sup><small>9</small></sup>  Ako se kći kojeg svećenika oskvrne podavši se javnom bludništvu, ona oca svoga skvrne, pa se mora na vatri spaliti." <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  "A svećenik koji je najveći među svojom braćom, na čiju  je glavu bilo izliveno ulje pomazanja i koji je posvećen da nosi  svetu odjeću, neka ne ide raščupane kose niti razdire svoje odjeće. </p>
<p id="v11"><sup><small>11</small></sup>  Neka ne ulazi nijednom mrtvacu; ne smije se okaljati ni za  svojim ocem ni za svojom majkom. </p>
<p id="v12"><sup><small>12</small></sup>  Neka ne izlazi iz Svetišta, tako da ne oskvrne Svetište svoga Boga, jer na sebi nosi posvećenje  uljem pomazanja Boga svoga. Ja sam Jahve! </p>
<p id="v13"><sup><small>13</small></sup>  Neka za ženu uzme djevicu. </p>
<p id="v14"><sup><small>14</small></sup>  Udovicom, otpuštenicom, obeščašćenom i bludnicom ne smije se ženiti. Jedino djevicom  između svoga naroda neka se ženi; </p>
<p id="v15"><sup><small>15</small></sup>  tako neće oskvrnuti svoga  potomstva među svojim narodom, jer ja, Jahve, njega posvećujem." </p>
<p id="v16"><sup><small>16</small></sup>  Jahve reče Mojsiju: </p>
<p id="v17"><sup><small>17</small></sup>  "Reci Aronu: 'Nitko od tvojih potomaka, za njihovih naraštaja, koji imadne kakvu tjelesnu manu ne smije se primaknuti da prinosi  hranu svoga Boga. </p>
<p id="v18"><sup><small>18</small></sup>  Ni jedan na kome bude mane ne smije se  primaknuti: nitko koji je slijep ili sakat; nitko izobličen ili  iznakažena kojeg uda; </p>
<p id="v19"><sup><small>19</small></sup>  nitko tko ima slomljenu nogu ili ruku; </p>
<p id="v20"><sup><small>20</small></sup>  ni poguren, ni kržljav, ni bolesnih očiju, ni lišajav, ni  krastav, niti uškopljenik. </p>
<p id="v21"><sup><small>21</small></sup>  Dakle, ni jedan od potomaka svećenika  Arona koji imadne manu neka se ne primiče da prinosi u čast Jahvi  paljenu žrtvu; budući da ima manu, neka se ne primiče da prinosi  hranu svoga Boga. </p>
<p id="v22"><sup><small>22</small></sup>  Može blagovati hranu svoga Boga i od žrtava  presvetih, i svetih, </p>
<p id="v23"><sup><small>23</small></sup>  ali neka ne dolazi k zavjesi niti se  žrtveniku primiče jer ima manu. Neka ne skvrne mojih svetih stvari, jer sam ih ja, Jahve, posvetio.'" </p>
<p id="v24"><sup><small>24</small></sup>  Mojsije to kaza Aronu, njegovim sinovima i svim Izraelcima. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/20">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 20</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/22">
          <span class="pr-2">Levitski zakonik - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:9 <i>Spali preljubnicu vatrom</i>: <a href="/hr/The_Urantia_Book/70#p10_14">KU 70:10.14</a>. </li>
</ol>
</div>
