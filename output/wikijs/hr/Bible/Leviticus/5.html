<!--
title: "Levitski zakonik - Poglavlje 5"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/4">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 4</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/6">
          <span class="pr-2">Levitski zakonik - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Zgriješi li tko tako što čuje riječi proklinjanja a odbije  da svjedoči iako je mogao biti svjedokom jer je ili sam vidio  ili doznao pa tako nosi krivnju na sebi; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ili ako tko dirne  kakav nečist predmet, strv nečiste zvijeri, strv nečista živinčeta  ili strv nečista puzavca - i u neznanju postane nečist i odgovoran; </p>
<p id="v3"><sup><small>3</small></sup>  ili kad se tko dotakne nečistoće čovječje, bilo to što mu  drago od čega se nečistim postaje i toga ne bude svjestan, kad  dozna, biva odgovoran; </p>
<p id="v4"><sup><small>4</small></sup>  nadalje, kad tko nepromišljeno izusti  zakletvu na dobro ili zlo - na što se već čovjek nepromišljeno  zaklinje - i toga ne bude svjestan, onda, kad dozna, biva odgovoran; <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ako, dakle, tko postane odgovoran u bilo čemu od toga, neka prizna počinjeni grijeh. </p>
<p id="v6"><sup><small>6</small></sup>  I neka prinese Jahvi kao žrtvu  naknadnicu za počinjeni grijeh jednu ženku od sitne stoke, janje  ili kozle, kao žrtvu okajnicu. Neka svećenik izvrši nad njim  obred pomirenja koji će ga osloboditi od njegova grijeha." </p>
<p id="v7"><sup><small>7</small></sup>  "Ako mu sredstva ne dopuštaju da pribavi glavu sitne stoke, neka Jahvi, kao naknadnicu za počinjeni grijeh, prinese dvije  grlice ili dva golubića; jedno kao žrtvu okajnicu, a drugo kao  žrtvu paljenicu. </p>
<p id="v8"><sup><small>8</small></sup>  Neka ih donese svećeniku, a on neka najprije  prinese ono što je određeno kao žrtva okajnica. Stisnuvši ga  za vrat, neka mu slomi šiju, ali neka glave ne otkida. </p>
<p id="v9"><sup><small>9</small></sup>  Neka  krvlju žrtve poškropi žrtvenik sa strane, a ostatak krvi neka  se iscijedi podno žrtvenika. To je žrtva okajnica. </p>
<p id="v10"><sup><small>10</small></sup>  Onda neka  drugo prinese kao žrtvu paljenicu prema propisu. Neka tako svećenik  nad tim čovjekom izvrši obred pomirenja za grijeh koji je počinio, i bit će mu oprošteno. </p>
<p id="v11"><sup><small>11</small></sup>  Ako mu sredstva ne dopuštaju da pribavi dvije grlice  ili dva golubića, neka Jahvi, u zadovoljštinu za počinjeni grijeh, prinese jednu desetinu efe njaboljeg brašna. Ulja u nj neka  ne ulijeva niti na nj tamjana stavlja jer je žrtva okajnica. </p>
<p id="v12"><sup><small>12</small></sup>  Kada to donese svećeniku, neka svećenik zagrabi punu pregršt  kao spomen-žrtvu i na žrtveniku sažeže u čast Jahvi povrh paljenih  žrtava. To je žrtva okajnica. </p>
<p id="v13"><sup><small>13</small></sup>  Neka tako svećenik izvrši nad  tim čovjekom obred pomirenja za grijeh koji je počinio u bilo  kojem od tih slučajeva, pa će mu biti oprošteno. Ono ostalo neka  pripadne svećeniku kao i od žrtve prinosnice." </p>
<p id="v14"><sup><small>14</small></sup>  Još reče Jahve Mojsiju: </p>
<p id="v15"><sup><small>15</small></sup>  "Ako tko počini pronevjerenje  ogriješivši se nehotično o svete stvari Jahvine, neka za naknadu, kao žrtvu naknadnicu, prinese Jahvi, iz svoga stada, ovna bez  mane, vrijedna - po tvojoj procjeni - najmanje dva šekela srebra  - prema cijeni hramskog šekela. </p>
<p id="v16"><sup><small>16</small></sup>  Neka nadoknadi koliko se  ogriješio o svete stvari i tome doda još petinu i neka dadne  svećeniku. Neka svećenik nad njim izvrši obred pomirenja ovnom  žrtve naknadnice, i bit će mu oprošteno. </p>
<p id="v17"><sup><small>17</small></sup>  Ako tko i ne znajući pogriješi i učini štogod što je  Jahve zabranio, kriv je, pa neka snosi posljedice svoje krivnje. </p>
<p id="v18"><sup><small>18</small></sup>  Neka svećeniku dovede za naknadnicu iz svoga stada ovna bez  mane, prema tvojoj procjeni. Neka svećenik nad tim čovjekom izvrši  obred pomirenja za pogrešku što je počinio u neznanju, i bit  će mu oprošteno. </p>
<p id="v19"><sup><small>19</small></sup>  To je žrtva naknadnica; on je doista bio  odgovoran Jahvi." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/4">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 4</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/6">
          <span class="pr-2">Levitski zakonik - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:1-13 <i>Očisti pojedinačne grijehe</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn2"><a href="#cite2">↑</a> 5:4 <i>Sveti zavjeti i prisege</i>: <a href="/hr/The_Urantia_Book/87#p6_9">KU 87:6.9</a>. </li>
</ol>
</div>
