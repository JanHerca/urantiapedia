<!--
title: "Levitski zakonik - Poglavlje 15"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/14">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 14</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/16">
          <span class="pr-2">Levitski zakonik - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju i Aronu: </p>
<p id="v2"><sup><small>2</small></sup>  "Govorite Izraelcima i kažite  im: 'Kad koji čovjek imadne izljev iz svoga tijela, njegov je  izljev nečist. </p>
<p id="v3"><sup><small>3</small></sup>  Evo u čemu je njegova nečistoća ako ima taj  izljev: ispusti li njegovo tijelo izljev ili ga zadrži, on je  nečist. </p>
<p id="v4"><sup><small>4</small></sup>  Svaka postelja na koju legne onaj koji ima izljev  neka je nečista; i svaki predmet na koji sjedne neka je nečist. </p>
<p id="v5"><sup><small>5</small></sup>  A svaki koji se dotakne njegove posteljine neka opere svoju  odjeću, u vodi se okupa i nečistim ostane do večeri. </p>
<p id="v6"><sup><small>6</small></sup>  Tko god  sjedne na predmet na kojemu je sjedio onaj koji je imao izljev  neka opere svoju odjeću, u vodi se okupa i nečistim ostane do  večeri. </p>
<p id="v7"><sup><small>7</small></sup>  Tko se dotakne tijela onoga koji je imao izljev neka  opere svoju odjeću, u vodi se okupa i do večeri nečistim ostane. </p>
<p id="v8"><sup><small>8</small></sup>  Ako onaj koji ima izljev pljune na koga tko je čist neka taj  opere svoju odjeću, u vodi se okupa i nečistim ostane do večeri. </p>
<p id="v9"><sup><small>9</small></sup>  Neka je nečisto i svako sjedalo na koje za vožnje sjedne onaj  koji ima izljev; </p>
<p id="v10"><sup><small>10</small></sup>  i tko se dotakne čega što je pod tim bolesnikom  bilo neka je nečist do večeri. Tko ponese štogod takvo neka svoju  odjeću opere, u vodi se okupa i ostane nečistim do večeri. </p>
<p id="v11"><sup><small>11</small></sup>  A  svaki koga se onaj koji ima izljev dotakne neopranih ruku neka  svoju odjeću opere, u vodi se okupa i ostane nečistim do večeri. </p>
<p id="v12"><sup><small>12</small></sup>  Zemljana posuda koje se dotakne onaj s izljevom neka se razbije, a svaki drveni sud neka se vodom ispere. </p>
<p id="v13"><sup><small>13</small></sup>  Kad se onaj koji ima izljev od toga izliječi, neka onda  nabroji sedam dana za svoje oćišćenje; neka opere svoju odjeću, okupa se u živoj vodi i neka je čist. </p>
<p id="v14"><sup><small>14</small></sup>  Osmoga pak dana neka  uzme dvije grlice ili dva golubića, dođe pred Jahvu na ulaz u  Šator sastanka pa ih svećeniku preda. </p>
<p id="v15"><sup><small>15</small></sup>  Neka ih svećenik prinese  jedno kao žrtvu okajnicu, a drugo kao žrtvu paljenicu. Time će  svećenik izvršiti obred pomirenja nad tim čovjekom za njegov  izljev. </p>
<p id="v16"><sup><small>16</small></sup>  Kad čovjek imadne sjemeni izljev, neka u vodi okupa cijelo  svoje tijelo i ostane nečistim do večeri. </p>
<p id="v17"><sup><small>17</small></sup>  Svaka haljina i  svaka koža na koju dospije takav sjemeni izljev neka se u vodi  opere i ostane nečistom do večeri. </p>
<p id="v18"><sup><small>18</small></sup>  Ako koja žena legne s kojim čovjekom i on ispusti sjeme, neka se okupaju u vodi i budu nečisti do večeri'." </p>
<p id="v19"><sup><small>19</small></sup>  "Kad žena imadne krvarenje, izljev krvi iz svoga tijela, neka ostane u svojoj nečistoći sedam dana; tko se god nje dotakne  neka je nečist do večeri. <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Na što god bi legla za svoje nečistoće  neka je nečisto; na što god sjedne neka je nečisto. </p>
<p id="v21"><sup><small>21</small></sup>  Tko se  dotakne njezine posteljine neka opere svoju odjeću, u vodi se  okupa i do večeri ostane nečistim. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Tko god dotakne bilo koji  predmet na kojemu je ona sjedila neka svoju odjeću opere, u vodi  se okupa i nečist ostane do večeri. </p>
<p id="v23"><sup><small>23</small></sup>  A ako bi se dotakao čega  što je bilo na njezinoj postelji ili na predmetu na kojem je  ona sjedila, neka je nečist do večeri. </p>
<p id="v24"><sup><small>24</small></sup>  Ako koji čovjek s  njom legne, njezina nečistoća za nj prianja, pa neka je nečist  sedam dana. Svaka postelja na koju on legne neka je nečista. </p>
<p id="v25"><sup><small>25</small></sup>  Ako žena imadne krvarenje dulje vremena izvan svoga mjesečnog  pranja, ili ako se njezino mjesečno pranje produžuje, neka se  smatra nečistom sve vrijeme krvarenja kao da su dani njezina  mjesečnog pranja. </p>
<p id="v26"><sup><small>26</small></sup>  Svaka postelja na koju legne za sve vrijeme  svoga krvarenja bit će joj kao i postelja za njezina mjesečnog  pranja. I svaki predmet na koji sjedne neka postane nečistim  kao što bi bio nečist u vrijeme njezina mjesečnog pranja. </p>
<p id="v27"><sup><small>27</small></sup>  A  svatko tko ih se dotakne neka je nečist; neka opere svoju odjeću, okupa se u vodi i ostane nečistim do večeri. </p>
<p id="v28"><sup><small>28</small></sup>  Ako ozdravi od svog krvarenja, neka namiri sedam dana, a poslije toga neka je čista. </p>
<p id="v29"><sup><small>29</small></sup>  Osmoga dana neka uzme dvije  grlice ili dva golubića te ih donese svećeniku na ulaz u Šator  sastanka. </p>
<p id="v30"><sup><small>30</small></sup>  Neka jedno svećenik prinese kao žrtvu okajnicu, a drugo kao žrtvu paljenicu. Tako će svećenik obaviti pred Jahvom  obred pomirenja nad njom, za njezino nečisto krvarenje." </p>
<p id="v31"><sup><small>31</small></sup>  "Odvraćajte Izraelce od njihovih nečistoća, da ne bi  zbog njih pomrli oskvrnjujući moje Prebivalište koje se nalazi  među njima. </p>
<p id="v32"><sup><small>32</small></sup>  To je propis za čovjeka koji ima izljev; za onoga koga  čini nečistim sjemeni izljev; </p>
<p id="v33"><sup><small>33</small></sup>  za ženu u vrijeme nečistoće  njezina mjesečnog pranja; za svakoga - bilo muško bilo žensko  - tko imadne izljev, a tako i za čovjeka koji legne s onečišćenom  ženom." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/14">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 14</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/16">
          <span class="pr-2">Levitski zakonik - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:19-20 <i>Karantena</i>: <a href="/hr/The_Urantia_Book/84#p4_8">KU 84:4.8</a>. </li>
  <li id="fn2"><a href="#cite2">↑</a> 15:21-22 <i>Oskvrnuto dodirivanjem</i>: <a href="/hr/The_Urantia_Book/84#p4_8">KU 84:4.8</a>. </li>
  <li id="fn3"><a href="#cite3">↑</a> 15:19 <i>Krv života</i>: <a href="/hr/The_Urantia_Book/84#p2_1">KU 84:2.1</a>. </li>
</ol>
</div>
