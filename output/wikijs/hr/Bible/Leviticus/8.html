<!--
title: "Levitski zakonik - Poglavlje 8"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/7">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 7</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/9">
          <span class="pr-2">Levitski zakonik - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Uzmi Arona, a s njim i njegove sinove;  ruho, ulje pomazanja, junca žrtve okajnice, dva ovna i košaru  beskvasnih kruhova </p>
<p id="v3"><sup><small>3</small></sup>  te skupi svu zajednicu na ulazu u Šator  sastanka." </p>
<p id="v4"><sup><small>4</small></sup>  Mojsije učini kako mu je Jahve naredio, i zajednica  se sabra na ulazu u Šator sastanka. </p>
<p id="v5"><sup><small>5</small></sup>  Tada Mojsije progovori  zajednici: "Ovo je Jahve zpovjedio da se učini." </p>
<p id="v6"><sup><small>6</small></sup>  Izvede zatim  Mojsije Arona i njegove sinove pa ih u vodi opra. </p>
<p id="v7"><sup><small>7</small></sup>  Obuče na  nj haljinu, opasa ga pojasom, ogrnu ga ogrtačem i stavi mu oplećak.  Zatim ga opasa tkanicom oplećka i njome pritegnu uza nj oplećak. </p>
<p id="v8"><sup><small>8</small></sup>  Stavi mu naprsnik, a u naprsnik metnu Urim i Tumim. </p>
<p id="v9"><sup><small>9</small></sup>  Na  glavu mu stavi mitru, a sprijeda na mitru postavi zlatnu pločicu  - sveti vijenac - kako je Jahve naredio Mojsiju. </p>
<p id="v10"><sup><small>10</small></sup>  Uzme zatim Mojsije ulje pomazanja te pomaže Prebivalište  i sve što je u njemu da ih posveti. </p>
<p id="v11"><sup><small>11</small></sup>  Sedam puta poškropi njime  žrtvenik te pomaže žrtvenik i sav njegov pribor, umivaonik s  njegovim stalkom da ih posveti. </p>
<p id="v12"><sup><small>12</small></sup>  Izlije ulja pomazanja Aronu  na glavu te ga pomaže da ga posveti. </p>
<p id="v13"><sup><small>13</small></sup>  Potom Mojsije dovede  Aronove sinove; na njih obuče haljine, pasovima ih opaše i poveze  im zavije, kako je Jahve Mojsiju naredio. </p>
<p id="v14"><sup><small>14</small></sup>  Dovede potom junce  žrtve okajnice. Aron i njegovi sinovi stave svoje ruke na glavu  juncu žrtve okajnice. </p>
<p id="v15"><sup><small>15</small></sup>  Zatim ga Mojsije zakolje. Onda uzme  krvi pa je svojim prstom stavi na rogove oko žrtvenika. Tako  žrtvenik očisti. Zatim izlije krv podno žrtvenika; posveti ga, izvršivši na njemu obred pomirenja. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Zatim Mojsije uzme sav loj što je bio oko drobine, privjesak  s jetre, oba bubrega i njihov loj, pa to sažeže u kad na žrtveniku. </p>
<p id="v17"><sup><small>17</small></sup>  A kožu od junca, njegovo meso i njegovu nečist spali u vatri  izvan tabora, kako je Jahve naredio Mojsiju. </p>
<p id="v18"><sup><small>18</small></sup>  Dovede potom  ovna za žrtvu paljenicu. Aron i njegovi sinovi stave svoje ruke  ovnu na glavu. </p>
<p id="v19"><sup><small>19</small></sup>  Sad ga Mojsije zakolje. Onda krvlju zapljusne  žrtvenik sa svih strana. </p>
<p id="v20"><sup><small>20</small></sup>  Pošto isiječe ovna na dijelove,  Mojsije sažeže u kad glavu, dijelove i loj. </p>
<p id="v21"><sup><small>21</small></sup>  U vodi opere  drobinu i noge pa u kad sažeže na žrtveniku svega ovna. Bila  je to žrtva paljenica na ugodan miris - žrtva u čast Jahvi paljena  - kako je Jahve naredio Mojsiju. </p>
<p id="v22"><sup><small>22</small></sup>  Zatim dovede drugoga ovna, ovna za žrtvu posvetnicu.  Aron i njegovi sinovi stave svoje ruke ovnu na glavu. </p>
<p id="v23"><sup><small>23</small></sup>  Mojsije  ga zakolje. Onda uzme krvi pa stavi na resu Aronova desnog uha, na palac njegove desne ruke i na palac njegove desne noge. </p>
<p id="v24"><sup><small>24</small></sup>  Potom  Mojsije dovede Aronove sinove, pa im stavi iste krvi na resu  desnog uha, na palac desne ruke i na palac desne noge. Zatim  Mojsije krvlju zapljusne žrtvenik sa svih strana. </p>
<p id="v25"><sup><small>25</small></sup>  Poslije  toga uzme loj, pretili rep, loj što je bio oko drobine, privjesak  s jetre, oba bubrega i njihov loj - i desno pleće; </p>
<p id="v26"><sup><small>26</small></sup>  a iz košare  beskvasnih kruhova, što je stajala pred Jahvom, uzme jednu beskvasnu  pogaču, jednu prevrtu s uljem i jedan kolač i postavi ih na loj  i desno pleće. </p>
<p id="v27"><sup><small>27</small></sup>  Sve to položi na ruke Arona i na ruke njegovih  sinova pa to prinese kao žrtvu prikaznicu pred Jahvom. </p>
<p id="v28"><sup><small>28</small></sup>  Potom  Mojsije opet to uzme s njihovih ruku i sažeže u kad na žrtveniku  povrh žrtve paljenice. Bila je to žrtva posvetnica na ugodan  miris, žrtva u čast Jahvi paljena. </p>
<p id="v29"><sup><small>29</small></sup>  Naposljetku Mojsije uzme  grudi i prinese ih kao žrtvu prikaznicu pred Jahvom. To je bila  pristojbina Mojsiju od ovna žrtve posvetnice, kako je Jahve Mojsiju  naredio. </p>
<p id="v30"><sup><small>30</small></sup>  Zatim Mojsije uze ulja za pomazanje i krvi što je bila  na žrtveniku te poškropi Arona i njegove haljine, a tako i njegove  sinove i njihove haljine. Tako posveti Arona i njegove haljine;  njegove sinove i njihove haljine. </p>
<p id="v31"><sup><small>31</small></sup>  Onda reče Mojsije Aronu i njegovim sinovima: "Skuhajte  to meso na ulazu u Šator sastanka i ondje ga blagujte s kruhom  što je u košari za žrtvu posvetnicu, kako sam naredio. Neka ga  jedu Aron i njegovi sinovi! </p>
<p id="v32"><sup><small>32</small></sup>  A što od mesa i kruha ostane, spalite na vatri. </p>
<p id="v33"><sup><small>33</small></sup>  Sedam dana ne odlazite s ulaza Šatora  sastanka - do dana kad se navrši rok vašega svećeničkog posvećenja.  Jer sedam dana treba za vaše posvećenje. </p>
<p id="v34"><sup><small>34</small></sup>  Kako se radilo danas, Jahve je naredio da se tako radi dalje, da se nad vama izvrši  obred pomirenja. </p>
<p id="v35"><sup><small>35</small></sup>  Zato ostanite na ulazu Šatora sastanka sedam  dana, danju i noću vršeći što je Jahve naredio, da ne pomrete.  Takvu sam ja zapovijed dobio." </p>
<p id="v36"><sup><small>36</small></sup>  Aron i njegovi sinovi učiniše sve što je Jahve naredio  preko Mojsija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/7">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 7</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/9">
          <span class="pr-2">Levitski zakonik - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:15 <i>Pročišćenje oltara</i>: <a href="/hr/The_Urantia_Book/90#p5_3">KU 90:5.3</a>. </li>
</ol>
</div>
