<!--
title: "Levitski zakonik - Poglavlje 7"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 6</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/8">
          <span class="pr-2">Levitski zakonik - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ovo je obred za žrtvu naknadnicu. </p>
<p id="v2"><sup><small>2</small></sup>  Nadasve je sveta! Neka  se žrtva naknadnica zakolje na mjestu gdje se kolju žrtve paljenice, a njezinom krvlju neka svećenik zapljusne sve strane žtrvenika. </p>
<p id="v3"><sup><small>3</small></sup>  Zatim neka prinese sav loj s nje: pretili rep, loj što omotava  drobinu, </p>
<p id="v4"><sup><small>4</small></sup>  oba bubrega i loj što je na njima i na slabinama;  pa privjesak s jetre: neka i njega izvadi s bubrezima! </p>
<p id="v5"><sup><small>5</small></sup>  Neka  ih svećenik sažeže na žrtveniku kao žrtvu u čast Jahvi paljenu.  To je žrtva naknadnica. </p>
<p id="v6"><sup><small>6</small></sup>  Svaki muški od svećeničke loze može  od nje jesti. Neka je jedu na posvećenu mjestu - presveta je! </p>
<p id="v7"><sup><small>7</small></sup>  Kakva je žrtva okajnica, takva je i žrtva naknadnica;  jedno je pravilo za njih: neka pripadne svećeniku koji njome  vrši obred pomirenja. </p>
<p id="v8"><sup><small>8</small></sup>  Tako isto koža od žrtve koju tko preda  svećeniku da bude prinesena za žrtvu paljenicu neka pripadne  svećeniku. </p>
<p id="v9"><sup><small>9</small></sup>  Nadalje, svaka žrtva prinosnica što bude pečena  u peći, kao i svaka što bude zgotovljena u kotluši ili na tavi, neka pripadne svećeniku koji je prinosi. </p>
<p id="v10"><sup><small>10</small></sup>  A svaka žrtva prinosnica, zamiješena s uljem ili nasuho, neka pripadne svim Aronovim sinovima  bez razlike!" </p>
<p id="v11"><sup><small>11</small></sup>  "Ovo je obred za žrtvu pričesnicu koja će se prinositi  Jahvi. </p>
<p id="v12"><sup><small>12</small></sup>  Ako se prinosi u zahvalu, neka se zajedno sa žrtvom  zahvalnicom prinesu i beskvasne pogače uljem zamiješene; beskvasne  prevrte uljem namazane i kolači od najboljeg brašna, zamiješeni  uljem. </p>
<p id="v13"><sup><small>13</small></sup>  Ovaj prinos, nadopunjen kolačima od ukvasanoga tijesta, neka se prinosi zajedno sa žrtvom pričesnicom u zahvalu. </p>
<p id="v14"><sup><small>14</small></sup>  Od  svake ovakve žrtve neka se prinese po jedan kolač na dar Jahvi.  To neka bude za svećenika koji zapljuskuje krv od žrtve pričesnice. </p>
<p id="v15"><sup><small>15</small></sup>  A meso žrtve pričesnice neka se pojede istoga dana kad bude  žrtvovana; neka se od nje ne ostavlja ništa za sutradan. </p>
<p id="v16"><sup><small>16</small></sup>  A bude li prinos žrtva zavjetnica ili žrtva dragovoljna, neka se jede na dan kad se žrtva prinosi. Što ostane od nje  neka se jede sutradan. </p>
<p id="v17"><sup><small>17</small></sup>  A što još mesa od žrtve preteče, neka  se treći dan na vatri spali." </p>
<p id="v18"><sup><small>18</small></sup>  "Ako bi tko jeo meso žrtve pričesnice i treći dan, žrtva  neće biti primljena niti će onome koji je prinosi biti uračunata.  To je meso kvarno, i onaj koji od toga jede neka i posljedice  krivnje snosi! </p>
<p id="v19"><sup><small>19</small></sup>  Meso koje se dotakne bilo čega nečista neka  se ne jede nego na vatri spali! Inače, tko je god čist može jesti  meso. </p>
<p id="v20"><sup><small>20</small></sup>  A tko bi nečist jeo mesa od žrtve pričesnice što je  bila Jahvi prinesena takav neka se iskorijeni iz svoga naroda. </p>
<p id="v21"><sup><small>21</small></sup>  Kad se tko dotakne bilo čega nečista - bila to nečist čovječja, kakva nečista životinja ili bilo kakvo nečisto stvorenje - pa  pojede mesa od žrtve pričesnice koja je prinesena Jahvi takav  neka se iskorijeni iz svoga naroda!" </p>
<p id="v22"><sup><small>22</small></sup>  Reče Jahve Mojsiju: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  "Ovako kaži Izraelcima: 'Ne jedite  loja ni volujskoga, ni ovčjega, ni kozjega. </p>
<p id="v24"><sup><small>24</small></sup>  Loj sa životinje  koja ugine, ili koju divlje zvijeri razderu, može se upotrijebiti  za bilo što, ali ga ne smijete jesti. </p>
<p id="v25"><sup><small>25</small></sup>  Tko god jede loj od  životinje koja se može prinijeti Jahvi kao žrtva paljenica takav  neka se iskorijeni iz svoga naroda. </p>
<p id="v26"><sup><small>26</small></sup>  Ne smijete uživati krvi  ni od ptica ni od stoke ni u kojem svome prebivalištu. </p>
<p id="v27"><sup><small>27</small></sup>  Tko  bi god uživao bilo kakvu krv neka se iskorijeni iz svoga naroda.'" </p>
<p id="v28"><sup><small>28</small></sup>  Jahve još reče Mojsiju: </p>
<p id="v29"><sup><small>29</small></sup>  "Ovako kaži Izraelcima: 'Prinos  Jahvi od žrtve pričesnice mora donijeti onaj koji Jahvi prinosi  žrtvu pričesnicu. </p>
<p id="v30"><sup><small>30</small></sup>  Svojim vlastitim rukama neka prinese Jahvi  žrtvu paljenicu; neka prinese loj i grudi; grudi neka se prinesu  pred Jahvom kao žrtva prikaznica. </p>
<p id="v31"><sup><small>31</small></sup>  Neka svećenik sažeže loj  na žrtveniku, a grudi neka pripadnu Aronu i njegovim sinovima. </p>
<p id="v32"><sup><small>32</small></sup>  Desno pleće od svojih žrtava pričesnica dajte svećeniku na  dar. </p>
<p id="v33"><sup><small>33</small></sup>  Onome Aronovu sinu koji bude prinosio krv i loj sa žrtve  pričesnice neka u dio pripadne desno pleće. </p>
<p id="v34"><sup><small>34</small></sup>  Jer ja uzimam  od Izraelaca grudi od žrtava pričesnica što se prinose kao žrtva  prikaznica i pleće žrtve podizanice te ih predajem svećeniku  Aronu i njegovim sinovima. To je trajna odredba za Izraelce. </p>
<p id="v35"><sup><small>35</small></sup>  To je dohodak Aronov i njegovih sinova od žrtava paljenih  u čast Jahvi; dodjeljuje im se od onog dana kad se dovedu da  vrše svećeničku službu u čast Jahvi. </p>
<p id="v36"><sup><small>36</small></sup>  Jahve je naredio da  im se od dana kad budu pomazani to daje kao pristojbina od Izraelaca.  To je trajna odredba za njihove naraštaje'." </p>
<p id="v37"><sup><small>37</small></sup>  To je obred za žrtvu paljenicu, prinosnicu, okajnicu, naknadnicu, žrtvu posvetnicu i žrtvu pričesnicu </p>
<p id="v38"><sup><small>38</small></sup>  koji je  Jahve naredio Mojsiju na Sinajskom brdu kad je zapovjedio Izraelcima  da Jahvi u Sinajskoj pustinji prinose žrtve. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 6</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/8">
          <span class="pr-2">Levitski zakonik - Poglavlje 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 7:22-25 <i>Tabu životinjskih masti</i>: <a href="/hr/The_Urantia_Book/86#p5_11">KU 86:5.11</a>. </li>
</ol>
</div>
