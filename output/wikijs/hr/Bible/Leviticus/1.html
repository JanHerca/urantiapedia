<!--
title: "Levitski zakonik - Poglavlje 1"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/2">
          <span class="pr-2">Levitski zakonik - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zovnu Jahve Mojsija te mu iz Šatora sastanka reče: <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  "Govori Izraelcima i kaži im: 'Kad tko od vas želi prinijeti  Jahvi žrtvu od stoke, prinijet će je ili od krupne ili od sitne  stoke. </p>
<p id="v3"><sup><small>3</small></sup>  Ako njegov prinos za žrtvu paljenicu bude od krupne stoke, neka prinese muško bez mane. Neka ga dovede k ulazu u Šator  sastanka da pred Jahvom bude primljen. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Neka stavi svoju ruku  na glavu žrtve paljenice da mu za njegovo ispaštanje bude primljena. </p>
<p id="v5"><sup><small>5</small></sup>  Neka zatim zakolje junca pred Jahvom. A Aronovi sinovi, svećenici, neka prinesu krv. Neka njome zapljusnu sve strane žrtvenika  koji stoji pred ulazom u Šator sastanka. </p>
<p id="v6"><sup><small>6</small></sup>  Potom neka se žrtva  sadre i rasiječe na dijelove. </p>
<p id="v7"><sup><small>7</small></sup>  Neka sinovi Aronovi, svećenici, nalože vatru na žrtveniku i na vatru metnu drva. </p>
<p id="v8"><sup><small>8</small></sup>  Neka zatim  sinovi Aronovi, svećenici, naslažu dijelove, s glavom i lojem, na drva što su na vatri na žrtveniku. </p>
<p id="v9"><sup><small>9</small></sup>  Drobina i noge neka  se operu u vodi. A onda neka svećenik sve sažeže u kad na žrtveniku.  To je žrtva paljenica, žrtva paljena Jahvi na ugodan miris.' <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ako bi htio prinijeti za žrtvu paljenicu od sitne stoke  - od ovaca ili koza - neka prinese muško bez mane. </p>
<p id="v11"><sup><small>11</small></sup>  Neka ga  zakolje pred Jahvom, na žrtveniku sa sjeverne strane. Neka zatim  Aronovi sinovi, svećenici, zapljusnu žrtvenik krvlju sa svih  strana. </p>
<p id="v12"><sup><small>12</small></sup>  Potom neka je rasijeku na dijelove, a svećenik neka  ih, s glavom i lojem, naslaže na drva što su na vatri na žrtveniku. </p>
<p id="v13"><sup><small>13</small></sup>  Drobina i noge neka se operu u vodi. Onda svećenik neka sve  prinese i na žrtveniku sažeže. To je žrtva paljenica, žrtva paljena  Jahvi na ugodan miris. </p>
<p id="v14"><sup><small>14</small></sup>  Ako bi hto prinijeti Jahvi ptice kao žrtvu paljenicu, neka onda prinese grlicu ili golubića. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Neka ga svećenik  prinese k žrtveniku i, zavrnuvši mu vratom, otkine glavu i na  žrtveniku sažeže. Zatim neka mu krv iscijedi žrtveniku sa strane. </p>
<p id="v16"><sup><small>16</small></sup>  Neka mu gušu i perje ukloni i pobaca ih na istočnu stranu  žrtvenika, na mjesto za otpatke. </p>
<p id="v17"><sup><small>17</small></sup>  Neka ga raspori duž obaju  krila, ali neka ih ne rastavlja. Onda neka ga svećenik na žrtveniku  sažeže na drvima što su na vatri. To je žrtva paljenica, žrtva  paljena Jahvi na ugodan miris." </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/2">
          <span class="pr-2">Levitski zakonik - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:9,13,17 <i>Slatki miris u nosnicama Boga</i>: <a href="/hr/The_Urantia_Book/89#p4_3">KU 89:4.3</a>. </li>
  <li id="fn2"><a href="#cite2">↑</a> 1:3,10 <i>Žrtvovao najbolje od svega</i>: <a href="/hr/The_Urantia_Book/89#p4_8">KU 89:4.8</a>. </li>
  <li id="fn3"><a href="#cite3">↑</a> 1:1-9:24 <i>Žrtveni sustav</i>: <a href="/hr/The_Urantia_Book/89#p0_2">KU 89:0.2</a>. </li>
  <li id="fn4"><a href="#cite4">↑</a> 1:14 <i>Golubica mira</i>: <a href="/hr/The_Urantia_Book/85#p3_4">KU 85:3.4</a>. </li>
</ol>
</div>
