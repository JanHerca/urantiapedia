<!--
title: "Levitski zakonik - Poglavlje 4"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/3">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 3</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/5">
          <span class="pr-2">Levitski zakonik - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Ovako kaži Izraelcima: 'Ako se tko  nehotice ogriješi o bilo koju Jahvinu zapovijed te učini što  je zabranjeno činiti: </p>
<p id="v3"><sup><small>3</small></sup>  Bude li to pomazanjem posvećeni svećenik koji pogriješi  i navuče tako krivnju na narod, onda za grijeh koji učini neka  prinese Jahvi jedno grlo krupne stoke, jednoga junca bez mane, kao žrtvu okajnicu. </p>
<p id="v4"><sup><small>4</small></sup>  Neka junca dovede pred Jahvu do ulaza  u Šator sastanka; neka juncu na glavu položi svoju ruku i onda  junca zakolje pred Jahvom. </p>
<p id="v5"><sup><small>5</small></sup>  Zatim neka pomazanjem posvećeni  svećenik uzme krvi od junca i donese je u Šator sastanka. </p>
<p id="v6"><sup><small>6</small></sup>  Onda  neka svećenik zamoči svoj prst u krv i tom krvlju neka sedam  puta poškropi prednju stranu zavjese Svetišta, pred Jahvom. </p>
<p id="v7"><sup><small>7</small></sup>  Potom  neka svećenik stavi te krvi na rogove žrtvenika za miomirisni  kad koji se dimi pred Jahvom u Šatoru sastanka. Svu ostalu krv  od junca neka izlije podno žrtvenika za žrtve paljenice što se  nalazi na ulazu u Šator sastanka. </p>
<p id="v8"><sup><small>8</small></sup>  Iz junca što ga prinosi kao žrtvu okajnicu neka izvadi:  loj što omotava drobinu, sav loj što je oko drobine; </p>
<p id="v9"><sup><small>9</small></sup>  oba bubrega  i loj što je na njima i na slabinama, privjesak s jetre; neka  i njega izvadi s bubrezima; </p>
<p id="v10"><sup><small>10</small></sup>  onako kako se uzima dio iz vola  žrtve pričesnice. Neka ih zatim svećenik sažeže u kad na žrtveniku  za žrtve paljenice. </p>
<p id="v11"><sup><small>11</small></sup>  Kožu od junca, sve meso od njega, njegovu  glavu, njegove noge, drobinu i njegovu nečist </p>
<p id="v12"><sup><small>12</small></sup>  - svega junca  - neka iznese na čisto mjesto izvan tabora gdje se pepeo izasiplje  i neka ga spali na vatri od drva; tu na pepelu neka se junac  spali.'" </p>
<p id="v13"><sup><small>13</small></sup>  "Ako sva izraelska zajednica nehotično pogriješi počinivši  štogod što je Jahve zabranio pa tako postanu krivi a ne budu  svjesni krivnje, <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  onda, kad se sazna za učinjeni prijestup, neka zajednica prinese jedno grlo krupne stoke - jednoga junca  bez mane - kao žrtvu okajnicu. Neka ga dovedu pred Šator sastanka. </p>
<p id="v15"><sup><small>15</small></sup>  Tu pred Jahvom neka starješine zajednice polože svoje ruke  juncu na glavu. Neka se onda junac zakolje pred Jahvom. </p>
<p id="v16"><sup><small>16</small></sup>  Neka  zatim pomazanjem posvećeni svećenik donese krvi od junca u Šator  sastanka; </p>
<p id="v17"><sup><small>17</small></sup>  neka svećenik zamoči svoj prst u krv i sedam puta  poškropi prednju stranu zavjese, pred Jahvom. </p>
<p id="v18"><sup><small>18</small></sup>  Neka zatim  stavi krvi na rogove žrtvenika koji se nalazi pred Jahvom u Šatoru  sastanka. Svu ostalu krv neka izlije podno žrtvenika za žrtve  paljenice što se nalazi na ulazu u Šator sastanka. </p>
<p id="v19"><sup><small>19</small></sup>  S junca neka skine sav loj i sažeže ga u kad na žrtveniku. </p>
<p id="v20"><sup><small>20</small></sup>  I s juncem neka uradi kako je uradio s onim juncem žrtve  okajnice - tako neka učini i s tim. I pošto svećenik nad članovima  zajednice izvrši obred pomirenja, bit će im oprošteno. </p>
<p id="v21"><sup><small>21</small></sup>  Neka  odnese junca izvan tabora i spali ga kako je spalio i prvoga  junca. To je žtrva za prijestup zajednice." </p>
<p id="v22"><sup><small>22</small></sup>  "Ako nehotično pogriješi glavar i učini štogod što je  Jahve, Bog njegov, zabranio i tako sagriješi, </p>
<p id="v23"><sup><small>23</small></sup>  onda, kad ga  obznane o prijestupu koji je počinio, neka kao svoj prinos donese  muško jare bez mane. </p>
<p id="v24"><sup><small>24</small></sup>  Položivši svoju ruku jaretu na glavu, neka ga zakolje na mjestu gdje se kolju pred Jahvom žrtve paljenice.  To je žrtva okajnica. </p>
<p id="v25"><sup><small>25</small></sup>  Svećenik neka uzme na svome prstu krvi  od žrtve okajnice pa je stavi na rogove žrtvenika za žrtve paljenice.  A svu ostalu krv neka izlije podno žrtvenika za žrtve paljenice. </p>
<p id="v26"><sup><small>26</small></sup>  Sav loj neka sažeže u kad na žrtveniku kao i loj sa žrtve  pričesnice. Neka tako svećenik nad glavarom izvrši obred pomirenja  za njegov grijeh, pa će mu biti oprošteno." </p>
<p id="v27"><sup><small>27</small></sup>  "Ako tko od običnoga puka nehotično pogriješi učinivši  štogod što je Jahve zabranio i tako sagriješi, </p>
<p id="v28"><sup><small>28</small></sup>  onda, kad  ga obznane o prijestupu koji je počinio, neka kao svoj prinos  za grijeh koji je počinio donese žensko jare bez mane. </p>
<p id="v29"><sup><small>29</small></sup>  Neka  stavi svoju ruku na glavu okajnice i zakolje žrtvu okajnicu na  mjestu za žrtve paljenice. </p>
<p id="v30"><sup><small>30</small></sup>  Neka svećenik uzme krvi na svome  prstu pa je stavi na rogove žrtvenika za žrtve paljenice. A svu  ostalu krv neka izlije podno žrtvenika. </p>
<p id="v31"><sup><small>31</small></sup>  Neka zatim izvadi  sav njezin loj kao što se vadi loj iz žrtve pričesnice; neka  ga onda svećenik sažeže u kad na žrtveniku kao ugodan miris Jahvi.  Kad svećenik izvrši nad tim čovjekom obred pomirenja, bit će  mu oprošteno. </p>
<p id="v32"><sup><small>32</small></sup>  Ako bi tko htio dovesti janje kao žrtvu okajnicu, neka  dovede žensko bez mane. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Položivši svoju ruku na glavu žrtve  okajnice, neka je zakolje kao žrtvu okajnicu na mjestu gdje se  kolju žrtve paljenice. </p>
<p id="v34"><sup><small>34</small></sup>  Neka onda svećenik uzme krvi od žrtve  okajnice na svome prstu pa je stavi na rogove žrtvenika za žrtve  paljenice. A svu ostalu krv neka izlije podno žrtvenika. </p>
<p id="v35"><sup><small>35</small></sup>  Neka  zatim izvadi sav njezin loj kao što se vadi loj iz žrtve pričesnice.  Neka to svećenik sažeže u kad povrh žrtava paljenih Jahvi u čast.  Neka tako svećenik izvrši nad tim čovjekom obred pomirenja za  grijeh koji je počinio, pa će mu biti oprošteno." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/3">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 3</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/5">
          <span class="pr-2">Levitski zakonik - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:13-21 <i>Očisti grijehe zajednice</i>: <a href="/hr/The_Urantia_Book/90#p5_3">KU 90:5.3</a>. </li>
  <li id="fn2"><a href="#cite2">↑</a> 4:32 <i>Žrtveni jagnje</i>: <a href="/hr/The_Urantia_Book/85#p3_4">KU 85:3.4</a>. </li>
</ol>
</div>
