<!--
title: "Levitski zakonik - Poglavlje 9"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/8">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 8</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/10">
          <span class="pr-2">Levitski zakonik - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Osmoga dana Mojsije pozva Arona, njegove sinove i starješine  Izraelove </p>
<p id="v2"><sup><small>2</small></sup>  i reče Aronu: "Uzmi jedno tele za žrtvu okajnicu, jednoga ovna za žrtvu paljenicu, oboje bez mane, i dovedi ih  pred Jahvu. </p>
<p id="v3"><sup><small>3</small></sup>  A Izraelcima reci ovako: 'Uzmite jednoga jarca  za žrtvu okajnicu, tele i janje od godine, oboje bez mane, za  žrtvu paljenicu; </p>
<p id="v4"><sup><small>4</small></sup>  a junca i ovna za žrtvu pričesnicu da žrtvujete  pred Jahvom; napokon prinosnicu, s uljem zamiješenu; jer će vam  se danas Jahve ukazati.'" </p>
<p id="v5"><sup><small>5</small></sup>  Dovedu oni pred Šator sastanka što je Mojsije naredio;  naprijed stupi sva zajednica i stane pred Jahvu. </p>
<p id="v6"><sup><small>6</small></sup>  "Ovo je zapovijed", reče Mojsije, "koju je Jahve izdao. Izvršite je, da vam se pokaže  slava Jahvina." </p>
<p id="v7"><sup><small>7</small></sup>  Zatim Mojsije reče Aronu: "Stupi k žrtveniku, prinesi svoju žrtvu okajnicu i svoju žrtvu paljenicu i tako  izvrši obred pomirenja za se i svoj dom; onda prinesi dar naroda  i za nj izvrši obred pomirenja, kako je Jahve naredio." </p>
<p id="v8"><sup><small>8</small></sup>  Aron se primače žrtveniku i zakla tele žrtve za svoj vlastiti  grijeh. </p>
<p id="v9"><sup><small>9</small></sup>  Zatim mu Aronovi sinovi donesu krvi. On u nju zamoči  svoj prst i stavi je na rogove žrtvenika. Potom ostalu krv izli  podno žrtvenika. </p>
<p id="v10"><sup><small>10</small></sup>  A loj, bubrege i privjesak s jetre žrtve  okajnice sažeže u kad na žrtveniku, kako je Jahve naredio Mojsiju. </p>
<p id="v11"><sup><small>11</small></sup>  Meso i kožu spali na vatri izvan tabora. </p>
<p id="v12"><sup><small>12</small></sup>  Zakolje poslije  toga žrtvu paljenicu, od koje mu sinovi Aronovi pruže krv. On  njome zapljusne žrtvenik sa svih strana. </p>
<p id="v13"><sup><small>13</small></sup>  Dodaju mu i žrtvu  paljenicu, dio po dio, a tako i glavu, i on je sažeže u kad na  žrtveniku. </p>
<p id="v14"><sup><small>14</small></sup>  Drobinu i noge opere pa i njih na žrtveniku sažeže  u kad povrh žrtve paljenice. </p>
<p id="v15"><sup><small>15</small></sup>  Zatim prinese dar naroda. Uze jarca žrtve okajnice za  grijehe naroda, zakla ga i prinese kao žrtvu okajnicu, isto onako  kao i prijašnju. </p>
<p id="v16"><sup><small>16</small></sup>  Donese potom žrtvu paljenicu i prinese je  prema propisu. </p>
<p id="v17"><sup><small>17</small></sup>  Donijevši poslije toga žrtvu prinosnicu, od  nje zagrabi pregršt i sažeže na žrtveniku u kad povrh jutarnje  žrtve paljenice. </p>
<p id="v18"><sup><small>18</small></sup>  Napokon zakolje junca i ovna kao žrtvu pričesnicu za  narod. Aronovi mu sinovi pruže krv, a on zapljusne žrtvenik sa  svih strana; </p>
<p id="v19"><sup><small>19</small></sup>  dodaju mu i loj s junca i ovna, pretili rep, loj oko drobine, bubrege i privjesak s jetre. </p>
<p id="v20"><sup><small>20</small></sup>  Metnuvši te  masne dijelove na grudi, sažga ih u kad na žrtveniku. </p>
<p id="v21"><sup><small>21</small></sup>  A grudi  i desno pleće Aron prinese kao žrtvu prikaznicu pred Jahvom,  kako je Mojsije naredio. </p>
<p id="v22"><sup><small>22</small></sup>  Tada Aron podiže ruke spram naroda i blagoslovi ga. Pošto  prinese žrtvu okajnicu, paljenicu i pričesnicu, siđe. </p>
<p id="v23"><sup><small>23</small></sup>  Poslije  toga Mojsije i Aron uđoše u Šator sastanka. Kad iziđoše, blagosloviše  narod. Slava Jahvina pokaza se svemu narodu. </p>
<p id="v24"><sup><small>24</small></sup>  Ispred Jahve  izbi oganj i sažga žrtvu paljenicu i masne komade na žrtveniku.  A sav narod, vidjevši to, viknu od veselja i pade ničice. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/8">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 8</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/10">
          <span class="pr-2">Levitski zakonik - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:24 <i>Vatra od Bogova</i>: <a href="/hr/The_Urantia_Book/69#p6_6">KU 69:6.6</a>. </li>
</ol>
</div>
