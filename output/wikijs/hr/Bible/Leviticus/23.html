<!--
title: "Levitski zakonik - Poglavlje 23"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/22">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 22</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/24">
          <span class="pr-2">Levitski zakonik - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Kaži Izraelcima i reci im: Blagdani  Jahvini koje imate sazivati jesu sveti zborovi. Ovo su moji blagdani: </p>
<p id="v3"><sup><small>3</small></sup>  Šest dana neka se posao obavlja, a sedmi je dan subota  - dan potpunog odmora, dan svetoga zbora, kad ne smijete raditi  nikakva posla. Gdje god boravili, subota je Jahvina." <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  "A ovo su blagdani Jahvini - sveti zborovi - koje imate  proglasiti u njihovo određeno vrijeme: </p>
<p id="v5"><sup><small>5</small></sup>  U prvom mjesecu četrnaestoga dana u suton jest Pasha u  čast Jahvi; </p>
<p id="v6"><sup><small>6</small></sup>  petnaestoga dana toga mjeseca jest Blagdan beskvasnih  kruhova u čast Jahvi - sedam dana jedite beskvasan kruh. </p>
<p id="v7"><sup><small>7</small></sup>  Prvoga  dana neka vam bude sveti zbor; nikakva težačkog posla nemojte  raditi. </p>
<p id="v8"><sup><small>8</small></sup>  Sedam dana prinosite paljenu žrtvu u čast Jahvi, a  sedmoga dana neka opet bude sveti zbor; nikakva težačkog posla  ne radite." </p>
<p id="v9"><sup><small>9</small></sup>  Jahve reče Mojsiju: </p>
<p id="v10"><sup><small>10</small></sup>  "Kaži Izraelcima i reci im: 'Kad uđete u zemlju koju  vam dajem i u njoj žetvu požanjete, prvi snop svoje žetve donesite  svećeniku. </p>
<p id="v11"><sup><small>11</small></sup>  Neka ga on prinese kao žrtvu prikaznicu pred Jahvom  da budete primljeni. Sutradan po suboti neka ga svećenik prinese  kao žrtvu prikaznicu. </p>
<p id="v12"><sup><small>12</small></sup>  A u dan kad budete prinosili snop kao  žrtvu prikaznicu, prinesite Jahvi jednogodišnjeg janjca bez mane  kao žrtvu paljenicu. </p>
<p id="v13"><sup><small>13</small></sup>  Uz to žrtva prinosnica neka bude: dvije  desetine efe najboljeg brašna zamiješena u ulju, kao paljena  žrtva Jahvi na ugodan miris; a s njom ljevanica od vina neka  bude četvrt hina. </p>
<p id="v14"><sup><small>14</small></sup>  Prije toga dana - dok ne donesete prinose  svoga Boga - ne smijete jesti ni kruha, ni pržena zrnja, ni svježa  klasja. To je trajan zakon za vaše naraštaje gdje god vi boravili.'" </p>
<p id="v15"><sup><small>15</small></sup>  "A počevši od sutrašnjega dana po suboti - dana u koji  donesete snop za žrtvu prikaznicu - nabrojte punih sedam tjedana. </p>
<p id="v16"><sup><small>16</small></sup>  Onda na dan po sedmoj suboti, na Pedesetnicu, prinesite Jahvi  novu žrtvu. </p>
<p id="v17"><sup><small>17</small></sup>  Donesite iz svojih stanova po dva kruha za žrtvu  prikaznicu. Neka svaki bude od dvije desetine efe najboljeg brašna;  neka budu ispečeni ukvas, kao prvine Jahvi. </p>
<p id="v18"><sup><small>18</small></sup>  S kruhom prinesite  sedam jednogodišnjih janjaca bez mane, jednoga junca i dva ovna  kao žrtvu paljenicu Jahvi zajedno sa žrtvom prinosnicom i ljevanicom, žrtvom paljenom na ugodan miris Jahvi. </p>
<p id="v19"><sup><small>19</small></sup>  Prinesite i jednoga  jarca kao žrtvu okajnicu, a dva janjca od godine dana za žrtvu  pričesnicu. </p>
<p id="v20"><sup><small>20</small></sup>  Neka ih svećenik prinese pred Jahvom kao žrtvu  prikaznicu povrh kruha od prvina. Uz oba janjca, i ovo je Jahvi  sveto i neka pripadne svećeniku. </p>
<p id="v21"><sup><small>21</small></sup>  Toga istog dana sazovite  zbor. Neka vam to bude posvećen zbor - nikakva težačkog posla  ne radite. To je trajan zakon za vaše naraštaje gdje god vi boravili. </p>
<p id="v22"><sup><small>22</small></sup>  Kad budete želi žetvu sa svoje zemlje, nemoj žeti dokraja  svoje njive niti pabirčiti poslije svoje žetve. Ostavi to sirotinji  i strancu. Ja sam Jahve, Bog vaš." </p>
<p id="v23"><sup><small>23</small></sup>  Jahve reče Mojsiju: </p>
<p id="v24"><sup><small>24</small></sup>  "Govori Izraelcima i reci: 'Sedmoga  mjeseca, prvoga dana u mjesecu, neka vam je potpun odmor, proglašen  glasom trube, sveti zbor. </p>
<p id="v25"><sup><small>25</small></sup>  Nikakva teškog posla ne radite;  u čast Jahvi paljenu žrtvu prinesite.'" </p>
<p id="v26"><sup><small>26</small></sup>  Reče Jahve Mojsiju: </p>
<p id="v27"><sup><small>27</small></sup>  "Povrh toga, u deseti dan toga  sedmog mjeseca pada Dan pomirenja. Neka vam to bude prigoda za  sveti zbor; postite i prinesite u čast Jahvi paljenu žrtvu. </p>
<p id="v28"><sup><small>28</small></sup>  Toga  dana nemojte raditi nikakva posla. To je, naime, Dan pomirenja, kada će se za vas obaviti obred pomirenja pred Jahvom, Bogom  vašim. </p>
<p id="v29"><sup><small>29</small></sup>  Jest, tko god ne bude postio toga dana, neka se odstrani  iz svoga naroda. </p>
<p id="v30"><sup><small>30</small></sup>  A tko bi god radio kakav posao na taj dan, toga ću ja istrijebiti iz njegova naroda. </p>
<p id="v31"><sup><small>31</small></sup>  Nikakva posla  nemojte raditi. To je trajan zakon za vaše naraštaje gdje god  vi boravili. </p>
<p id="v32"><sup><small>32</small></sup>  Neka vam je to subotnji počinak. Postite! Navečer  devetoga dana u mjesecu - od večeri do večeri - prestanite raditi." </p>
<p id="v33"><sup><small>33</small></sup>  Jahve reče Mojsiju: </p>
<p id="v34"><sup><small>34</small></sup>  "Reci Izraelcima: 'Od petnaestoga dana toga sedmog mjeseca  neka se sedam dana drži Blagdan sjenica u čast Jahvi. </p>
<p id="v35"><sup><small>35</small></sup>  Prvoga  dana, u dan svetoga zbora, nikakva težačkog posla nemojte raditi. </p>
<p id="v36"><sup><small>36</small></sup>  Sedam dana prinosite paljenu žrtvu u čast Jahvi. Osmi dan  neka vam bude sveti zbor, kada ćete u čast Jahvi prinijeti paljenu  žrtvu. To je svečani zbor; nikakva težačkog posla nemojte obavljati.'" </p>
<p id="v37"><sup><small>37</small></sup>  "To su blagdani Jahvini koje imate sazvati - sveti zborovi  određeni za prinošenje žrtava u čast Jahvi; žrtava paljenica, prinosnica, žrtava klanica i ljevanica; svaku na njezin pravi  dan, </p>
<p id="v38"><sup><small>38</small></sup>  povrh Jahvinih subota, povrh vlastitih prinosa, povrh  svojih zavjetnih i dragovoljnih darova koje inače prinosite Jahvi." </p>
<p id="v39"><sup><small>39</small></sup>  "Osim toga, petnaestoga dana mjeseca sedmoga, pošto pokupite  sa zemlje plodove, svetkujte Jahvin blagdan sedam dana. Na prvi  dan i na osmi dan neka je potpun počinak. <sup id="cite3"><a href="#fn3">[3]</a></sup></p>
<p id="v40"><sup><small>40</small></sup>  Uzmite već prvoga  dana lijepih plodova, palmovih grana, grančica s lisnatih drveta  i potočne vrbovine pa se veselite u nazočnosti Jahve, Boga svoga, sedam dana. </p>
<p id="v41"><sup><small>41</small></sup>  Svetkujte tako blagdan u čast Jahvi sedam dana  svake godine. Neka je to trajan zakon za vaše naraštaje. Svetkujte  taj blagdan sedmoga mjeseca. </p>
<p id="v42"><sup><small>42</small></sup>  Sedam dana stanujte u sjenicama.  Svi Izraelovi domoroci neka proborave u sjenicama, </p>
<p id="v43"><sup><small>43</small></sup>  da vaši  potomci znaju kako sam ja učinio da Izraelci žive u sjenicama  kad sam ih izbavio iz zemlje egipatske. Ja sam Jahve, Bog vaš." </p>
<p id="v44"><sup><small>44</small></sup>  I tako Mojsije objavi Izraelcima Jahvine blagdane. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/22">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 22</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/24">
          <span class="pr-2">Levitski zakonik - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:3 <i>Svetkovanje subote</i>: <a href="/hr/The_Urantia_Book/95#p1_2">KU 95:1.2</a>. </li>
  <li id="fn2"><a href="#cite2">↑</a> 23:3-8,21,37 <i>Sveti saziv</i>: <a href="/hr/The_Urantia_Book/128#p6_6">KU 128:6.6</a>. </li>
  <li id="fn3"><a href="#cite3">↑</a> 23:39-43 <i>Gozba sjenica</i>: <a href="/hr/The_Urantia_Book/162#p4_1">KU 162:4.1</a>. </li>
</ol>
</div>
