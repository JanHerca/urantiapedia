<!--
title: "Levitski zakonik - Poglavlje 11"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/10">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 10</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/12">
          <span class="pr-2">Levitski zakonik - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju i Aronu: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Ovako kažite Izraelcima: 'Ovo  su životinje koje između svih četveronožaca na zemlji možete  jesti: </p>
<p id="v3"><sup><small>3</small></sup>  svaku koja ima papke, ali papke razdvojene, i koja  preživa možete jesti. </p>
<p id="v4"><sup><small>4</small></sup>  Ali ove, iako preživaju ili papke imaju, ne smijete jesti: devu, jer iako preživa, razdvojena papka nema  - za vas je nečista; </p>
<p id="v5"><sup><small>5</small></sup>  svisca, jer iako preživa, razdvojena  papka nema - za vas je nečist; </p>
<p id="v6"><sup><small>6</small></sup>  arnebeta, iako preživa, razdvojena  papka nema - za vas je nečist. </p>
<p id="v7"><sup><small>7</small></sup>  A svinja, iako ima papak, i  to papak razdvojen, ne preživa - za vas je nečista. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Njihova  mesa nemojte jesti niti se njihove strvine doticati - za vas  su one nečiste.'" </p>
<p id="v9"><sup><small>9</small></sup>  Od svih vodenih životinja ove možete jesti: sve što živi  u vodi, bilo u morima, bilo u rijekama, a ima peraje i ljuske  možete jesti. </p>
<p id="v10"><sup><small>10</small></sup>  A što u morima i rijekama nema peraja i ljusaka  - sve životinjice u vodi, sva živa vodena bića - neka su vam  odvratna </p>
<p id="v11"><sup><small>11</small></sup>  i odvratna neka vam ostanu! Mesa od njih nemojte  jesti, a njihove strvine držite za odvratnost. </p>
<p id="v12"><sup><small>12</small></sup>  Sve, dakle, što je u vodi a nema peraja i ljusaka neka je za vas odvratno." </p>
<p id="v13"><sup><small>13</small></sup>  "Od ptica neka su vam ove odvratne i neka se ne jedu  - odvratnost su: orao, orao strvinar i jastreb, </p>
<p id="v14"><sup><small>14</small></sup>  tetrijeb  i sokol bilo koje vrste; </p>
<p id="v15"><sup><small>15</small></sup>  gavran svih vrsta; </p>
<p id="v16"><sup><small>16</small></sup>  noj, kobac  i galeb; lastavica svake vrste; </p>
<p id="v17"><sup><small>17</small></sup>  sova, gnjurac, ušara, </p>
<p id="v18"><sup><small>18</small></sup>  labud, pelikan, droplja; </p>
<p id="v19"><sup><small>19</small></sup>  roda, čaplja svake vrste; pupavac i šišmiš." </p>
<p id="v20"><sup><small>20</small></sup>  "Svi krilati kukci što hodaju četveronoške neka su vam  odvratni! </p>
<p id="v21"><sup><small>21</small></sup>  Od svih tih krilatih kukaca što hodaju četveronoške  možete jesti samo one koji imaju na svojim nožicama listove za  skakutanje po zemlji. </p>
<p id="v22"><sup><small>22</small></sup>  Od njih možete jesti: svaku vrstu skakavaca, cvrčaka i zrikavaca. </p>
<p id="v23"><sup><small>23</small></sup>  A svi drugi krilati kukci na četiri  nožice neka su vam odvratni! </p>
<p id="v24"><sup><small>24</small></sup>  I od njih ćete se onečistiti:  tko se god dotakne njihove crkotine, neka je nečist do večeri; </p>
<p id="v25"><sup><small>25</small></sup>  tko god ponese crkotinu bilo koje od njih, neka opere svoju  odjeću i nečistim se smatra do večeri; </p>
<p id="v26"><sup><small>26</small></sup>  i životinje s nerazdvojenim  papkom što ne preživaju za vas su nečiste, i tko ih se dotakne  neka je nečist! </p>
<p id="v27"><sup><small>27</small></sup>  Onda, četveronožne životinje koje hodaju  na četiri šape za vas su nečiste. Tko se dotakne njihova strva, neka je nečist do večeri. </p>
<p id="v28"><sup><small>28</small></sup>  A onaj koji ponese njihov strv, neka opere svoju odjeću i bude nečist do večeri. Za vas su one  nečiste." </p>
<p id="v29"><sup><small>29</small></sup>  "Od životinja što po zemlji gmižu neka su za vas ove  nečiste: krtica, miš i svaka vrsta guštera; </p>
<p id="v30"><sup><small>30</small></sup>  zidni macaklin, kameleon, daždevnjak, zelembać i tinšamet. </p>
<p id="v31"><sup><small>31</small></sup>  Te su životinje od svih što gmižu za vas nečiste. Tko  ih se mrtvih dotakne neka je nečist do večeri. </p>
<p id="v32"><sup><small>32</small></sup>  A na što koja  od njih mrtva padne, neka je onečišćeno: bio to kakav drveni  predmet ili odjeća, koža ili vreća. Svaki takav predmet koji  se upotrebljava neka se zamoči u vodu i ostane nečist do večeri.  Onda će postati čist. </p>
<p id="v33"><sup><small>33</small></sup>  Upadne li što od njih u kakvu zemljanu  posudu, razbijte je; sve je u njoj onečišćeno. </p>
<p id="v34"><sup><small>34</small></sup>  A bilo kakva  hrana što se jede, ako na nju kapne voda iz te posude, bit će  onečišćena. Svaka tekućina što se pije u svakoj takvoj posudi  neka se smatra nečistom. </p>
<p id="v35"><sup><small>35</small></sup>  A sve na što padne bilo što od njihove crkotine neka  je nečisto; bude li to peć ili ognjište, neka se sruše: onečišćeni  su za vas i neka nečisti budu. </p>
<p id="v36"><sup><small>36</small></sup>  A vrelo ili čatrnja koja drži  vodu neka se smatraju čistima. Ali tko dirne strvinu životinje  neka je nečist. </p>
<p id="v37"><sup><small>37</small></sup>  Ako što od njihova strva padne na žitno sjemenje  što će se sijati, ono ostaje čisto; </p>
<p id="v38"><sup><small>38</small></sup>  ali ako se sjemenje nakvasi  vodom, a onda na nj padne što od njihove crkotine, neka je za  vas nečisto. </p>
<p id="v39"><sup><small>39</small></sup>  Ako ugine koja životinja što vam služi za hranu, onaj  koji dotakne njezinu strvinu neka je nečist do večeri; </p>
<p id="v40"><sup><small>40</small></sup>  a  koji pojede od njezine strvine neka opere svoju odjeću i bude  nečist do večeri; koji ponese njezinu strvinu neka opere svoju  odjeću i bude nečist do večeri. </p>
<p id="v41"><sup><small>41</small></sup>  Svaka životinja što po tlu gmiže odvratna je. Neka se  ne jede! </p>
<p id="v42"><sup><small>42</small></sup>  Ništa što puže na trbuhu, ništa što god ide na četiri  noge ili na više nogu - nikakve puzavce što po tlu gmižu nemojte  jesti jer su odvratni! </p>
<p id="v43"><sup><small>43</small></sup>  Nemojte sami sebe poganiti svim tim  puzavcima što gmižu; ne prljajte se njima, da i vi zbog njih  ne postanete nečisti. </p>
<p id="v44"><sup><small>44</small></sup>  Ta ja - Jahve - Bog sam vaš! Posvećujte  se, dakle, da sveti budete, jer svet sam ja! Nijednim se puzavcem  što po tlu gmiže ne prljajte! </p>
<p id="v45"><sup><small>45</small></sup>  Jest, ja sam Jahve; izveo sam  vas iz zemlje egipatske da vam budem Bog. Budite, dakle, sveti  jer sam svet ja!" </p>
<p id="v46"><sup><small>46</small></sup>  To je odredba koja se odnosi na ptice i sva živa bića  što se u vodi kreću i na sve stvorove koji po zemlji gmižu. </p>
<p id="v47"><sup><small>47</small></sup>  Svrha  joj je da se razlikuje nečisto od čistoga; životinja koja se  može jesti od životinje koja se ne smije jesti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/10">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 10</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/12">
          <span class="pr-2">Levitski zakonik - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:1-47 <i>Duhom odobreni tabui</i>: <a href="/hr/The_Urantia_Book/89#p1_1">KU 89:1.1</a>. </li>
  <li id="fn2"><a href="#cite2">↑</a> 11:7-8 <i>Tabui o svinjetini</i>: <a href="/hr/The_Urantia_Book/89#p1_5">KU 89:1.5</a>. </li>
</ol>
</div>
