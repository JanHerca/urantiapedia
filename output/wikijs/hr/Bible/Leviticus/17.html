<!--
title: "Levitski zakonik - Poglavlje 17"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/16">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 16</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/18">
          <span class="pr-2">Levitski zakonik - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Govori Aronu, njegovim sinovima i  svima Izraelcima te im reci: 'Evo što je zapovjedio Jahve: </p>
<p id="v3"><sup><small>3</small></sup>  svaki  onaj od Izraelova doma koji u taboru ili izvan tabora zakolje  vola, ili ovcu, ili kozu, </p>
<p id="v4"><sup><small>4</small></sup>  a ne donese ih na ulaz u Šator sastanka  da se prinesu na dar Jahvi pred njegovim Prebivalištem, svaki  takav neka je odgovoran: prolio je krv i neka se odstrani iz  svoga naroda.' </p>
<p id="v5"><sup><small>5</small></sup>  Zato neka Izraelci svoje žrtve koje bi htjeli  klati vani u polju dovedu na ulaz u Šator sastanka, k svećeniku, i neka ih prinose kao žrtve pričesnice. </p>
<p id="v6"><sup><small>6</small></sup>  Neka svećenik izlije  krv po Jahvinu žrtveniku koji se nalazi na ulazu u Šator sastanka, a loj spali na ugodan miris Jahvi, </p>
<p id="v7"><sup><small>7</small></sup>  tako da ubuduće ne prinose  svojih žrtava klanica jarcima s kojima se odaju bludu. Neka je  ovo trajan zakon za njih i njihove naraštaje. </p>
<p id="v8"><sup><small>8</small></sup>  I kaži im: 'Svaki pojedinac od Izraelova doma, ili stranac  koji među vama boravi, koji prinese paljenicu ili klanicu </p>
<p id="v9"><sup><small>9</small></sup>  a  ne donese je na ulaz u Šator sastanka da se prinese Jahvi, taj  neka se odstrani iz svoga naroda.'" </p>
<p id="v10"><sup><small>10</small></sup>  "Nadalje, protiv svakoga pojedinca od Izraelova doma, a tako i protiv svakoga pridošlice među vama koji bi blagovao  bilo kakvu krv, ja ću se okrenuti, svakoga tko blaguje krv odstranit  ću iz njegova naroda. </p>
<p id="v11"><sup><small>11</small></sup>  Jer je život živoga bića u krvi. Tu  krv ja sam vama dao da na žrtveniku njome obavljate obred pomirenja  za svoje živote. Jer krv je ono što ispašta za život. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Zato  sam kazao Izraelcima: neka nitko od vas ne jede krvi; neka ni  stranac koji među vama bude ne jede krvi. </p>
<p id="v13"><sup><small>13</small></sup>  Tko god, Izraelac ili stranac koji među vama boravi,  uhvati u lovu kakvu zvijer ili pticu što se može jesti neka joj  prolije krv i zatrpa zemljom. </p>
<p id="v14"><sup><small>14</small></sup>  Jer život svakoga živog bića  jest njegova krv. Zato sam i rekao Izraelcima: ne smijete jesti  krvi ni od kakva živog bića, jer život svakoga živog bića jest  njegova krv. Tko god je bude jeo, neka se odstrani. </p>
<p id="v15"><sup><small>15</small></sup>  Tko bi god, Izraelac ili stranac, jeo što je uginulo  ili što su zvijeri rastrgale neka opere svoju odjeću, u vodi  se okupa i ostane nečistim do večeri. Tada će postati čist. </p>
<p id="v16"><sup><small>16</small></sup>  Ali  ako je ne opere i ne okupa svoga tijela, neka snosi posljedice  svoje krivnje." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/16">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 16</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/18">
          <span class="pr-2">Levitski zakonik - Poglavlje 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 17:11 <i>Krvna žrtva</i>: <a href="/hr/The_Urantia_Book/63#p6_4">KU 63:6.4</a>.  <i>Krv života</i>: <a href="/hr/The_Urantia_Book/84#p2_1">KU 84:2.1</a>. </li>
</ol>
</div>
