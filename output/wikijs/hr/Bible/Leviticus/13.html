<!--
title: "Levitski zakonik - Poglavlje 13"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/12">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 12</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/14">
          <span class="pr-2">Levitski zakonik - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Reče Jahve Mojsiju i Aronu: </p>
<p id="v2"><sup><small>2</small></sup>  "Ako se kome na koži pojavi  oteklina ili lišaj ili bjelkasta pjega što bi bila nagovještaj  gube na koži njegova tijela, neka se takav dovede svećeniku Aronu  ili kojemu od njegovih sinova svećenika. </p>
<p id="v3"><sup><small>3</small></sup>  Neka svećenik pregleda  zaraženo mjesto na koži njegova tijela. Ako je dlaka na zaraženom  mjestu postala bijela i učini se da je ono dublje od kože njegova  tijela, onda je to guba. Pošto ga svećenik pregleda, neka ga  proglasi nečistim. </p>
<p id="v4"><sup><small>4</small></sup>  Ali ako se pokaže da bjelkasta pjega na  koži njegova tijela nije dublja nego i koža, a dlaka na njoj  nije pobijeljela, neka onda svećenik bolesnika osami sedam dana. </p>
<p id="v5"><sup><small>5</small></sup>  Neka ga sedmoga dana opet svećenik pregleda. Ako ustanovi  svojim očima da zaraza još postoji, ali da se po koži dalje ne  širi, neka ga osami još sedam dana. </p>
<p id="v6"><sup><small>6</small></sup>  Sedmoga dana neka ga opet  pregleda. Bude li zaraženo mjesto manje upadno, a bolest se kožom  ne bude proširila, neka ga proglasi čistim: to je samo lišaj.  Pošto opere svoje haljine, bit će čist. </p>
<p id="v7"><sup><small>7</small></sup>  Ali ako se lišaj kožom  proširi, pošto je svećenik bolesnika pregledao i proglasio ga  čistim, neka se ponovo pokaže svećeniku. </p>
<p id="v8"><sup><small>8</small></sup>  Neka ga svećenik  pregleda. Bude li se lišaj proširio po koži, neka ga svećenik  proglasi nečistim: to je guba. </p>
<p id="v9"><sup><small>9</small></sup>  Ako se na čovjeku pokaže guba, neka ga dovedu svećeniku. </p>
<p id="v10"><sup><small>10</small></sup>  Neka ga svećenik pregleda. Ako po koži bude bjelkasta oteklina  s pobijeljelom dlakom i napetim čirom, </p>
<p id="v11"><sup><small>11</small></sup>  to je duboko ukorijenjena  guba po koži njegova tijela. Neka ga svećenik proglasi nečistim.  Ne treba ga osamljivati, jer je sigurno nečist. </p>
<p id="v12"><sup><small>12</small></sup>  Ako guba izbije po koži tako da bolesniku prekrije svu  kožu od glave do pete - sve što svećenikove oči vide - </p>
<p id="v13"><sup><small>13</small></sup>  neka  svećenik obavi pregled. Bude li guba prekrila sve njegovo tijelo, neka ga proglasi čistim. Budući da je sav pobijelio, čist je. </p>
<p id="v14"><sup><small>14</small></sup>  Ali onog dana kad se na njemu pokaže čir, bit će nečist. </p>
<p id="v15"><sup><small>15</small></sup>  Kad svećenik vidi taj čir, neka bolesnika proglasi nečistim:  čir je nečista stvar, to je guba. </p>
<p id="v16"><sup><small>16</small></sup>  Ali ako se čir promijeni  u bijelo, neka čovjek dođe k svećeniku. </p>
<p id="v17"><sup><small>17</small></sup>  Svećenik neka ga  pregleda. Bude li rana postala bijela, neka svećenik proglasi  bolesnika čistim - čist i jest." </p>
<p id="v18"><sup><small>18</small></sup>  "Kad se kome na koži napne čir i zacijeli, </p>
<p id="v19"><sup><small>19</small></sup>  i ondje  gdje je bio čir pojavi se bjelkasta oteklina ili mjesto izblijedi  i postane bjelkasto, ili izbije bijelocrvenkasta pjega, neka  se taj čovjek pokaže svećeniku. </p>
<p id="v20"><sup><small>20</small></sup>  Neka ga svećenik pregleda.  Pronađe li da je tu koža udubljenija a dlaka pobijeljela, neka  ga svećenik proglasi nečistim - to je onda guba što je izbila  u čiru. </p>
<p id="v21"><sup><small>21</small></sup>  Ali ako svećenik ustanovi da tu dlaka nije pobijeljela, da koža nije udubljenija nego drugdje, da mjesto tamni, neka  bolesnika osami sedam dana. </p>
<p id="v22"><sup><small>22</small></sup>  Proširi li mu se bolest po koži, neka ga svećenik proglasi nečistim - to je guba. </p>
<p id="v23"><sup><small>23</small></sup>  Ako pjega  ostane na mjestu i ne proširi se, to je ožiljak od čira. Neka  toga čovjeka svećenik proglasi čistim." </p>
<p id="v24"><sup><small>24</small></sup>  "Kome na koži bude opeklina, pa mjesto opekline postane  pjega bijelocrvenkasta ili bjelkasta, </p>
<p id="v25"><sup><small>25</small></sup>  neka to svećenik pregleda.  Ako dlaka na mjestu bude pobijeljela i učini se da je to mjesto  udubljenije od kože, onda je to guba što je u opeklini izbila.  Neka ga svećenik proglasi nečistim; to je guba. </p>
<p id="v26"><sup><small>26</small></sup>  Ali ako svećenik  ustanovi da dlaka nije pobijeljela, da mjesto nije udubljenije  od kože i da tamni, neka ga osami sedam dana. </p>
<p id="v27"><sup><small>27</small></sup>  Sedmoga dana  neka ga pregleda. Ako se pjega po koži proširi, neka ga svećenik  proglasi nečistim: to je guba. </p>
<p id="v28"><sup><small>28</small></sup>  Ostane li ozljeda na mjestu  i proširi se po koži, to je onda oteklina od opekline. Neka čovjeka  svećenik proglasi čistim: to je ožiljak od opekline." </p>
<p id="v29"><sup><small>29</small></sup>  "Ako se na glavi ili na bradi kojega čovjeka ili žene  pokaže bolest, </p>
<p id="v30"><sup><small>30</small></sup>  neka svećenik bolest pregleda. Ustanovi li  se da je dublje od kože i da je tu dlaka požutjela i otančala, neka bolesnika svećenik proglasi nečistim. To je šuga, to jest  guba na glavi ili na bradi. </p>
<p id="v31"><sup><small>31</small></sup>  Ali ako svećenik, pregledavši  oboljelo mjesto, ustanovi da nije dublje od kože, ali da tu ipak  nema crne dlake, neka svećenik odstrani šugavca sedam dana. </p>
<p id="v32"><sup><small>32</small></sup>  Sedmoga  dana neka ga svećenik pregleda. Ako se šuga nije proširila niti  dlaka požutjela, te ako se čini da šuga nije dublja od kože, </p>
<p id="v33"><sup><small>33</small></sup>  neka se bolesnik obrije - ali ošugano mjesto da ne brije!  - i neka ga svećenik odstrani od drugih sedam dana. </p>
<p id="v34"><sup><small>34</small></sup>  Sedmoga  dana neka opet svećenik pregleda šugavo mjesto. Ako se šuga kožom  ne bude proširila i učini se da nije dublja od kože, neka tog  bolesnika svećenik proglasi čistim. On neka opere svoju odjeću  i bude čist. </p>
<p id="v35"><sup><small>35</small></sup>  Proširi li se šuga po koži pošto je bio čistim  proglašen, </p>
<p id="v36"><sup><small>36</small></sup>  neka ga svećenik ponovo pregleda. Ako se šuga  kožom bude proširila - svećenik neka više i ne traži žute dlake  - bolesnik ja nečist. </p>
<p id="v37"><sup><small>37</small></sup>  Ali ako opazi da je šuga stala i da  je nikla crna dlaka, šuga je zacijeljela - on je čist. Neka ga  svećenik proglasi čistim." </p>
<p id="v38"><sup><small>38</small></sup>  "Ako se na koži kojeg čovjeka ili žene pokažu pjege te  ako su te pjege bijele, </p>
<p id="v39"><sup><small>39</small></sup>  neka ih svećenik pregleda. Ako te  pjege po koži budu tamnobijele, onda je to osip što je izbio  po koži: bolesnik je čist." </p>
<p id="v40"><sup><small>40</small></sup>  "Ako čovjeku opadne kosa s glave, oćelavio mu je zatiljak, ali je čist. </p>
<p id="v41"><sup><small>41</small></sup>  Ako mu sprijeda opadne kosa s glave, oćelavio  je na čelu, ali je čist. </p>
<p id="v42"><sup><small>42</small></sup>  Ali ako se po ćelavu zatiljku ili  po oćelavljelu čelu pojavi crvenkastobijela bolest, to je guba  što je izbila po njegovu ćelavom zatiljku ili oćelavljelu čelu. </p>
<p id="v43"><sup><small>43</small></sup>  Neka ga svećenik pregleda. Ako ustanovi da je osip na ćelavu  zatiljku ili po oćelavljelu čelu bjelkastocrvenkast - naizgled  kao i guba na koži tijela - </p>
<p id="v44"><sup><small>44</small></sup>  čovjek se ogubavio, nečist je.  Svećenik ga mora proglasiti nečistim - guba mu je na glavi." </p>
<p id="v45"><sup><small>45</small></sup>  "Onaj koji se bude ogubavio, neka nosi rasparanu odjeću;  kosa neka mu je raščupana; gornju usnu neka prekrije i viče:  "Nečist! Nečist!" <sup id="cite1"><a href="#fn1">[1]</a></sup></p>
<p id="v46"><sup><small>46</small></sup>  Sve dok na njemu bude bolest, neka nečistim  ostane, a kako je nečist, neka stanuje nasamo: neka mu je stan  izvan tabora." </p>
<p id="v47"><sup><small>47</small></sup>  "Kad se zaraza gube pokaže na odijelu, bilo vunenu bilo  lanenu, </p>
<p id="v48"><sup><small>48</small></sup>  na osnovi ili na potki od lana ili vune; ili na koži;  ili na bilo kakvu predmetu od kože; </p>
<p id="v49"><sup><small>49</small></sup>  pa ako mrlja na odijelu  ili koži, na osnovi ili na potki, ili na bilo kakvu predmetu  od kože, bude zelenkasta ili crvenkasta, to je guba i neka se  svećeniku pokaže. </p>
<p id="v50"><sup><small>50</small></sup>  Neka svećenik, pošto pregleda što je zaraženo, to stavi na osamu sedam dana. </p>
<p id="v51"><sup><small>51</small></sup>  Onda neka sedmoga dana zarazu  pregleda. Ako se zaraza proširi po odijelu, po osnovi ili potki, ili po koži, ili po kakvu god predmetu od kože, to je zarazna  guba. Stvar je nečista. </p>
<p id="v52"><sup><small>52</small></sup>  To odijelo - bilo osnova bilo potka, od vune ili lana - ili kakav kožni predmet za koji je zaraza  prionula, gubom se zarazio; neka na vatri izgori. </p>
<p id="v53"><sup><small>53</small></sup>  Ali ako svećenik opazi da se zaraza nije proširila na  odijelu - na osnovi ni na potki - niti na bilo kakvu kožnom predmetu, </p>
<p id="v54"><sup><small>54</small></sup>  onda neka naredi da se zaražena stvar opere. Neka je zatim  stavi nasamo drugih sedam dana. </p>
<p id="v55"><sup><small>55</small></sup>  A ako, pošto je stvar bila  oprana, svećenik opazi da se zaraženo mjesto nije promijenilo, ipak, mada se bolest nije raširila, stvar je nečista. Neka se  na vatri spali: trula je i iznutra i izvana. </p>
<p id="v56"><sup><small>56</small></sup>  Opazi li svećenik da se bolest smanjuje nakon pranja, neka to mjesto izreže, bilo ono na odijelu ili na koži, na osnovi  ili na potki. </p>
<p id="v57"><sup><small>57</small></sup>  Ako se na odijelu opet pojavi, u osnovi ili  potki, ili bilo kakvu kožnom predmetu, onda je to zaraza, i zaraženi  predmet neka u vatri izgori. </p>
<p id="v58"><sup><small>58</small></sup>  Ako li bolest nestane s odijela  - osnove ili potke - ili bilo kakva kožnoga predmeta pošto je  bio opran, neka se opere opet, pa neka je čist." </p>
<p id="v59"><sup><small>59</small></sup>  To su propisi za bolest gube na odijelu od vune ili lana  - u osnovi ili potki - ili bilo kakvu predmetu od kože da se  proglase čistim ili nečistim. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/12">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 12</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/14">
          <span class="pr-2">Levitski zakonik - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 13:45 <i>Ritualna ispovijed: nečista</i>: <a href="/hr/The_Urantia_Book/89#p2_5">KU 89:2.5</a>. </li>
</ol>
</div>
