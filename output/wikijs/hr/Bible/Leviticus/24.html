<!--
title: "Levitski zakonik - Poglavlje 24"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/23">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 23</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/25">
          <span class="pr-2">Levitski zakonik - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Naredi Izraelcima da ti za svijećnjak donose čistoga ulja  od istupanih maslina, da se uvijek održava svjetlo. </p>
<p id="v3"><sup><small>3</small></sup>  Neka ga  Aron svagda sprema pred Jahvom od večeri do jutra u Šatoru sastanka, pred zavjesom Svjedočanstva. Neka je ovo trajan zakon vašim  naraštajima. </p>
<p id="v4"><sup><small>4</small></sup>  Neka Aron neprekidno održava svjetlila na čistome  svijećnjaku pred Jahvom." </p>
<p id="v5"><sup><small>5</small></sup>  "Potom uzmi najboljeg brašna i od njega ispeci dvanaest  pogača. Neka u svakoj pogači budu dvije desetine efe. </p>
<p id="v6"><sup><small>6</small></sup>  Onda  ih poredaj u dva reda - po šest u redu - na čistome stolu što  je pred Jahvom. </p>
<p id="v7"><sup><small>7</small></sup>  Na svaki red stavi čistoga tamjana. Neka to  bude hrana prinesena kao spomen - paljena žrtva Jahvi. </p>
<p id="v8"><sup><small>8</small></sup>  Svake  subote, bez prijekida, neka se postavljaju pred Jahvu. To neka  Izraelci vrše zbog vječnoga Saveza. </p>
<p id="v9"><sup><small>9</small></sup>  Neka pripadnu Aronu i  njegovim sinovima. Oni ih imaju blagovati na posvećenu mjestu.  To je njemu vrlo svet dio Jahvinih paljenih žrtava. To neka bude  trajna odredba." </p>
<p id="v10"><sup><small>10</small></sup>  A sin jedne Izraelke, komu otac bijaše Egipćanin, iziđe  među Izraelce i zametne u taboru svađu s nekim Izraelcem. </p>
<p id="v11"><sup><small>11</small></sup>  Uto  sin Izraelke pogrdi Ime i opsuje ga. Tada ga dovedu Mojsiju.  - Mati mu se zvala Šelomit, a bila je kći Dibrijeva iz plemena  Danova. - <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Stave ga u zatvor dok im se ne očituje volja Jahvina. </p>
<p id="v13"><sup><small>13</small></sup>  Onda Jahve reče Mojsiju: </p>
<p id="v14"><sup><small>14</small></sup>  "Izvedi psovača iz tabora.  Potom svi oni koji su ga čuli neka stave svoje ruke na njegovu  glavu. A onda neka ga sva zajednica kamenuje. </p>
<p id="v15"><sup><small>15</small></sup>  Poslije toga ćeš ovako prozboriti Izraelcima: Tko god opsuje Boga svoga neka snosi svoju krivnju; </p>
<p id="v16"><sup><small>16</small></sup>  tko  izgovori hulu na ime Jahvino neka se smakne - neka ga sva zajednica  kamenuje; bio stranac ili domorodac, ako pohuli ime Jahvino,  mora mrijeti. </p>
<p id="v17"><sup><small>17</small></sup>  Ako čovjek zada smrtan udarac drugome, mora se smaknuti. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Tko usmrti živinče mora ga nadomjestiti: život za život. </p>
<p id="v19"><sup><small>19</small></sup>  Tko ozlijedi svoga bližnjega neka mu se učini kako je  on učinio: </p>
<p id="v20"><sup><small>20</small></sup>  lom za lom, oko za oko, zub za zub - rana koju  je on zadao drugome neka se zada i njemu. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Tko usmrti živinče mora ga nadoknaditi, ali tko ubije  čovjeka mora umrijeti. </p>
<p id="v22"><sup><small>22</small></sup>  Neka vam je jednak sud i strancu i  domorocu. Jer ja sam Jahve, Bog vaš." </p>
<p id="v23"><sup><small>23</small></sup>  Pošto je Mojsije to izložio Izraelcima, oni izvedu psovača  izvan tabora i zaspu ga kamenjem. Učine, dakle, Izraelci kako  je Jahve Mojsiju naredio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/23">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 23</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/25">
          <span class="pr-2">Levitski zakonik - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:17,21 <i>Dio 2: Podložan sudu</i>: <a href="/hr/The_Urantia_Book/140#p6_4">KU 140:6.4</a>. </li>
  <li id="fn2"><a href="#cite2">↑</a> 24:20 <i>Oko za oko, zub za zub</i>: <a href="/hr/The_Urantia_Book/140#p8_5">KU 140:8.5</a>.  <i>Oko za oko</i>: <a href="/hr/The_Urantia_Book/159#p5_11">KU 159:5.11</a>.  <i>Oko za oko, zub za zub</i>: <a href="/hr/The_Urantia_Book/140#p6_9">KU 140:6.9</a>.  <i>Oko za oko</i>: <a href="/hr/The_Urantia_Book/70#p10_9">KU 70:10.9</a>. </li>
  <li id="fn3"><a href="#cite3">↑</a> 24:11-16 <i>Fetiš imena</i>: <a href="/hr/The_Urantia_Book/88#p5_5">KU 88:5.5</a>. </li>
</ol>
</div>
