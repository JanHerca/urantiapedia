<!--
title: "Levitski zakonik - Poglavlje 14"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/13">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 13</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/15">
          <span class="pr-2">Levitski zakonik - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Neka ovo bude obred za gubavca na  dan njegova čišćenja: neka se dovede svećeniku; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  neka svećenik  iziđe iz tabora i obavi pregled. Ako ustanovi da je gubavac od  gube ozdravio, </p>
<p id="v4"><sup><small>4</small></sup>  neka naredi da se za čovjeka koji se ima čistiti  uzmu dvije ptice, čiste i žive, cedrovine, grimiznog prediva  i izopa. </p>
<p id="v5"><sup><small>5</small></sup>  Neka zatim svećenik naredi da se jedna ptica zakolje  nad živom vodom u zemljanoj posudi. </p>
<p id="v6"><sup><small>6</small></sup>  Potom neka uzme živu pticu, a onda zajedno živu pticu, cedrovinu, grimizno predivo i izop  zamoči u krv ptice što je bila zaklana povrh žive vode. </p>
<p id="v7"><sup><small>7</small></sup>  Sada  neka sedam puta poškropi onoga koji se od gube čisti, a onda  ga čistim proglasi. Poslije toga neka pusti živu pticu na otvorenu  polju. </p>
<p id="v8"><sup><small>8</small></sup>  Onaj koji se čisti neka opere svoju odjeću, obrije  sve svoje dlake i u vodi se okupa. Tako neka je čist. Poslije  toga neka uđe u tabor, ali sedam dana neka stanuje izvan svoga  šatora. </p>
<p id="v9"><sup><small>9</small></sup>  Sedmi dan neka obrije sve svoje dlake: kosu, bradu  i obrve; neka obrije sve ostale svoje dlake. Pošto u vodi opere  svoju odjeću i okupa se, neka je čist. </p>
<p id="v10"><sup><small>10</small></sup>  Osmoga dana neka uzme muško janje bez mane, jedno žensko  janje od godine dana, također bez mane, tri desetine efe najboljeg  brašna zamiješena u ulju za žrtvu prinosnicu i jedan log ulja. </p>
<p id="v11"><sup><small>11</small></sup>  Svećenik koji vrši čišćenje neka ih stavi pred Jahvu na ulazu  u Šator sastanka s čovjekom koji se ima čistiti. </p>
<p id="v12"><sup><small>12</small></sup>  Neka zatim  svećenik uzme jedno muško janje pa ga s ono ulja u logu prinese  kao žrtvu naknadnicu. Neka ih prinese pred Jahvom kao žrtvu prikaznicu. </p>
<p id="v13"><sup><small>13</small></sup>  Neka janje zakolje ondje gdje se kolju žrtve okajnice i žrtve  paljenice - na svetome mjestu, jer žrtva naknadnica kao i okajnica  pripada svećeniku: vrlo je sveta! </p>
<p id="v14"><sup><small>14</small></sup>  Potom neka svećenik uzme  krvi od žrtve naknadnice, pa neka njome namaže resicu desnoga  uha, palac desne ruke i palac desne noge onoga koji se čisti. </p>
<p id="v15"><sup><small>15</small></sup>  Poslije toga neka uzme log s uljem i izlije na dlan svoje  lijeve ruke. </p>
<p id="v16"><sup><small>16</small></sup>  Zamočivši svećenik svoj desni prst u ulje na  svojoj lijevoj ruci, neka uljem sa svoga prsta obavi škropljenje  pred Jahvom sedam puta. </p>
<p id="v17"><sup><small>17</small></sup>  Od ulja što mu preostane u ruci neka  svećenik, po krvi od žrtve naknadnice, pomaže resicu desnoga  uha, palac desne ruke i palac desne noge onoga koji se čisti. </p>
<p id="v18"><sup><small>18</small></sup>  Ostatak ulja sa svoje ruke neka svećenik metne na glavu onoga  koji se čisti. Tako će svećenik nad njim izvršiti obred pomirenja  pred Jahvom. </p>
<p id="v19"><sup><small>19</small></sup>  Neka svećenik poslije toga prinese žrtvu okajnicu  i nad onim koji se čisti neka obavi obred pomirenja za njegovu  nečistoću. Napokon neka zakolje žrtvu paljenicu, </p>
<p id="v20"><sup><small>20</small></sup>  a onda neka  svećenik žrtvu paljenicu i žrtvu prinosnicu podigne na žrtvenik.  Kad tako svećenik nad njim obavi obred pomirenja, neka je čist. </p>
<p id="v21"><sup><small>21</small></sup>  Ako bude siromašan te ne mogne to priskrbiti, neka uzme  samo jedno muško janje za žrtvu naknadnicu i neka se ono prinese  kao žrtva prinosnica da se nad tim čovjekom izvrši obred pomirenja.  I neka uzme samo desetinu efe najboljeg brašna zamiješena u ulju  za žrtvu prinosnicu, jedan log ulja, </p>
<p id="v22"><sup><small>22</small></sup>  k tome dvije grlice  ili dva golubića - prema svojim mogućnostima - jedno za žrtvu  okajnicu, a drugo za žrtvu paljenicu. </p>
<p id="v23"><sup><small>23</small></sup>  Osam dana nakon svoga  očišćenja neka ih donese svećeniku na ulaz u Šator sastanka pred  Jahvu. </p>
<p id="v24"><sup><small>24</small></sup>  Neka svećenik uzme janje za žrtvu naknadnicu i log  s uljem pa ih prinese pred Jahvom kao žrtvu prikaznicu. </p>
<p id="v25"><sup><small>25</small></sup>  Neka  se onda zakolje janje žrtve naknadnice, a svećenik neka uzme  njegove krvi i neka njome namaže resicu desnoga uha, palac desne  ruke i palac desne noge onoga koji se čisti. </p>
<p id="v26"><sup><small>26</small></sup>  Poslije toga  neka svećenik izlije ulje na dlan svoje lijeve ruke. </p>
<p id="v27"><sup><small>27</small></sup>  A onda  neka od ulja što mu je na dlanu lijeve ruke obavi škropljenje  sedam puta prstom svoje desne ruke pred Jahvom. </p>
<p id="v28"><sup><small>28</small></sup>  Od ulja iz  svoje ruke neka svećenik, po krvi žrtve naknadnice, namaže resicu  desnog uha, palac desne ruke i palac desne noge onoga koji se  čisti. </p>
<p id="v29"><sup><small>29</small></sup>  Ostatak ulja što bude na dlanu neka svećenik stavi  na glavu onoga koji se čisti, vršeći nad njim obred pomirenja  pred Jahvom. </p>
<p id="v30"><sup><small>30</small></sup>  Neka zatim prinese jednu od dviju grlica ili  jednoga od dvaju golubića - što je već mogao pribaviti - </p>
<p id="v31"><sup><small>31</small></sup>  kao  žrtvu okajnicu, a drugu kao žrtvu paljenicu zajedno sa žrtvom  prinosnicom. Neka tako svećenik izvrši obred pomirenja pred Jahvom  nad onim koji se čisti." </p>
<p id="v32"><sup><small>32</small></sup>  To je propis za onoga koji je gubom zaražen a ne može  priskrbiti sve za svoje očišćenje. </p>
<p id="v33"><sup><small>33</small></sup>  Jahve reče Mojsiju i Aronu: </p>
<p id="v34"><sup><small>34</small></sup>  "Kad uđete u kanaansku  zemlju koju ću vam dati u posjed, a ja pustim gubu na koju kuću  u zemlji što je budete zaposjeli, </p>
<p id="v35"><sup><small>35</small></sup>  onda onaj čija je kuća  neka dođe svećeniku i kaže: 'Čini mi se da je moja kuća zaražena  gubom.' </p>
<p id="v36"><sup><small>36</small></sup>  Neka svećenik naredi da se kuća isprazni prije nego  on dođe da bolest pregleda, da ne bi sve što je u kući bilo proglašeno  nečistim; poslije toga neka svećenik uđe da kuću pregleda. </p>
<p id="v37"><sup><small>37</small></sup>  Ako  nakon pregleda zapazi da je bolest na kućnim zidovima od zelenkastih  ili crvenkastih udubina i pričini mu se da idu dublje od površine  zida, </p>
<p id="v38"><sup><small>38</small></sup>  neka svećenik iziđe iz kuće na kućna vrata i neka kuću  zatvori sedam dana. </p>
<p id="v39"><sup><small>39</small></sup>  Sedmi dan neka svećenik opet dođe i pregleda:  ako se bolest bude proširila po zidovima kuće, </p>
<p id="v40"><sup><small>40</small></sup>  neka svećenik  naredi da se povadi zaraženo kamenje i baci na koje nečisto mjesto  izvan grada. </p>
<p id="v41"><sup><small>41</small></sup>  Zatim neka zapovjedi da se svi unutarnji zidovi  kuće ostružu i da se sastrugani prah baci na koje nečisto mjesto  izvan grada. </p>
<p id="v42"><sup><small>42</small></sup>  Onda neka se uzme drugo kamenje i umetne namjesto  onoga kamenja. Potom neka se uzme druga žbuka i kuća ponovo ožbuka. </p>
<p id="v43"><sup><small>43</small></sup>  Ako se pošast na kući opet pojavi pošto je kamenje bilo  povađeno i kuća ostrugana i opet ožbukana, </p>
<p id="v44"><sup><small>44</small></sup>  neka svećenik  ode da pregleda: bude li se bolest po kući proširila, to je onda  u kući zarazna guba; kuća je nečista. </p>
<p id="v45"><sup><small>45</small></sup>  Neka se kuća poruši, a njezino kamenje, njezina drvena građa i sva žbuka s kuće neka  se odnese izvan grada na koje nečisto mjesto. </p>
<p id="v46"><sup><small>46</small></sup>  Tko uđe u kuću dok je zatvorena, neka je nečist do večeri. </p>
<p id="v47"><sup><small>47</small></sup>  Tko u kući legne, mora oprati svoju odjeću. I tko u kući  objeduje, mora svoju odjeću oprati. </p>
<p id="v48"><sup><small>48</small></sup>  Ako li svećenik dođe  i vidi da se bolest po kući nije proširila pošto je kuća opet  bila ožbukana, neka svećenik kuću proglasi čistom, jer se bolest  izliječila. </p>
<p id="v49"><sup><small>49</small></sup>  A za očišćenje kuće neka uzme: dvije ptice, cedrovine, grimizna prediva i izopa. </p>
<p id="v50"><sup><small>50</small></sup>  Jednu od ptica neka zakolje nad  živom vodom u zemljanoj posudi. </p>
<p id="v51"><sup><small>51</small></sup>  Potom neka uzme: cedrovinu, izop, grimizno predivo i pticu živu te ih zamoči u krv ptice  zaklane i u živu vodu pa kuću poškropi sedam puta. </p>
<p id="v52"><sup><small>52</small></sup>  Očistivši  tako od grijeha kuću krvlju ptice, živom vodom, živom pticom, cedrovinom, izopom i grimiznim predivom, </p>
<p id="v53"><sup><small>53</small></sup>  neka pticu živu  pusti izvan grada na otvorenu polju. Kad tako obavi obred pomirenja  nad kućom, bit će čista." </p>
<p id="v54"><sup><small>54</small></sup>  To je propis za svaku vrst gube i šuge, </p>
<p id="v55"><sup><small>55</small></sup>  za gubu odjeće  ili kuće, </p>
<p id="v56"><sup><small>56</small></sup>  za otekline, lišaje ili pjege. </p>
<p id="v57"><sup><small>57</small></sup>  On određuje  vrijeme nečistoće i čistoće. To je zakon o gubi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/13">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 13</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/15">
          <span class="pr-2">Levitski zakonik - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:2-11 <i>Očisti gubu</i>: <a href="/hr/The_Urantia_Book/90#p5_3">KU 90:5.3</a>. </li>
</ol>
</div>
