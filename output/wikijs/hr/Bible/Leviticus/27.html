<!--
title: "Levitski zakonik - Poglavlje 27"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 26</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Govori Izraelcima i reci im: 'Ako  tko zaželi podmiriti Jahvi zavjet što vrijedi koliko čovjek, </p>
<p id="v3"><sup><small>3</small></sup>  neka ti je mjerilo: muškarca od dvadeset do šezdeset godina  starosti procijeni pedeset šekela u srebru, prema hramskom šekelu, </p>
<p id="v4"><sup><small>4</small></sup>  a žensku procijeni trideset šekela. </p>
<p id="v5"><sup><small>5</small></sup>  A za dob od pet do  dvadeset godina neka tvoja procjena bude: za muškarca dvadeset  šekela, a za žensku deset šekela. </p>
<p id="v6"><sup><small>6</small></sup>  Je li dob od jednoga mjeseca  do pet godina, neka ti je procjena: za muško pet šekela u srebru, a procjena za žensko tri šekela u srebru. </p>
<p id="v7"><sup><small>7</small></sup>  Bude li u starosti  od šezdeset godina ili više, neka ti je procjena: za muškarca  petnaest šekela, a za žensku deset šekela. </p>
<p id="v8"><sup><small>8</small></sup>  Ali ako je tko  siromašan te ne može platiti svoju cijenu, neka ga dovedu pred  svećenika i neka ga svećenik procijeni. Ali neka svećenik procijeni  prema onome što zavjetovalac može dati. </p>
<p id="v9"><sup><small>9</small></sup>  Ako zavjetovani prinos bude od životinja koje se mogu  Jahvi prinositi, svaki takav prinos Jahvi bit će posvećena stvar. </p>
<p id="v10"><sup><small>10</small></sup>  Neka se ne nadomješta niti zamjenjuje za što drugo - bilo  dobro za loše, bilo loše za dobro. Ako li se napravi zamjena  jednoga živinčeta za drugo, onda će i zavjetovano i ono koje  ga je zamijenilo biti posvećena stvar. </p>
<p id="v11"><sup><small>11</small></sup>  Bude li zavjetovani  prinos od nečiste životinje koja se ne može Jahvi prinositi,  neka se takvo živinče dovede k svećeniku </p>
<p id="v12"><sup><small>12</small></sup>  pa neka ga on procijeni.  Bilo skupo, bilo jeftino, kako svećenik procijeni, neka tako  bude. </p>
<p id="v13"><sup><small>13</small></sup>  Zaželi li ga tko otkupiti, neka doda njegovoj procjeni  jednu petinu. </p>
<p id="v14"><sup><small>14</small></sup>  Ako tko posveti svoju kuću zavjetovavši je Jahvi, neka  svećenik procijeni da li je dobra ili loša. Kako svećenik prosudi, neka tako ostane. </p>
<p id="v15"><sup><small>15</small></sup>  Ako onaj koji je svoju kuću zavjetovao  zaželi da je otkupi, neka dometne jednu petinu svoti na koju  je procijenjena pa neka bude njegova. </p>
<p id="v16"><sup><small>16</small></sup>  Ako tko zavjetuje Jahvi dio zemljišta od svoga vlasništva, procijeni ga prema njegovu usjevu: za jedan homer ječmena sjemena  pedeset šekela u srebru. </p>
<p id="v17"><sup><small>17</small></sup>  Zavjetuje li zemljište za jubilejske  godine, neka ostane prema ovoj procjeni. </p>
<p id="v18"><sup><small>18</small></sup>  Ali ako zemljište  zavjetuje poslije jubilejske godine, neka svećenik proračuna  cijenu prema godinama što preostaju do jubilejske godine i prema  tome smanji procjenu. </p>
<p id="v19"><sup><small>19</small></sup>  Ako onaj tko je zemljište zavjetovao  zaželi da ga otkupi, neka doda jednu petinu svoti na koju je  procijenjeno pa neka mu ostane. </p>
<p id="v20"><sup><small>20</small></sup>  Ako zemljište ne otkupi nego  ga proda drugome, ne može se više otkupiti. </p>
<p id="v21"><sup><small>21</small></sup>  Kad zemljište  bude oslobođeno u jubilejskoj godini, neka se posveti Jahvi kao  zavjetovano zemljište i postane svećenikov posjed. </p>
<p id="v22"><sup><small>22</small></sup>  Zavjetuje li tko Jahvi kupljeno zemljište koje nije dio  njegove očevine, </p>
<p id="v23"><sup><small>23</small></sup>  neka mu svećenik proračuna razmjernu procjenu  do jubilejske godine. I toga istog dana neka isplati iznos kao  stvar posvećenu Jahvi. </p>
<p id="v24"><sup><small>24</small></sup>  U jubilejskoj godini zemljište se ima vratiti onome od  koga je kupljeno - kome pripada zemljišno vlasništvo. </p>
<p id="v25"><sup><small>25</small></sup>  Svaka procjena neka se vrši prema hramskom šekelu: dvadeset  gera jedan šekel. </p>
<p id="v26"><sup><small>26</small></sup>  Ali neka nitko ne zavjetuje prvinu od stoke. TÓa prvina  ionako pripada Jahvi - Jahvina je, pa bila od sitnoga bila od  krupnoga blaga. </p>
<p id="v27"><sup><small>27</small></sup>  Bude li od nečiste stoke, može se otkupiti  prema procjeni, dometnuvši petinu cijene. Ako se ne otkupi, neka  se prema procjeni proda. </p>
<p id="v28"><sup><small>28</small></sup>  Ali ništa od 'herema', od onog što je Jahvi izručeno, bio to čovjek ili živinče ili njegovo baštinjeno zemljište,  ništa što je tko Jahvi zavjetom posvetio, ne može se niti prodati  niti otkupiti. Svaka zavjetom posvećena stvar najveća je Jahvina  svetinja. </p>
<p id="v29"><sup><small>29</small></sup>  Nijedno ljudsko biće koje bude 'heremom' - prokletstvom  - udareno ne smije se otkupljivati: mora se smaknuti. </p>
<p id="v30"><sup><small>30</small></sup>  Svaka desetina sa zemljišta, bilo od poljskih usjeva  bilo od plodova sa stabala, pripada Jahvi; to je Jahvi posvećeno. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Ako bi tko htio otkupiti koji dio svoje desetine, mora tome  dodati jednu petinu cijene. </p>
<p id="v32"><sup><small>32</small></sup>  Svaka desetina od krupnoga i  sitnoga blaga, to jest svako deseto od svega što prolazi ispod  pastirskog štapa, neka bude posvećeno Jahvi. </p>
<p id="v33"><sup><small>33</small></sup>  Neka se ne gleda  je li dobro ili rđavo; i neka se ne zamjenjuje. Ako se ipak zamijeni, neka je onda i jedno i drugo posvećeno i ne smije se otkupljivati.'" </p>
<p id="v34"><sup><small>34</small></sup>  To su zapovijedi koje je Jahve izdao Mojsiju za Izraelce  na Sinajskome brdu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 26</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 27:30-32 <i>Sustav desetine</i>: <a href="/hr/The_Urantia_Book/93#p3_1">KU 93:3.1</a>. </li>
  <li id="fn2"><a href="#cite2">↑</a> 27:1-34 <i>Žrtveni sustav</i>: <a href="/hr/The_Urantia_Book/89#p7_1">KU 89:7.1</a>. </li>
</ol>
</div>
