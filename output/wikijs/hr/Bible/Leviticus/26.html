<!--
title: "Levitski zakonik - Poglavlje 26"
description: 
published: true
date: 2025-11-18T12:59:53Z
tags: bible, bible—leviticus
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 25</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/27">
          <span class="pr-2">Levitski zakonik - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ne pravite sebi kumira; ne podižite sebi ni kipa ni spomen-stupa;  ne postavljajte u svojoj zemlji kamenja s likovima da pred njih  padate. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Održavajte moje subote; poštujte moje Svetište - jer  ja sam Jahve, Bog vaš." </p>
<p id="v3"><sup><small>3</small></sup>  "Budete li živjeli prema mojim zakonima, održavali moje  zapovijedi i u djelo ih provodili, </p>
<p id="v4"><sup><small>4</small></sup>  davat ću vam kiše u pravo  vrijeme te će zemlja rađati rodom a stabla po polju donositi  plodove. </p>
<p id="v5"><sup><small>5</small></sup>  Vršidba će vam stizati berbu, a berba stizati sjetvu.  Jest ćete kruh svoj do sitosti i u svojoj ćete zemlji živjeti  u sigurnosti. </p>
<p id="v6"><sup><small>6</small></sup>  Zemlji ću dati mir; tako ćete počivati a da vas nitko  ne plaši. Štetne ću životinje iz zemlje ukloniti; mač neće prolaziti  vašom zemljom. </p>
<p id="v7"><sup><small>7</small></sup>  U bijeg ćete nagoniti svoje neprijatelje, a  oni će padati pred vama od mača. </p>
<p id="v8"><sup><small>8</small></sup>  Petorica vas nagonit će u  bijeg stotinu njih, a stotina vas nagonit će u bijeg deset tisuća  njih. Da, vaši će neprijatelji padati pred vama od mača. </p>
<p id="v9"><sup><small>9</small></sup>  K vama ću se okrenuti te vas rodnima činiti i razmnažati.  Držat ću svoj Savez s vama. </p>
<p id="v10"><sup><small>10</small></sup>  Starom ćete se zalihom hraniti; štoviše, trebat će vam  zalihe ispražnjavati da mognete sasipati novo žito. </p>
<p id="v11"><sup><small>11</small></sup>  Među vama ću postaviti svoje Prebivalište i neću vas  odbaciti; </p>
<p id="v12"><sup><small>12</small></sup>  među vama ću hoditi i bit ću vam Bog, a vi ćete  mi biti narod. </p>
<p id="v13"><sup><small>13</small></sup>  Ja, Jahve, Bog vaš, izveo sam vas iz zemlje  egipatske da im više ne budete roblje; polomio sam palice vaših  jarmova i učinio da hodate uspravno." <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  "Ali ako me ne poslušate i u djelo ne provedete sve ove  moje zapovijedi; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  ako odbacite moje zakone, pogazite moje  naredbe i prekršite moj Savez, ne provodeći u djelo sve moje  zapovijedi, </p>
<p id="v16"><sup><small>16</small></sup>  evo što ću ja učiniti vama: podvrgnut ću vas  strepnji, iznemoglosti i groznici što oči troše a život gase. </p>
<p id="v17"><sup><small>17</small></sup>  Sjetve ćete svoje uzalud sijati - neprijatelji vaši njima  će se hraniti. Ja ću se protiv vas okrenuti, a vaši će vas neprijatelji  ametice tući. Oni koji vas mrze gospodarit će nad vama. Bježat  ćete i onda kad vas nitko ne bude progonio. </p>
<p id="v18"><sup><small>18</small></sup>  Pa ako me i unatoč tome ne poslušate, ja ću vas sedmerostruko  kažnjavati za vaše grijehe. </p>
<p id="v19"><sup><small>19</small></sup>  Slomit ću ja vašu drsku silu.  Vaša ću nebesa učiniti poput gvožđa, a zemlju vašu poput tuča. </p>
<p id="v20"><sup><small>20</small></sup>  Uzalud će se trošiti vaša snaga. Zemlja vam više neće davati  svoga roda niti će stabla na zemlji donositi svojih plodova. </p>
<p id="v21"><sup><small>21</small></sup>  Budete li se još i dalje protivili, ne htjednete li me  poslušati, sedmerostruko ću još na vama povisiti rane za vaše  grijehe. </p>
<p id="v22"><sup><small>22</small></sup>  Na vas ću pustiti šumsku zvjerad da vas liši djece, blago vam podavi a vas prorijedi tako da vam putovi postanu  pusti. </p>
<p id="v23"><sup><small>23</small></sup>  Ako vas ni to ne popravi nego nastavite življenje koje  se meni protivi, </p>
<p id="v24"><sup><small>24</small></sup>  onda ću se i ja suprotstaviti vama i sam  ću vas još sedmerostruko udariti za vaše grijehe. </p>
<p id="v25"><sup><small>25</small></sup>  Na vas  ću dovesti mač neka se iskali osvetom za Savez. A kad se zbijete  u svoje gradove, poslat ću na vas kugu i bit ćete predani u ruke  neprijatelju. </p>
<p id="v26"><sup><small>26</small></sup>  Još kad vam obustavim namicanje kruha, deset  žena moći će vam peći kruh u jednoj peći i na mjeru će vam kruh  davati. Jest ćete, ali se nećete nasititi. </p>
<p id="v27"><sup><small>27</small></sup>  Ako me ni tada ne poslušate nego mi se dalje budete suprotstavljali, </p>
<p id="v28"><sup><small>28</small></sup>  i ja ću se vama suprotstaviti - sedmerostruko ću vas kazniti  za vaše grijehe. </p>
<p id="v29"><sup><small>29</small></sup>  Jest ćete meso od svojih sinova, jest ćete  meso od svojih kćeri. </p>
<p id="v30"><sup><small>30</small></sup>  Porušit ću vaše idolske uzvišice; oborit  ću vaše kadione žrtvenike, zgrnut ću vaša mrtva trupla na trupla  vaših kumira i odbacit ću vas. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Gradove ću vaše pretvoriti  u ruševine; svetišta ću vaša opustošiti, vaš ugodni miris neću  više mirisati. </p>
<p id="v32"><sup><small>32</small></sup>  Zemlju ću ja pretvoriti u zgarište tako da  će se vaši neprijatelji koji se u njoj nastane zaprepastiti nad  njom. </p>
<p id="v33"><sup><small>33</small></sup>  Vas ću rasijati po narodima; izvući ću protiv vas mač  iz korica tako da će vam se zemlja pretvoriti u pustaru a gradovi  u ruševine. </p>
<p id="v34"><sup><small>34</small></sup>  Tada će zemlja namiriti svoje subote za sve vrijeme dok  bude pusta i vi budete u zemlji svojih neprijatelja. Otpočinut  će tada zemlja i moći će namiriti svoje subote. </p>
<p id="v35"><sup><small>35</small></sup>  Sve dok bude  pusta, imat će počinak koji nije imala za vaših subota dok ste  vi u njoj stanovali. </p>
<p id="v36"><sup><small>36</small></sup>  A onima od vas koji na životu ostanu  po zemljama svojih neprijatelja, njima ću strah u srce utjerati.  U bijeg će ih nagoniti šuštaj lista što zatrepti. Bježat će kao  što se bježi od mača; padat će, iako ih nitko neće progoniti. </p>
<p id="v37"><sup><small>37</small></sup>  Spoticat će se jedan o drugoga kao kad se bježi ispred mača, premda ih nitko neće progoniti. Nećete se održati pred svojim  neprijateljima; </p>
<p id="v38"><sup><small>38</small></sup>  izginut ćete među narodima - proždrijet će  vas zemlja vaših neprijatelja. </p>
<p id="v39"><sup><small>39</small></sup>  A koji od vas prežive venut će u zemljama svojih neprijatelja  zbog svojih opačina; venut će i zbog opačina svojih otaca. </p>
<p id="v40"><sup><small>40</small></sup>  Priznat  će tada svoju opačinu i opačinu svojih otaca što su je protiv  mene počinili izdajom, što su mi se protivili. </p>
<p id="v41"><sup><small>41</small></sup>  I ja sam sa morao suprotstaviti njima i odvesti ih u  zemlju njihovih neprijatelja." "Onda će se napokon njihovo tvrdokorno srce poniziti; ispaštat  će oni svoju krivnju. </p>
<p id="v42"><sup><small>42</small></sup>  Tada ću se ja sjetiti svoga Saveza s Jakovom i svoga  Saveza s Izakom; sjetit ću se svoga Saveza s Abrahamom - zemlje  ću se sjetiti. </p>
<p id="v43"><sup><small>43</small></sup>  Zemlja će, ostavljena od njih, namiriti svoje subote  kad ostane pusta zbog njih. A oni će ispaštati svoju krivnju  što su odbacili moje zapovijedi; što su prezreli moje zakone. </p>
<p id="v44"><sup><small>44</small></sup>  Ali ni onda dok budu u zemlji svojih neprijatelja, neću ih  zabaciti niti ću ih prezreti tako da ih posve uništim i da prekršim  svoj Savez s njima. TÓa ja sam Jahve, Bog njihov. </p>
<p id="v45"><sup><small>45</small></sup>  Radi njih  sjetit ću se Saveza s njihovim precima koje sam izveo iz zemlje  egipatske naočigled naroda da budem njihov Bog, ja Jahve." </p>
<p id="v46"><sup><small>46</small></sup>  To su odredbe, uredbe i zakoni koje je Jahve uglavio  između sebe i Izraelaca po Mojsiju na Sinajskome brdu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Levitski zakonik - Poglavlje 25</span>
        </a>
        </td>
        <td>
        <a href="/hr/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Leviticus/27">
          <span class="pr-2">Levitski zakonik - Poglavlje 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 26:1 <i>Nijedna gravirana slika ičega</i>: <a href="/hr/The_Urantia_Book/88#p2_5">KU 88:2.5</a>. </li>
  <li id="fn2"><a href="#cite2">↑</a> 26:14-39 <i>Nesreća u zajednici</i>: <a href="/hr/The_Urantia_Book/89#p2_4">KU 89:2.4</a>. </li>
  <li id="fn3"><a href="#cite3">↑</a> 26:30 <i>Visoka mjesta</i>: <a href="/hr/The_Urantia_Book/85#p1_5">KU 85:1.5</a>. </li>
  <li id="fn4"><a href="#cite4">↑</a> 26:13-39 <i>„Stroga pravda“</i>: <a href="/hr/The_Urantia_Book/20#p6_7">KU 20:6.7</a>. </li>
</ol>
</div>
