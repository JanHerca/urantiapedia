<!--
title: "Galačanima - Poglavlje 1"
description: 
published: true
date: 2025-11-18T12:59:53Z
tags: bible, bible—galatians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Galatians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Galatians/2">
          <span class="pr-2">Galačanima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavao, apostol - ne od ljudi ni po kojem čovjeku, nego po Isusu  Kristu i Bogu Ocu koji ga uskrisi od mrtvih - </p>
<p id="v2"><sup><small>2</small></sup>  i sva braća  koja su sa mnom: Crkvama u Galaciji. </p>
<p id="v3"><sup><small>3</small></sup>  Milost vam i mir od Boga, Oca našega, i Gospodina Isusa Krista, </p>
<p id="v4"><sup><small>4</small></sup>  koji sam sebe dade  za grijehe naše da nas istrgne iz sadašnjega svijeta opakoga  kao što je volja Boga i Oca našega, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  komu slava u vijeke vjekova!  Amen. </p>
<p id="v6"><sup><small>6</small></sup>  Čudim se da od Onoga koji vas pozva na milost Kristovu  tako brzo prelazite na neko drugo evanđelje, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  koje uostalom  i ne postoji. Postoje samo neki koji vas zbunjuju i hoće prevratiti  evanđelje Kristovo. </p>
<p id="v8"><sup><small>8</small></sup>  Ali kad bismo vam mi, ili kad bi vam anđeo  s neba navješćivao neko evanđelje mimo onoga koje vam mi navijestismo, neka je proklet! </p>
<p id="v9"><sup><small>9</small></sup>  Što smo već rekli, to sad i ponavljam: navješćuje  li vam tko neko evanđelje mimo onoga koje primiste, neka je proklet. </p>
<p id="v10"><sup><small>10</small></sup>  Doista, nastojim li ovo pridobiti ljude ili Boga? Ili  idem li za tim da ljudima ugodim? Kad bih sveudilj nastojao ljudima  ugađati, ne bih bio Kristov sluga. </p>
<p id="v11"><sup><small>11</small></sup>  Obznanjujem vam, braćo: evanđelje koje sam navješćivao  nije od ljudi, </p>
<p id="v12"><sup><small>12</small></sup>  niti ga ja od kojeg čovjeka primih ili naučih, nego objavom Isusa Krista. </p>
<p id="v13"><sup><small>13</small></sup>  Ta čuli ste za moje negdašnje ponašanje u židovstvu:  preko svake sam mjere progonio i pustošio Crkvu Božju </p>
<p id="v14"><sup><small>14</small></sup>  te  sam u židovstvu, prerevno odan otačkim predajama, nadmašio mnoge  vršnjake u svojem narodu. </p>
<p id="v15"><sup><small>15</small></sup>  Ali kad se Onomu koji me odvoji već od majčine utrobe  i pozva milošću svojom, svidjelo </p>
<p id="v16"><sup><small>16</small></sup>  otkriti mi Sina svoga  da ga navješćujem među poganima, odmah, ne posavjetovah se s  tijelom i krvlju </p>
<p id="v17"><sup><small>17</small></sup>  i ne uziđoh u Jeruzalem k onima koji bijahu  apostoli prije mene, nego odoh u Arabiju pa se opet vratih u  Damask. </p>
<p id="v18"><sup><small>18</small></sup>  Onda nakon tri godine uziđoh u Jeruzalem potražiti Kefu  i ostadoh kod njega petnaest dana. </p>
<p id="v19"><sup><small>19</small></sup>  Od apostola ne vidjeh  nikoga drugog osim Jakova, brata Gospodinova. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Što vam pišem, Bog mi je svjedok, ne lažem. </p>
<p id="v21"><sup><small>21</small></sup>  Zatim dođoh u krajeve sirijske  i cilicijske. </p>
<p id="v22"><sup><small>22</small></sup>  Osobno pak bijah nepoznat Kristovim crkvama  u Judeji. </p>
<p id="v23"><sup><small>23</small></sup>  One su samo čule: "Negdašnji naš progonitelj sada  navješćuje vjeru koju je nekoć pustošio" </p>
<p id="v24"><sup><small>24</small></sup>  i slavile su Boga  zbog mene. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Galatians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Galatians/2">
          <span class="pr-2">Galačanima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:4 <i>Bog: voljeni Otac svih ljudi</i>: <a href="/hr/The_Urantia_Book/194#p4_6">KU 194:4.6</a>.  <i>Bog je naš Otac</i>: <a href="/hr/The_Urantia_Book/149#p6_8">KU 149:6.8</a>.  <i>Bog je naš Otac</i>: <a href="/hr/The_Urantia_Book/141#p4_2">KU 141:4.2</a>.  <i>Bog je MOJ Otac</i>: <a href="/hr/The_Urantia_Book/131#p10_5">KU 131:10.5</a>.  <i>Oslobođenje od zla</i>: <a href="/hr/The_Urantia_Book/121#p5_11">KU 121:5.11</a>. </li>
  <li id="fn2"><a href="#cite2">↑</a> 1:6-9 <i>Sveto pismo nije nepogrešivo (Contra)</i>: <a href="/hr/The_Urantia_Book/159#p4_6">KU 159:4.6</a>. </li>
  <li id="fn3"><a href="#cite3">↑</a> 1:19 <i>Isusov brat, Jakov</i>: <a href="/hr/The_Urantia_Book/123#p1_5">KU 123:1.5</a>. </li>
</ol>
</div>
