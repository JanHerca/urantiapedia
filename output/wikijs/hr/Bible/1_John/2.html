<!--
title: "1 Ivanova - Poglavlje 2"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/1">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 1</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_John/3">
          <span class="pr-2">1 Ivanova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dječice moja, ovo vam pišem da ne griješite. Ako tko i sagriješi, zagovornika imamo kod Oca - Isusa Krista, Pravednika. </p>
<p id="v2"><sup><small>2</small></sup>  On je pomirnica za grijeha naše, i ne samo naše, nego i svega svijeta. </p>
<p id="v3"><sup><small>3</small></sup>  I po ovom znamo da ga poznajemo: ako zapovijedi njegove čuvamo. </p>
<p id="v4"><sup><small>4</small></sup>  Tko veli: "Poznajem ga", a zapovijedi njegovih ne čuva, lažac je, u njemu nema istine. </p>
<p id="v5"><sup><small>5</small></sup>  A tko čuva riječ njegovu, u njemu je zaista savršena ljubav Božja. Po tom znamo da smo u njemu. </p>
<p id="v6"><sup><small>6</small></sup>  Tko veli da u njemu ostaje, valja mu ići putom kojim je on hodio. </p>
<p id="v7"><sup><small>7</small></sup>  Ljubljeni, pišem vam ne novu zapovijed, nego staru zapovijed, koju ste imali od početka. Ta stara zapovijed jest riječ koju ste čuli. </p>
<p id="v8"><sup><small>8</small></sup>  A opet, novu vam zapovijed pišem - obistinjuje se u njemu i vama - jer tama prolazi, svjetlost istinita već svijetli. </p>
<p id="v9"><sup><small>9</small></sup>  Tko veli da je u svjetlosti, a mrzi brata svojega, u tami je sve do sada. </p>
<p id="v10"><sup><small>10</small></sup>  Tko ljubi brata svojega, u svjetlosti ostaje i sablazni u njemu nema. </p>
<p id="v11"><sup><small>11</small></sup>  A tko mrzi brata svojega, u tami je, u tami hodi i ne zna kamo ide jer mu tama zaslijepi oči. </p>
<p id="v12"><sup><small>12</small></sup>  Pišem vama, dječice, jer su vam grijesi oprošteni po njegovu imenu. </p>
<p id="v13"><sup><small>13</small></sup>  Pišem vama, oci, jer upoznaste onoga koji je od početka. Pišem vama, mladići, jer ste pobijedili Zloga. </p>
<p id="v14"><sup><small>14</small></sup>  Napisah vama, djeco, jer upoznaste Oca. Napisah vama, oci, jer upoznaste onoga koji je od početka. Napisah vama, mladići, jer ste jaki i riječ Božja u vama ostaje i pobijedili ste Zloga. </p>
<p id="v15"><sup><small>15</small></sup>  Ne ljubite svijeta ni što je u svijetu. Ako tko ljubi svijet, nema u njemu ljubavi Očeve. </p>
<p id="v16"><sup><small>16</small></sup>  Jer što je god svjetovno - požuda tijela, i požuda očiju, i oholost života - nije od Oca, nego od svijeta. </p>
<p id="v17"><sup><small>17</small></sup>  Svijet prolazi i požuda njegova, a tko čini volju Božju, ostaje dovijeka. </p>
<p id="v18"><sup><small>18</small></sup>  Djeco, posljednji je čas! I, kako ste čuli, dolazi Antikrist. I sad su se već mnogi antikristi pojavili. Odatle znamo da je posljednji čas. </p>
<p id="v19"><sup><small>19</small></sup>  Od nas iziđoše, ali ne bijahu od nas. Jer kad bi bili od nas, ostali bi s nama; ali neka se očituje da nisu od nas. </p>
<p id="v20"><sup><small>20</small></sup>  A vi imate Pomazanje od Svetoga, i znanje svi imate. </p>
<p id="v21"><sup><small>21</small></sup>  Ne pisah vam zato što ne biste znali istine, nego jer je znate i jer znate da nikakva laž nije od istine. </p>
<p id="v22"><sup><small>22</small></sup>  Tko je lažac, ako ne onaj koji tvrdi da Isus nije Krist? Antikrist je onaj </p>
<p id="v23"><sup><small>23</small></sup>  tko niječe Oca i Sina. Svaki koji niječe Sina, nema ni Oca, a tko priznaje Sina, ima i Oca. </p>
<p id="v24"><sup><small>24</small></sup>  A vi - što čuste od početka, u vama nek ostane. Ako u vama ostane što čuste od početka, i vi ćete ostati u Sinu i Ocu. </p>
<p id="v25"><sup><small>25</small></sup>  A ovo je obećanje koje nam on obeća: život vječni. </p>
<p id="v26"><sup><small>26</small></sup>  Ovo vam napisah o onima koji vas zavode. </p>
<p id="v27"><sup><small>27</small></sup>  A vi - Pomazanje koje primiste od njega u vama ostaje i ne treba da vas itko poučava. Nego njegovo vas Pomazanje uči o svemu, a istinito je i nije laž, pa kao što vas je ono naučilo, ostanite u Njemu. </p>
<p id="v28"><sup><small>28</small></sup>  I sada, dječice, ostanite u njemu da budemo puni pouzdanja kad se pojavi te se ne postidimo pred njim o njegovu dolasku. </p>
<p id="v29"><sup><small>29</small></sup>  Ako znate da je on Pravednik, znate i da je svaki koji čini pravdu od njega rođen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/1">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 1</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_John/3">
          <span class="pr-2">1 Ivanova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
