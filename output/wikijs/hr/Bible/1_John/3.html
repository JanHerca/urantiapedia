<!--
title: "1 Ivanova - Poglavlje 3"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/2">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 2</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_John/4">
          <span class="pr-2">1 Ivanova - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gledajte  koliku nam je ljubav darovao Otac: djeca se Božja zovemo, i jesmo. A svijet nas ne poznaje zato što ne poznaje njega. </p>
<p id="v2"><sup><small>2</small></sup>  Ljubljeni, sad smo djeca Božja i još se ne očitova što ćemo biti. Znamo: kad se očituje, bit ćemo njemu slični, jer vidjet ćemo ga kao što jest. </p>
<p id="v3"><sup><small>3</small></sup>  I tko god ima tu nadu u njemu, čisti se kao što je on čist. </p>
<p id="v4"><sup><small>4</small></sup>  Tko god čini grijeh, čini i bezakonje; ta grijeh je bezakonje. </p>
<p id="v5"><sup><small>5</small></sup>  I znate: on se pojavi da odnese grijehe i grijeha nema u njemu. </p>
<p id="v6"><sup><small>6</small></sup>  Tko god u njemu ostaje, ne griješi. Tko god griješi, nije ga vidio nit upoznao. </p>
<p id="v7"><sup><small>7</small></sup>  Dječice, nitko neka vas ne zavede! Tko čini pravdu, pravedan je kao što je On pravedan. </p>
<p id="v8"><sup><small>8</small></sup>  Tko čini grijeh, od đavla je jer đavao griješi od početka. Zato se pojavi Sin Božji: da razori djela đavolska. </p>
<p id="v9"><sup><small>9</small></sup>  Tko god je rođen od Boga, ne čini grijeha jer njegovo sjeme ostaje u njemu; ne može griješiti jer je rođen od Boga. </p>
<p id="v10"><sup><small>10</small></sup>  Po ovom se raspoznaju djeca Božja i djeca đavolska: tko god ne čini pravde i tko ne ljubi brata, nije od Boga. </p>
<p id="v11"><sup><small>11</small></sup>  Jer ovo je navještaj koji čuste od početka: da ljubimo jedni druge. </p>
<p id="v12"><sup><small>12</small></sup>  Ne kao Kajin, koji bijaše od Zloga i ubi brata svog. A zašto ga ubi? Jer mu djela bijahu zla, a bratova pravedna. </p>
<p id="v13"><sup><small>13</small></sup>  Ne čudite se, braćo ako vas svijet mrzi. </p>
<p id="v14"><sup><small>14</small></sup>  Mi znamo da smo iz smrti prešli u život jer ljubimo braću; tko ne ljubi, ostaje u smrti. </p>
<p id="v15"><sup><small>15</small></sup>  Tko god mrzi brata svoga, ubojica je. A znate da nijedan ubojica nema u sebi trajnoga, vječnoga života. </p>
<p id="v16"><sup><small>16</small></sup>  Po ovom smo upoznali Ljubav: on je za nas položio život svoj. I mi smo dužni živote položiti za braću. </p>
<p id="v17"><sup><small>17</small></sup>  Tko ima dobra ovoga svijeta i vidi brata svoga u potrebi pa zatvori pred njim srce - kako ljubav Božja ostaje u njemu? </p>
<p id="v18"><sup><small>18</small></sup>  Dječice, ne ljubimo riječju i jezikom, već djelom i istinom. </p>
<p id="v19"><sup><small>19</small></sup>  Po tom ćemo znati da smo od istine. I umirit ćemo pred njim srce svoje </p>
<p id="v20"><sup><small>20</small></sup>  ako nas ono bilo u čem osuđuje. Jer Bog je veći od našega srca i znade sve. </p>
<p id="v21"><sup><small>21</small></sup>  Ljubljeni, ako nas srce ne osuđuje, možemo zaufano k Bogu. </p>
<p id="v22"><sup><small>22</small></sup>  I što god ištemo, primamo od njega jer zapovijedi njegove čuvamo i činimo što je njemu drago. </p>
<p id="v23"><sup><small>23</small></sup>  I ovo je zapovijed njegova: da vjerujemo u ime Sina njegova Isusa Krista i da ljubimo jedni druge kao što nam je dao zapovijed. </p>
<p id="v24"><sup><small>24</small></sup>  I tko čuva zapovijedi njegove, u njemu ostaje, i On u njemu. I po ovom znamo da on ostaje u nama: po Duhu kojeg nam je dao. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/2">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 2</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_John/4">
          <span class="pr-2">1 Ivanova - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
