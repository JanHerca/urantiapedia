<!--
title: "1 Ivanova - Poglavlje 5"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/4">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 4</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tko god vjeruje: "Isus je Krist", od Boga je rođen. I tko god ljubi roditelja, ljubi i rođenoga. </p>
<p id="v2"><sup><small>2</small></sup>  Po ovom znamo da ljubimo djecu Božju: kad Boga ljubimo i zapovijedi njegove vršimo. </p>
<p id="v3"><sup><small>3</small></sup>  Jer ljubav je Božja ovo: zapovijedi njegove čuvati. A zapovijedi njegove nisu teške. </p>
<p id="v4"><sup><small>4</small></sup>  Jer sve što je od Boga rođeno, pobjeđuje svijet. I ovo je pobjeda što pobijedi svijet: vjera naša. </p>
<p id="v5"><sup><small>5</small></sup>  Ta tko to pobjeđuje svijet ako ne onaj tko vjeruje da je Isus Sin Božji? </p>
<p id="v6"><sup><small>6</small></sup>  On, Isus Krist, dođe kroz vodu i krv. Ne samo u vodi nego - u vodi i krvi. I Duh je koji svjedoči jer Duh je istina. </p>
<p id="v7"><sup><small>7</small></sup>  Jer troje je što svjedoči: </p>
<p id="v8"><sup><small>8</small></sup>  Duh, voda i krv; i to je troje jedno. </p>
<p id="v9"><sup><small>9</small></sup>  Ako primamo svjedočanstvo ljudi, svjedočanstvo je Božje veće. Jer ovo je svjedočanstvo Božje, kojim je svjedočio za Sina svoga: </p>
<p id="v10"><sup><small>10</small></sup>  Tko vjeruje u Sina Božjega, ima to svjedočanstvo Božje u sebi. Tko ne vjeruje Bogu, učinio ga je lašcem jer nije vjerovao u svjedočanstvo kojim je svjedočio Bog za Sina svoga. </p>
<p id="v11"><sup><small>11</small></sup>  I ovo je svjedočanstvo: Bog nam je dao život vječni; i taj je život u Sinu njegovu. </p>
<p id="v12"><sup><small>12</small></sup>  Tko ima Sina, ima život; tko nema Sina Božjega, nema života. </p>
<p id="v13"><sup><small>13</small></sup>  To napisah vama koji vjerujete u ime Sina Božjega da znate da imate život vječni. </p>
<p id="v14"><sup><small>14</small></sup>  I ovo je pouzdanje koje imamo u njega: ako što ištemo po volji njegovoj, uslišava nas. </p>
<p id="v15"><sup><small>15</small></sup>  I znamo li da nas uslišava u svemu što ištemo, znamo da već imamo što smo od njega iskali. </p>
<p id="v16"><sup><small>16</small></sup>  Vidi li tko brata svojega gdje čini grijeh koji nije na smrt, neka ište i dat će mu život - onima koji čine grijeh što nije na smrt. Ima grijeh što je na smrt; za nj ne velim da moli. </p>
<p id="v17"><sup><small>17</small></sup>  Svaka je nepravda grijeh. A postoji grijeh koji nije na smrt. </p>
<p id="v18"><sup><small>18</small></sup>  Znamo: tko god je rođen od Boga, ne griješi; nego Rođeni od Boga čuva ga i Zli ga se ne dotiče. </p>
<p id="v19"><sup><small>19</small></sup>  Znamo: od Boga smo, a sav je svijet pod Zlim. </p>
<p id="v20"><sup><small>20</small></sup>  Znamo: Sin je Božji došao i dao nam razum da poznamo Istinitoga. I mi smo u Istinitom, u Sinu njegovu, Isusu Kristu. On je Bog istiniti i Život vječni. </p>
<p id="v21"><sup><small>21</small></sup>  Dječice, klonite se idola! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/4">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 4</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
