<!--
title: "1 Ivanova - Poglavlje 4"
description: 
published: true
date: 2025-11-18T12:59:53Z
tags: bible
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/3">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 3</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_John/5">
          <span class="pr-2">1 Ivanova - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ljubljeni,  ne vjerujte svakom duhu, nego provjeravajte duhove jesu li od Boga, jer su mnogi lažni proroci izišli u svijet. </p>
<p id="v2"><sup><small>2</small></sup>  Po ovom prepoznajete Duha Božjega: svaki duh koji ispovijeda da je Isus Krist došao u tijelu, od Boga je. </p>
<p id="v3"><sup><small>3</small></sup>  A nijedan duh koji ne ispovijeda takva Isusa, nije od Boga: on je Antikristov, a za nj ste čuli da dolazi i sad je već na svijetu. </p>
<p id="v4"><sup><small>4</small></sup>  Vi ste, dječice, od Boga i pobijedili ste ih jer je moćniji Onaj koji je u vama nego onaj koji je u svijetu. </p>
<p id="v5"><sup><small>5</small></sup>  Oni su od svijeta, zato iz svijeta govore i svijet ih sluša. </p>
<p id="v6"><sup><small>6</small></sup>  Mi smo od Boga. Tko poznaje Boga, nas sluša, a tko nije od Boga, ne sluša nas. Po tom prepoznajemo Duha istine i duha zablude. </p>
<p id="v7"><sup><small>7</small></sup>  Ljubljeni, ljubimo jedni druge jer ljubav je od Boga; i svaki koji ljubi, od Boga je rođen i poznaje Boga. </p>
<p id="v8"><sup><small>8</small></sup>  Tko ne ljubi, ne upozna Boga jer Bog je ljubav. </p>
<p id="v9"><sup><small>9</small></sup>  U ovom se očitova ljubav Božja u nama: Bog Sina svoga jedinorođenoga posla u svijet da živimo po njemu. </p>
<p id="v10"><sup><small>10</small></sup>  U ovom je ljubav: ne da smo mi ljubili Boga, nego - on je ljubio nas i poslao Sina svoga kao pomirnicu za grijehe naše. </p>
<p id="v11"><sup><small>11</small></sup>  Ljubljeni, ako je Bog tako ljubio nas, i mi smo dužni ljubiti jedni druge. </p>
<p id="v12"><sup><small>12</small></sup>  Boga nitko nikada ne vidje. Ako ljubimo jedni druge, Bog ostaje u nama, i ljubav je njegova u nama savršena. </p>
<p id="v13"><sup><small>13</small></sup>  Po ovom znamo da ostajemo u njemu i on u nama: od Duha nam je svoga dao. </p>
<p id="v14"><sup><small>14</small></sup>  I mi smo vidjeli i svjedočimo da je Otac poslao Sina kao Spasitelja svijeta. </p>
<p id="v15"><sup><small>15</small></sup>  Tko ispovijeda da je Isus Sin Božji, Bog ostaje u njemu, i on u Bogu. </p>
<p id="v16"><sup><small>16</small></sup>  I mi smo upoznali ljubav koju Bog ima prema nama i povjerovali joj. Bog je ljubav i tko ostaje u ljubavi, u Bogu ostaje, i Bog u njemu. </p>
<p id="v17"><sup><small>17</small></sup>  U ovom je savršenstvo naše uzajamne ljubavi: imamo pouzdanje na Sudnji dan jer kakav je on, takvi smo i mi u ovom svijetu. </p>
<p id="v18"><sup><small>18</small></sup>  Straha u ljubavi nema, nego savršena ljubav izgoni strah; jer strah je muka i tko se boji, nije savršen u ljubavi. </p>
<p id="v19"><sup><small>19</small></sup>  Mi ljubimo jer on nas prije uzljubi. </p>
<p id="v20"><sup><small>20</small></sup>  Rekne li tko: "Ljubim Boga", a mrzi brata svog, lažac je. Jer tko ne ljubi svoga brata kojega vidi, Boga kojega ne vidi ne može ljubiti. </p>
<p id="v21"><sup><small>21</small></sup>  I ovu zapovijed imamo od njega: Tko ljubi Boga, da ljubi i brata svoga. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_John/3">
          <span class="mdi mdi-arrow-left-drop-circle"></span><span class="pl-2">1 Ivanova - Poglavlje 3</span>
        </a>
        </td>
        <td>
        <a href="/hr/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_John/5">
          <span class="pr-2">1 Ivanova - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
