<!--
title: "Daniel - Poglavlje 1"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/2">
          <span class="pr-2">Daniel - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Treće godine kraljevanja Jojakima, kralja Judeje, dođe Nabukodonozor, kralj Babilona, na Jeruzalem te ga opsjede. </p>
<p id="v2"><sup><small>2</small></sup>  Gospodin mu dade  u ruke Jojakima, kralja judejskog, i dio predmeta iz Doma Božjega;  on ih dopremi u zemlju Šinear i pohrani predmete u riznici svojih  bogova. </p>
<p id="v3"><sup><small>3</small></sup>  Kralj naredi Ašfenazu, starješini svojih dvorjanika, da  dovede od Izraelaca nekoliko dječaka kraljevskoga ili velikaškog  roda: </p>
<p id="v4"><sup><small>4</small></sup>  neka budu bez nedostatka, lijepi, vrsni u svakoj mudrosti, dobro poučeni i bistri, prikladni da stoje na kraljevu dvoru;  Ašfenaz neka ih nauči pismu i jeziku Kaldejaca. </p>
<p id="v5"><sup><small>5</small></sup>  Kralj im odredi  dnevni obrok od kraljevskih jela i od vina sa svoga stola. Neka  se odgajaju tri godine, a poslije toga imali bi stajati pred  kraljem. </p>
<p id="v6"><sup><small>6</small></sup>  Među njima bijahu Judejci: Daniel, Hananija, Mišael  i Azarja. </p>
<p id="v7"><sup><small>7</small></sup>  Dvorjanički starješina nadjene im imena: Daniel  će se zvati Baltazar, Hananija Šadrak, Mišael Mešak, Azarja Abed  Nego. </p>
<p id="v8"><sup><small>8</small></sup>  Daniel je u srcu odlučio da se neće okaljati kraljevim  jelima i vinom s njegova stola, pa zamoli dvorjaničkog starješinu  da ga poštedi te se ne okalja. </p>
<p id="v9"><sup><small>9</small></sup>  Bog dade Danielu te nađe dobrohotnost  i smilovanje u dvorjaničkog starješine. </p>
<p id="v10"><sup><small>10</small></sup>  Starješina reče Danielu:  "Bojim se svoga gospodara kralja; on vam je odredio jelo i pilo, pa ako vidi da su vam lica mršavija nego u drugih dječaka vaše  dobi, ja ću zbog vas biti kriv pred kraljem." </p>
<p id="v11"><sup><small>11</small></sup>  Tada reče Daniel  čuvaru koga bijaše dvorjanički starješina odredio Danielu, Hananiji, Mišaelu i Azarji: </p>
<p id="v12"><sup><small>12</small></sup>  "Molim te, pokušaj sa svojim slugama deset  dana: neka nam se daje povrće za jelo i voda za pilo. </p>
<p id="v13"><sup><small>13</small></sup>  Vidjet  ćeš onda kakvi ćemo biti mi a kakvi dječaci koji jedu od kraljevih  jela, pa učini sa svojim slugama po onome što budeš vidio." </p>
<p id="v14"><sup><small>14</small></sup>  On  pristade i stavi ih na kušnju deset dana. </p>
<p id="v15"><sup><small>15</small></sup>  A nakon deset dana  oni bijahu ljepši i ugojeniji nego svi dječaci koji jeđahu od  kraljevih jela. </p>
<p id="v16"><sup><small>16</small></sup>  Od tada čuvar dokinu njihova jela i obrok  vina što su imali piti te im davaše povrća. </p>
<p id="v17"><sup><small>17</small></sup>  Ovoj četvorici dječaka dade Bog znanje i razumijevanje  svih knjiga i mudrosti. Daniel razumijevaše viđenja i sne. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Pošto  se navršilo vrijeme određeno od kralja da mu ih dovedu, dvorjanički  starješina uvede ih pred Nabukodonozora. </p>
<p id="v19"><sup><small>19</small></sup>  Kralj razgovaraše  s njima i među svima ne nađe se nijedan kao Daniel, Hananija, Mišael i Azarja. I tako oni ostadoše pred kraljem. </p>
<p id="v20"><sup><small>20</small></sup>  I u svemu  mudrom i umnom o čemu ih ispitivaše kralj nađe da su deset puta  vrsniji od svih čarobnika i gatalaca što ih bijaše u svem njegovu  kraljevstvu. </p>
<p id="v21"><sup><small>21</small></sup>  Daniel ostade ondje do prve godine kralja Kira. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/2">
          <span class="pr-2">Daniel - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:17 <i>Bog „govori“ u snovima</i>: <a href="/hr/The_Urantia_Book/86#p5_7">KU 86:5.7</a>. </li>
</ol>
</div>
