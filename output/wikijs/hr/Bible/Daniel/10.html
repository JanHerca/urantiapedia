<!--
title: "Daniel - Poglavlje 10"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/9">
          <span class="mdi mdi-arrow-left-drop-circle"></span><span class="pl-2">Daniel - Poglavlje 9</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/11">
          <span class="pr-2">Daniel - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Treće godine Kira, kralja perzijskoga, Danielu, prozvanome  Baltazar, bi objavljena riječ - riječ istinita: velik rat. On  je nastojao razumjeti riječ, i razumijevanje bi mu dano u viđenju. </p>
<p id="v2"><sup><small>2</small></sup>  U te dane ja, Daniel, žalovao sam tri sedmice: </p>
<p id="v3"><sup><small>3</small></sup>  nisam  jeo tečnih jela; meso ni vino nije ulazilo u moja usta i nisam  se mazao uljem dok ne prođoše te tri sedmice. </p>
<p id="v4"><sup><small>4</small></sup>  Dvadeset i četvrtoga  dana prvog mjeseca bijah na obali velike rijeke Tigrisa; </p>
<p id="v5"><sup><small>5</small></sup>  podigoh  oči da vidim, i gle: Čovjek odjeven u lanene haljine, oko pasa mu pojas od zlata ofirskoga, </p>
<p id="v6"><sup><small>6</small></sup>  tijelo mu poput krizolita, lice kao munja, oči kao baklje ognjene, ruke i noge poput mjedi uglađene, zvuk riječi njegovih kao žamor mnoštva. </p>
<p id="v7"><sup><small>7</small></sup>  Jedini ja, Daniel, gledah ovo viđenje, ljudi koji bijahu  sa mnom ne vidješe ga, ali ih spopade silan strah te pobjegoše  da se sakriju. </p>
<p id="v8"><sup><small>8</small></sup>  Ostadoh sam gledajući to veliko viđenje; onemoćah, lice mi problijedje, iznakazi se, snaga me ostavi. </p>
<p id="v9"><sup><small>9</small></sup>  Začuh glas njegovih riječi, i kad razabrah glas, onesvijestih  se i padoh licem na zemlju. </p>
<p id="v10"><sup><small>10</small></sup>  I gle: ruka me dotače i pomože  mi da se uprem na koljena i na dlanove. </p>
<p id="v11"><sup><small>11</small></sup>  On mi reče: "Daniele, miljeniče, pripazi na riječi koje ću ti kazati! Ustani, jer  ja sam evo k tebi poslan." To reče, a ja ustadoh dršćući. </p>
<p id="v12"><sup><small>12</small></sup>  I kaza mi: "Ne boj se, Daniele, jer od prvoga dana kad  si odlučio da se poniziš pred svojim Bogom da bi razumio, tvoje  su riječi uslišane i ja sam došao zbog tvojih riječi. </p>
<p id="v13"><sup><small>13</small></sup>  Knez  kraljevstva perzijskoga protivio mi se dvadeset i jedan dan,  ali Mihael, jedan od prvih Knezova, dođe mi u pomoć. Ostavih  ga nasuprot Knezu perzijskome, </p>
<p id="v14"><sup><small>14</small></sup>  a ja dođoh da ti kažem što  će zadesiti tvoj narod na svršetku dana. Jer još će jedno viđenje  biti za one dane." </p>
<p id="v15"><sup><small>15</small></sup>  Pošto mi to reče, ja oborih pogled na zemlju, bez riječi. </p>
<p id="v16"><sup><small>16</small></sup>  I gle: onaj, sličan sinu čovječjem dotače se mojih usana.  Otvorih usta da govorim te rekoh onome koji stajaše preda mnom:  "Gospodaru moj, zbog ovog viđenja obuzeše me tjeskobe i onemoćah. </p>
<p id="v17"><sup><small>17</small></sup>  I kako će sluga Gospodina svoga govoriti s Gospodinom kad  posve onemoćah i dah me ostavi?" </p>
<p id="v18"><sup><small>18</small></sup>  Tada me se opet dotače onaj  što bijaše kao čovjek te me okrijepi. </p>
<p id="v19"><sup><small>19</small></sup>  On reče: "Ne boj se, miljeniče! Mir tebi! Budi jak! Ohrabri se!" I dok mi to govoraše, ja se ohrabrih pa rekoh: "Govori, Gospodine, jer si me ohrabrio!" </p>
<p id="v20"><sup><small>20</small></sup>  Tada će on: "Znaš li zašto sam došao k tebi? Sad ću se  vratiti da se borim protiv Kneza Perzije; a čim svršim, doći  će Knez Grčke. </p>
<p id="v21"><sup><small>21</small></sup>  Ali ću ti prije otkriti što je zapisano u  Knjizi istine. Nema nikoga tko bi se sa mnom protiv njih borio, osim Mihaela, Kneza vašega, </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/9">
          <span class="mdi mdi-arrow-left-drop-circle"></span><span class="pl-2">Daniel - Poglavlje 9</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/11">
          <span class="pr-2">Daniel - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
