<!--
title: "Daniel - Poglavlje 11"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/10">
          <span class="mdi mdi-arrow-left-drop-circle"></span><span class="pl-2">Daniel - Poglavlje 10</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/12">
          <span class="pr-2">Daniel - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Moje potpore i moga okrilja. </p>
<p id="v2"><sup><small>2</small></sup>  A sada ću ti otkriti istinu. Evo: još će tri kralja ustati za Perziju: četvrti će biti  bogatiji od svih ostalih, pa kad se zbog svoga bogatstva osili, sve će podići protiv kraljevstva grčkoga. </p>
<p id="v3"><sup><small>3</small></sup>  Ustat će junački kralj, vladat će silnom moću i činiti  što ga bude volja. </p>
<p id="v4"><sup><small>4</small></sup>  A čim se ustane, njegovo će se kraljevstvo  raspasti i bit će razdijeljeno na četiri vjetra nebeska, ali  ne među njegove potomke; i neće više biti tako moćno kao za njegove  vladavine, jer će njegovo kraljevstvo biti razoreno i predano  drugima, a ne njima. </p>
<p id="v5"><sup><small>5</small></sup>  Kralj će Juga postati moćan; jedan će od njegovih zapovjednika  biti moćniji od njega i zavladat će većom moću nego što je njegova. </p>
<p id="v6"><sup><small>6</small></sup>  Nekoliko godina kasnije oni će se udružiti, a kći kralja  Juga doći će kralju Sjevera da sklope ugovor. Ali ona tim neće  sačuvati snagu svoje mišice i njezino se potomstvo neće održati:  bit će predana ona, i njezina pratnja, i njezino dijete, i njezin  pomagač u tim vremenima. </p>
<p id="v7"><sup><small>7</small></sup>  No jedan će se izdanak njezina korijena podići na njezino  mjesto, navalit će na vojsku, prodrijet će u tvrđavu kralja Sjevera, postupati s njima po miloj volji i pobijediti ih. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Pa i njihove  bogove, njihove kipove i njihovo dragocjeno suđe, srebrno i zlatno, odnijet će kao plijen u Egipat. Nekoliko godina bit će jači  od kralja Sjevera, </p>
<p id="v9"><sup><small>9</small></sup>  koji će onda prodrijeti u kraljevstvo kralja  Juga, odakle će se vratiti u svoju zemlju. </p>
<p id="v10"><sup><small>10</small></sup>  Ali će se onda  njegovi sinovi naoružati, skupit će silnu vojsku, odlučno će  navaliti i poput poplave proći, zatim će se opet zametnuti rat  sve do njegove utvrde. </p>
<p id="v11"><sup><small>11</small></sup>  Tada će se kralj Juga razgnjeviti  i zavojštiti na kralja Sjevera; podići će silnu vojsku i nadvladati  vojsku njegovu. </p>
<p id="v12"><sup><small>12</small></sup>  Mnoštvo će biti uništeno, a on će se zbog  toga uzoholiti; pobit će desetke tisuća, ali se neće održati: </p>
<p id="v13"><sup><small>13</small></sup>  kralj će Sjevera opet dići vojsku veću nego prije, i poslije  nekoliko godina navalit će s velikom, dobro opremljenom vojskom. </p>
<p id="v14"><sup><small>14</small></sup>  U to vrijeme mnogi će se podići protiv kralja Juga; ustat  će i nasilnici iz tvog naroda da se ispuni viđenje, ali će propasti. </p>
<p id="v15"><sup><small>15</small></sup>  Doći će kralj Sjevera: podići će nasipe da zauzme jedan  utvrđeni grad. Mišice Juga neće odoljeti, pa ni izabrane čete  neće imati snage da se odupru. </p>
<p id="v16"><sup><small>16</small></sup>  Onaj će navaliti protiv njega  i učinit će s njime kako mu se prohtije - nitko mu se neće oprijeti:  zaustavit će se u Divoti, uništenje je u njegovim rukama. </p>
<p id="v17"><sup><small>17</small></sup>  Čvrsto  odlučivši da se pošto-poto domogne svega njegova kraljevstva, sklopit će s njim ugovor dajući mu jednu kćer za ženu da ga  upropasti, ali mu neće uspjeti, neće se to zbiti. </p>
<p id="v18"><sup><small>18</small></sup>  Zatim će  se okrenuti prema otocima i mnoge će osvojiti, ali će jedan zapovjednik  dokrajčiti tu sramotu, sramotu mu sramotom vratiti. </p>
<p id="v19"><sup><small>19</small></sup>  Brže će nagnuti prema utvrdama svoje zemlje, ali će posrnuti, pasti, više ga neće biti. </p>
<p id="v20"><sup><small>20</small></sup>  Na njegovo će mjesto doći jedan  koji će u diku kraljevstva poslati poreznika, ali će u kratko  vrijeme poginuti bez gnjeva i boja. </p>
<p id="v21"><sup><small>21</small></sup>  Na njegovo će se mjesto uzdići nitkov kome ne pripada  kraljevska čast. Ali on će iznenada doći i spletkama se domoći  kraljevstva. </p>
<p id="v22"><sup><small>22</small></sup>  Pred njim će biti preplavljene i skršene navalne snage  i sam knez Saveza. </p>
<p id="v23"><sup><small>23</small></sup>  Unatoč sporazumu s njime, izdajnički će  navaliti i svladati ga s malo ljudi. </p>
<p id="v24"><sup><small>24</small></sup>  Iznenada će upasti u  bogate pokrajine i postupat će kako nisu postupali njegovi očevi  ni očevi njegovih otaca, rasipajući među svoje plijen, pljačku  i bogatstvo, smišljat će osnove protiv tvrdih gradova, ali samo  za neko vrijeme. </p>
<p id="v25"><sup><small>25</small></sup>  Pokrenut će, s velikom vojskom, svoju snagu i hrabrost  protiv kralja Juga. Kralj Juga krenut će u rat s mnogom i moćnom  vojskom, ali neće izdržati, jer će se protiv njega skovati spletke. </p>
<p id="v26"><sup><small>26</small></sup>  I oni koji jeđahu za njegovim stolom skršit će ga: njegova  će vojska biti uništena i mnogi će posječeni popadati. </p>
<p id="v27"><sup><small>27</small></sup>  Oba će kralja smišljati zlo; sjedeći za istim stolom, govorit će laži jedan drugome: ali neće uspjeti, jer je svršetak  odložen do određenog vremena. </p>
<p id="v28"><sup><small>28</small></sup>  Vratit će se on u svoju zemlju  s velikim blagom; srcem protiv svetoga Saveza, učinit će svoje  i vratiti se u svoju zemlju. </p>
<p id="v29"><sup><small>29</small></sup>  U određeno vrijeme opet će krenuti protiv Juga, ali sada  neće biti kao prvi put. </p>
<p id="v30"><sup><small>30</small></sup>  Kitimski će brodovi navaliti na njega, i on će se uplašiti. Vratit će se, bjesnjeti protiv svetoga  Saveza i opet će se sporazumjeti s onima koji napustiše sveti  Savez. </p>
<p id="v31"><sup><small>31</small></sup>  Čete će njegove doći i oskvrnuti svetište-tvrđu, dokinut'  svagdašnju žrtvu i ondje postaviti grozotu pustoši. </p>
<p id="v32"><sup><small>32</small></sup>  Svojim  će spletkama navesti na otpad one koji se ogrešuju o Savez, ali  ljudi koji ljube Boga ostat će postojani i vršit će svoje. </p>
<p id="v33"><sup><small>33</small></sup>  Umnici  u narodu poučavat će mnoštvo, ali će ih jedno vrijeme zatirati  mačem i ognjem, izgnanstvom i pljačkanjem. </p>
<p id="v34"><sup><small>34</small></sup>  Dok ih budu zatirali, samo će im nekolicina pomagati, a mnogi će im se pridružiti  prijevarno. </p>
<p id="v35"><sup><small>35</small></sup>  Od umnika neki će pasti, da se prokušaju, probrani, čisti do vremena svršetka, jer još nije došlo određeno vrijeme. </p>
<p id="v36"><sup><small>36</small></sup>  Kralj će raditi što god mu se prohtije, uznoseći i uzdižući  sebe iznad svih bogova: protiv Boga nad bogovima govorit će hule  i uspijevat će dok se gnjev ne navrši - jer ono što je određeno, to će se ispuniti. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Neće mariti za bogove svojih otaca ni  za Miljenika ženÄa niti za kojega drugog boga: samog će sebe  izdizati iznad sviju. </p>
<p id="v38"><sup><small>38</small></sup>  Mjesto njih častit će boga tvrđava, boga koga nisu poznavali njegovi očevi, častiti ga zlatom i  srebrom, dragim kamenjem i drugim dragocjenostima. </p>
<p id="v39"><sup><small>39</small></sup>  Navalit  će na tvrđave gradova pomoću stranog boga: one koji njega priznaju  obasut će počastima i dat će im vlast nad mnoštvom i dijelit  će im zemlju za nagradu. </p>
<p id="v40"><sup><small>40</small></sup>  U vrijeme svršetka kralj će se Juga zaratiti s njime;  kralj će Sjevera navaliti na nj svojim kolima, svojim konjanicima  i svojim mnogim brodovima. Provalit će u zemlje i proći njima  poput poplave. </p>
<p id="v41"><sup><small>41</small></sup>  Prodrijet će u Divotu i mnogi će pasti. Njegovim  će rukama izmaći Edom i Moab i glavnina sinova Amonovih. </p>
<p id="v42"><sup><small>42</small></sup>  Pružit će svoju ruku za zemljama: Egipat mu neće izmaći. </p>
<p id="v43"><sup><small>43</small></sup>  On će se domoći zlatnog i srebrnog blaga i svih dragocjenosti  Egipta. Pratit će ga Libijci i Etiopljani. </p>
<p id="v44"><sup><small>44</small></sup>  Ali će ga uznemiriti  vijesti s istoka i sa sjevera te će poći vrlo gnjevan da uništi  i zatre mnoštvo. </p>
<p id="v45"><sup><small>45</small></sup>  Postavit će svoje dvorske šatore između  mora i Svete gore Divote. Ali će i njemu doći kraj, i nitko mu  neće pomoći. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/10">
          <span class="mdi mdi-arrow-left-drop-circle"></span><span class="pl-2">Daniel - Poglavlje 10</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/12">
          <span class="pr-2">Daniel - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:7 <i>Stabljika ili grana vinove loze</i>: <a href="/hr/The_Urantia_Book/180#p2_3">KU 180:2.3</a>. </li>
  <li id="fn2"><a href="#cite2">↑</a> 11:36 <i>Bog nad bogovima</i>: <a href="/hr/The_Urantia_Book/45#p4_10">KU 45:4.10</a>. </li>
</ol>
</div>
