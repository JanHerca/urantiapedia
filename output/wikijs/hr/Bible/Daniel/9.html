<!--
title: "Daniel - Poglavlje 9"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/8">
          <span class="mdi mdi-arrow-left-drop-circle"></span><span class="pl-2">Daniel - Poglavlje 8</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/10">
          <span class="pr-2">Daniel - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prve godine Darija, sina Artakserksova, iz roda Medijaca, koji  vladaše kraljevstvom kaldejskim, </p>
<p id="v2"><sup><small>2</small></sup>  prve dakle godine njegova  kraljevanja, ja, Daniel, istraživah u Pismima broj godina koje  se - prema riječi koju Jahve uputi proroku Jeremiji - imaju ispuniti  nad ruševinama Jeruzalema: sedamdeset godina. </p>
<p id="v3"><sup><small>3</small></sup>  Ja obratih svoje  lice prema Gospodinu Bogu nastojeći moliti se i zaklinjati u  postu, kostrijeti i pepelu. </p>
<p id="v4"><sup><small>4</small></sup>  Ja se moljah Jahvi, Bogu svome, priznavajući: "Ah, Gospodine moj, Bože veliki i strahoviti, koji čuvaš  Savez i naklonost onima koji tebe ljube i čuvaju zapovijedi tvoje! </p>
<p id="v5"><sup><small>5</small></sup>  Mi sagriješismo, mi bezakonje počinismo, zlo učinismo, odmetnusmo  se i udaljismo od zapovijedi i naredaba tvojih. </p>
<p id="v6"><sup><small>6</small></sup>  Nismo slušali  sluge tvoje, proroke koji govorahu u tvoje ime našim kraljevima, našim knezovima, našim očevima, svemu puku zemlje. </p>
<p id="v7"><sup><small>7</small></sup>  U tebe  je, Gospodine, pravednost, a u nas stid na obrazu, kao u ovaj  dan, u nas Judejaca, Jeruzalemaca, svega Izraela, blizu i daleko, u svim zemljama kuda si ih rastjerao zbog nevjernosti kojom  ti se iznevjeriše. </p>
<p id="v8"><sup><small>8</small></sup>  Jahve, stid na obraz nama, našim kraljevima, našim knezovima, našim očevima, jer sagriješismo protiv tebe! </p>
<p id="v9"><sup><small>9</small></sup>  U Gospoda je Boga našega smilovanje i oproštenje jer smo se  odmetnuli od njega </p>
<p id="v10"><sup><small>10</small></sup>  i nismo slušali glas Jahve, Boga našega, da slijedimo njegove zakone što nam ih dade po svojim slugama, prorocima. </p>
<p id="v11"><sup><small>11</small></sup>  Sav je Izrael prestupio Zakon tvoj, odmetnuo se ne slušajući  tvoj glas. Zato se na nas izlila kletva i prokletstvo, kako je  zapisano u Zakonu Mojsija, sluge Božjega - jer sagriješismo protiv  Njega. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Izvršio je prijetnje kojima je zaprijetio nama i sucima  koji su nam sudili: svalio je na nas tešku nesreću te se ne dogodi  pod nebom što se dogodi u Jeruzalemu. </p>
<p id="v13"><sup><small>13</small></sup>  Sva ova nesreća, kao  što je zapisano u Zakonu Mojsijevu, došla je na nas, a mi nismo  umilostivili lice Jahve, Boga svojega: nismo se obratili od svojih  bezakonja pa da prionemo uz istinu tvoju. </p>
<p id="v14"><sup><small>14</small></sup>  Jahve je bdio nad  nesrećom, on je dovede na nas. Jer je pravedan Jahve, Bog naš, u svim djelima koja učini, a mi nismo slušali glas njegov. </p>
<p id="v15"><sup><small>15</small></sup>  A sada, Gospode, Bože naš, koji si moćnom svojom rukom  izveo narod svoj iz zemlje egipatske - i time sebi stekao ime  koje traje do danas: mi sagriješismo, mi zlo učinismo. </p>
<p id="v16"><sup><small>16</small></sup>  Gospode, po svoj pravednosti svojoj odvrati svoj gnjev i svoju jarost  od Jeruzalema, grada svojega, Svete gore svoje, jer zbog naših  grijeha i zlodjela naših otaca Jeruzalem i tvoj narod ruglo su  svima koji nas okružuju." </p>
<p id="v17"><sup><small>17</small></sup>  "A sada poslušaj, o Bože naš, molitvu sluge svoga i usrdne  molbe njegove. Neka tvoje lice zasja nad svetištem tvojim opustošenim  - zbog tebe, Gospode! </p>
<p id="v18"><sup><small>18</small></sup>  Prikloni uho svoje, Bože moj, i slušaj!  Otvori oči te pogledaj našu pustoš i grad koji se tvojim zove  imenom! Jer mi te ne molimo zbog svoje pravednosti, već zbog  velikih smilovanja tvojih. </p>
<p id="v19"><sup><small>19</small></sup>  Gospode, čuj! Gospode, oprosti!  Gospode, poslušaj i čini! Ne oklijevaj - zbog sebe, Bože moj, jer se tvojim imenom zove grad tvoj i narod tvoj!" </p>
<p id="v20"><sup><small>20</small></sup>  Ja sam još govorio, moleći se i priznavajući grijehe  svoje i grijehe svog naroda Izraela i usrdno zaklinjući Jahvu, svoga Boga, za Svetu goru Boga svoga. </p>
<p id="v21"><sup><small>21</small></sup>  Dok sam dakle ja još  govorio moleći se, onaj čovjek Gabriel, koga vidjeh na početku  viđenja, doletje u brzu letu, dotače me se u vrijeme večernjeg  prinosa </p>
<p id="v22"><sup><small>22</small></sup>  i pouči me: "Daniele, evo me: dođoh da te poučim. </p>
<p id="v23"><sup><small>23</small></sup>  Od početka tvoje molitve izišla je riječ, i ja dođoh da ti  je navijestim. Ti si miljenik. Pazi dobro na riječ, razumij viđenje." </p>
<p id="v24"><sup><small>24</small></sup>  "Sedamdeset je sedmica određeno tvom narodu i tvom svetom gradu da se dokrajči opačina, da se stavi pečat grijehu, da se zadovolji za bezakonje, da se uvede vječna pravednost, da se stavi pečat viđenju i prorocima, da se pomaže Sveti nad svetima. </p>
<p id="v25"><sup><small>25</small></sup>  Znaj i razumij: Od časa kad izađe riječ 'Neka se vrate i neka opet sagrade Jeruzalem' pa do Kneza Pomazanika: sedam sedmica, a onda šezdeset i dvije sedmice, i bit će opet sagrađeni trg i opkop, i to u teško vrijeme. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  A poslije šezdeset i dvije sedmice bit će Pomazanik pogubljen, ali ne za sebe. Narod jednog kneza koji će doći razorit će Grad i Svetište: svršetak im je u propasti, a do svršetka rat i određena pustošenja. </p>
<p id="v27"><sup><small>27</small></sup>  I sklopit će savez s mnogima za jednu sedmicu: a u polovici sedmice prestat će žrtva i prinos: na vrhu Hrama bit će grozota pustoši sve do svršetka, dok se određeno pustošenje ne obori na pustošnika." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/8">
          <span class="mdi mdi-arrow-left-drop-circle"></span><span class="pl-2">Daniel - Poglavlje 8</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/10">
          <span class="pr-2">Daniel - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:11 <i>Osjećali su se krivom nacijom</i>: <a href="/hr/The_Urantia_Book/136#p2_1">KU 136:2.1</a>. </li>
  <li id="fn2"><a href="#cite2">↑</a> 9:25-26 <i>Mesija</i>: <a href="/hr/The_Urantia_Book/136#p1_1">KU 136:1.1</a>. </li>
</ol>
</div>
