<!--
title: "Daniel - Poglavlje 6"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/5">
          <span class="mdi mdi-arrow-left-drop-circle"></span><span class="pl-2">Daniel - Poglavlje 5</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/7">
          <span class="pr-2">Daniel - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Svidjelo se Dariju da postavi nad svojim kraljevstvom  stotinu i dva(6:2) deset satrapa da budu nad svim kraljevstvom. </p>
<p id="v2"><sup><small>2</small></sup>  (6:3) Njima  na čelo stavi tri pročelnika - Daniel bijaše jedan od njih -  kojima će satrapi polagati račun da se ne bi dosađivalo kralju. </p>
<p id="v3"><sup><small>3</small></sup>  (6:4) Daniel se toliko isticaše svojim izvanrednim duhom iznad pročelnika  i satrapa te kralj mišljaše da ga postavi nad svim kraljevstvom. </p>
<p id="v4"><sup><small>4</small></sup>  (6:5) Tada pročelnici i satrapi stadoše tražiti povod, štogod  oko državne uprave, zbog čega bi mogli optužiti Daniela; ali  ne mogoše na njemu naći ništa takvo, ništa zbog čega bi ga prekorili, jer bijaše vjeran, na njemu ni nemara ni ogrešenja. </p>
<p id="v5"><sup><small>5</small></sup>  (6:6) Ti ljudi  rekoše tada: "Nećemo naći nikakva povoda protiv Daniela, osim  da nađemo nešto protiv njega u zakonu njegova Boga." </p>
<p id="v6"><sup><small>6</small></sup>  (6:7) Tada pročelnici i satrapi navališe na kralja te mu rekoše:  "O kralju Darije, živ bio dovijeka! </p>
<p id="v7"><sup><small>7</small></sup>  (6:8) Svi pročelnici kraljevstva, predstojnici i satrapi, savjetnici i namjesnici složiše se u  tome da bi trebalo da kralj izda naredbu i zabranu: svaki onaj  koji bi u roku od trideset dana upravio molbu bilo na kojega  boga ili čovjeka, osim na tebe, o kralju, bit će bačen u lavsku  jamu. </p>
<p id="v8"><sup><small>8</small></sup>  (6:9) O kralju, potvrdi tu zabranu i potpiši naredbu da bude  neopoziva prema nepromjenljivom medijsko-perzijskom zakonu!" </p>
<p id="v9"><sup><small>9</small></sup>  (6:10) Nato kralj Darije potpisa pismo i zabranu. </p>
<p id="v10"><sup><small>10</small></sup>  (6:11) Saznavši Daniel da je spis potpisan, otiđe u svoju kuću.  Prozori gornje sobe bijahu otvoreni prema Jeruzalemu. Tu je on  tri puta na dan padao na koljena blagoslivljajući, moleći i hvaleći  Boga, kako je uvijek činio. </p>
<p id="v11"><sup><small>11</small></sup>  (6:12) Oni ljudi nahrupiše i nađoše  Daniela gdje moli i zaziva svoga Boga. </p>
<p id="v12"><sup><small>12</small></sup>  (6:13) Tada odoše i pred  kraljem se pozvaše na kraljevsku zabranu: "Zar ti nisi potpisao  zabranu prema kojoj će svaki onaj koji bi u vremenu od trideset  dana upravio molbu na nekoga boga ili čovjeka, osim na tebe,  o kralju, biti bačen u lavsku jamu?" Kralj odgovori: "Tako je  odlučeno po nepromjenljivom medijsko-perzijskom zakonu." </p>
<p id="v13"><sup><small>13</small></sup>  (6:14) Tada  rekoše kralju: "Daniel, onaj od izgnanika judejskih, ne mari  za tebe, o kralju, ni za tvoju zabranu koju si potpisao: tri  puta na dan obavlja svoju molitvu." </p>
<p id="v14"><sup><small>14</small></sup>  (6:15) Čuvši te riječi, kralj se vrlo ražalosti i odluči spasiti  Daniela. Sve do sunčeva zalaza nastojaše da ga spasi. </p>
<p id="v15"><sup><small>15</small></sup>  (6:16) Ali  oni ljudi navališe na kralja govoreći: "Znaj, o kralju, da prema  medijsko-perzijskom zakonu nijedna kraljevska zabrana ili odluka  ne može biti opozvana!" </p>
<p id="v16"><sup><small>16</small></sup>  (6:17) Tada kralj naredi da dovedu Daniela i da ga bace u lavsku  jamu. Kralj reče Danielu: "Bog tvoj, kome tako postojano služiš, neka te izbavi." </p>
<p id="v17"><sup><small>17</small></sup>  (6:18) Donesoše kamen i staviše ga jami na otvor.  Kralj ga zapečati prstenom svojim i prstenom svojih velikaša, da se ništa ne mijenja za Daniela. </p>
<p id="v18"><sup><small>18</small></sup>  (6:19) Kralj se vrati u svoj dvor i provede noć ne okusivši  jela i ne dopustivši da mu dovedu suložnice. Nije mogao usnuti. </p>
<p id="v19"><sup><small>19</small></sup>  (6:20) Kralj ustade u ranu zoru, kad se danilo, i pođe brzo k lavskoj  jami. </p>
<p id="v20"><sup><small>20</small></sup>  (6:21) Kad se primače blizu, viknu žalosnim glasom Danielu:  "Daniele, slugo Boga živoga, je li te Bog, kome postojano služiš, mogao izbaviti od lavova?" </p>
<p id="v21"><sup><small>21</small></sup>  (6:22) Daniel odgovori: "O kralju, živ  bio dovijeka! </p>
<p id="v22"><sup><small>22</small></sup>  (6:23) Moj je Bog poslao svog Anđela; zatvorio je  ralje lavovima te mi ne naudiše, jer sam nedužan pred njim. Pa  i pred tobom, o kralju, ja sam bez krivice." </p>
<p id="v23"><sup><small>23</small></sup>  (6:24) Kralj se vrlo  obradova i naredi da Daniela izvade iz jame. Izvadiše Daniela  iz jame neozlijeđena, jer se bijaše uzdao u svoga Boga. </p>
<p id="v24"><sup><small>24</small></sup>  (6:25) Kralj  zapovjedi da dovedu one ljude koji bijahu optužili Daniela i  da ih bace u lavsku jamu - njih, njihove žene i njihovu djecu:  i prije nego dodirnuše tlo, lavovi ih zgrabiše i smrviše im kosti. </p>
<p id="v25"><sup><small>25</small></sup>  (6:26) Nato kralj Darije napisa svim plemenima, narodima i jezicima  što stanuju po svoj zemlji: "Obilovali mirom! </p>
<p id="v26"><sup><small>26</small></sup>  (6:27) Evo naredbe  koju donosim: u svemu mojem kraljevstvu neka se ljudi boje i  neka dršću pred Bogom Danielovim: On je Bog živi, on ostaje dovijeka! Njegovo kraljevstvo neće propasti, njegovoj vlasti nema kraja! <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  (6:28) On izbavlja i spasava, čini znake i čudesa na nebesima i na zemlji! On je spasio Daniela iz šapa lavljih!" </p>
<p id="v28"><sup><small>28</small></sup>  (6:29) Daniel bijaše sretan za vladanja Darija i za vladanja Kira  Perzijanca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/5">
          <span class="mdi mdi-arrow-left-drop-circle"></span><span class="pl-2">Daniel - Poglavlje 5</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/7">
          <span class="pr-2">Daniel - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:26 <i>Kraljevstvo kao sadašnja stvarnost</i>: <a href="/hr/The_Urantia_Book/170#p1_2">KU 170:1.2</a>. </li>
</ol>
</div>
