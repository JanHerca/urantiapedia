<!--
title: "Daniel - Poglavlje 8"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/7">
          <span class="mdi mdi-arrow-left-drop-circle"></span><span class="pl-2">Daniel - Poglavlje 7</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/9">
          <span class="pr-2">Daniel - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Treće godine kralja Baltazara ukaza se meni, Danielu, viđenje  poslije onoga koje mi se ukazalo prije. </p>
<p id="v2"><sup><small>2</small></sup>  Gledah viđenje, i  dok gledah, nađoh se u Šušanu, čvrstu gradu u pokrajini Elamu;  i u viđenju se vidjeh na rijeci Ulaju. </p>
<p id="v3"><sup><small>3</small></sup>  Podigoh oči, i gle:  ovan stajaše kraj rijeke. Imaše dva roga: oba roga visoka, no  jedan viši nego drugi, a onaj viši narastao poslije. </p>
<p id="v4"><sup><small>4</small></sup>  Gledah  kako ovan bode na zapad, na sjever i jug. Nijedna mu se životinja  ne mogaše oprijeti, ništa mu ne mogaše izbjeći. Činio je što  je htio, osilio se. </p>
<p id="v5"><sup><small>5</small></sup>  Dok sam promatrao, gle: jarac dolazi sa zapada povrh sve  zemlje, ne dodirujući tla; jarac imaše silan rog među očima. </p>
<p id="v6"><sup><small>6</small></sup>  Približi se dvorogom ovnu kojega bijah vidio gdje stoji kraj  rijeke i potrča na njega u svoj žestini svoje snage. </p>
<p id="v7"><sup><small>7</small></sup>  Vidjeh  kako se približi ovnu: bijesno udari na ovna i slomi mu oba roga, a ovan nije imao snage da mu se opre; obori ga jarac na zemlju  i stade ga nogama gaziti; nikoga ne bijaše da spasi ovna. </p>
<p id="v8"><sup><small>8</small></sup>  Jarac  osili veoma, ali kad osili, veliki se rog slomi, a na njegovu  mjestu izrastoše četiri velika roga prema četiri vjetra nebeska. </p>
<p id="v9"><sup><small>9</small></sup>  Iz jednoga od njih izbi malen rog, ali taj silno poraste  prema jugu i istoku, prema Divoti. </p>
<p id="v10"><sup><small>10</small></sup>  On poraste sve do Nebeske  vojske, obori na zemlju neke iz Vojske i od zvijezda pa ih zgazi  nogama. </p>
<p id="v11"><sup><small>11</small></sup>  Poraste sve do Zapovjednika Vojske, oduze mu svagdašnju  žrtvu i razori mu njegovo Sveto mjesto. </p>
<p id="v12"><sup><small>12</small></sup>  Vojska se digla na  žrtvu svagdašnju zbog opačine, na zemlju oborila istinu i uspje  u svemu što činjaše. </p>
<p id="v13"><sup><small>13</small></sup>  Tada čuh gdje jedan Svetac govori, a drugi Svetac upita  onoga koji govoraše: "Dokle će trajati ovo viđenje o svagdašnjoj  žrtvi i o opačini što pustoši i gazi Svetište i Vojsku?" </p>
<p id="v14"><sup><small>14</small></sup>  Odgovori:  "Još dvije tisuće i tri stotine večeri i jutara; tada će Svetište  biti očišćeno." </p>
<p id="v15"><sup><small>15</small></sup>  Kad sam ja, Daniel, gledajući ovo viđenje, tražio da  ga razumijem, gle, preda me stade kao neki čovjek. </p>
<p id="v16"><sup><small>16</small></sup>  Začuh  glas čovječji gdje viče preko Ulaja: "Gabriele, objasni mu to  viđenje!" </p>
<p id="v17"><sup><small>17</small></sup>  On pođe onamo gdje stajah i kad mi se približi, strah me obuze i padoh na lice. On mi reče: "Sine čovječji,  razumij: jer ovo je viđenje za vrijeme posljednje." </p>
<p id="v18"><sup><small>18</small></sup>  On još  govoraše, a ja se onesvijestih, padoh na zemlju. On me dotače  i uspravi na mom mjestu. </p>
<p id="v19"><sup><small>19</small></sup>  I reče: "Evo, kazat ću ti što će  doći na kraju gnjeva, najavljeni svršetak. </p>
<p id="v20"><sup><small>20</small></sup>  Ovan što si ga  vidio - njegova dva roga - to su kraljevi Medije i Perzije. </p>
<p id="v21"><sup><small>21</small></sup>  Rutavi  jarac jest kralj Grčke; veliki rog među njegovim očima jest prvi  kralj; </p>
<p id="v22"><sup><small>22</small></sup>  slomljeni rog i četiri roga što izbiše na njegovu  mjestu, to su četiri kraljevstva što će izići iz njegova naroda, ali neće imati njegovu moć. </p>
<p id="v23"><sup><small>23</small></sup>  I potkraj njihova kraljevanja, kad bezakonici navrše mjeru, ustat će kralj, drzak i lukav. </p>
<p id="v24"><sup><small>24</small></sup>  Njegova će moć porasti, ali ne svojom snagom; nesmiljeno će pustošiti, uspijevat će u svojim pothvatima, zatirat' junake i narod Svetaca. </p>
<p id="v25"><sup><small>25</small></sup>  Zbog njegove lukavosti prijevara će uspijevati u njegovoj ruci. On će se uznijeti u svome srcu, iz čista mira upropastit će mnoge. Suprotstavit će se Knezu nad knezovima, ali će - ne rukom - biti skršen. </p>
<p id="v26"><sup><small>26</small></sup>  Viđenje o večerima i jutrima o kojem je bilo govora istinito je; no ti ga zapečati, jer je za daleke dane." </p>
<p id="v27"><sup><small>27</small></sup>  Tada ja, Daniel, obnemogoh i bijah bolestan više dana.  Zatim ustadoh da vršim kraljevske poslove. Bijah smeten zbog  viđenja, no nitko to nije dokučio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/7">
          <span class="mdi mdi-arrow-left-drop-circle"></span><span class="pl-2">Daniel - Poglavlje 7</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/9">
          <span class="pr-2">Daniel - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
