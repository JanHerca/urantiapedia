<!--
title: "Daniel - Poglavlje 2"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/1">
          <span class="mdi mdi-arrow-left-drop-circle"></span><span class="pl-2">Daniel - Poglavlje 1</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/3">
          <span class="pr-2">Daniel - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Druge godine Nabukodonozorova kraljevanja usni Nabukodonozor  sanje: njegov se duh zbog toga uznemiri, a san ga ostavi. </p>
<p id="v2"><sup><small>2</small></sup>  Kralj  naredi da se pozovu čarobnici i gataoci, zaklinjači i zvjezdari  da protumače kralju njegove sanje. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Dođoše dakle te stadoše  pred kralja. Kralj im reče: "Usnih jednu sanju i moj se duh uznemiri  od želje da razumijem sanju." </p>
<p id="v4"><sup><small>4</small></sup>  Kaldejci odgovoriše kralju (aramejski): "O kralju, živ bio dovijeka! Pripovjedi svoju sanju slugama  svojim, a mi ćemo ti otkriti njezino značenje." </p>
<p id="v5"><sup><small>5</small></sup>  Kralj odgovori  i reče zvjezdarima: "Moja je odluka neopoziva: ako mi ne kažete  što sam snio i što san znači, bit ćete rastrgani u komade, a  vaše će kuće postati smetišta. </p>
<p id="v6"><sup><small>6</small></sup>  No ako mi otkrijete moju sanju  i njezino značenje, dobit ćete od mene darove i poklone i velike  časti. Otkrijte mi dakle što sam snio i što san znači." </p>
<p id="v7"><sup><small>7</small></sup>  Oni  opet odgovoriše: "Neka kralj rekne svoju sanju slugama svojim, a mi ćemo mu otkriti njezino značenje." </p>
<p id="v8"><sup><small>8</small></sup>  A kralj: "Dobro ja  znam da želite dobiti na vremenu jer znate da je moja odluka  neopoziva. </p>
<p id="v9"><sup><small>9</small></sup>  Ako mi ne kažete što sam snio, znači da me namjeravate  obmanjivati varavim riječima i izmišljotinama dok nekako ne prođe  vrijeme. Stoga, recite mi moj san, pa ću znati da li mi možete  kazati i njegovo značenje!" </p>
<p id="v10"><sup><small>10</small></sup>  Zvjezdari odgovoriše pred kraljem: "Nema na svijetu čovjeka  koji bi takvo što mogao otkriti kralju. I stoga nijedan kralj, ma kako velik i moćan, takvo što ne traži od čarobnika, gataoca  ili zvjezdara. </p>
<p id="v11"><sup><small>11</small></sup>  Što tražiš, kralju, teško je, i nema ga tko  bi to mogao otkriti kralju osim bogova, koji ne borave među smrtnicima." </p>
<p id="v12"><sup><small>12</small></sup>  Tada se kralj silno razgnjevi i razbjesni te naredi da  se pogube svi mudraci babilonski. </p>
<p id="v13"><sup><small>13</small></sup>  Pošto je objavljena naredba  da se ubiju mudraci, potražiše i Daniela i njegove drugove da  ih pogube. </p>
<p id="v14"><sup><small>14</small></sup>  No Daniel se mudrim i umnim riječima obrati na  Arjoka, zapovjednika kraljevskih straža, koji bijaše izišao da  pogubi mudrace babilonske. </p>
<p id="v15"><sup><small>15</small></sup>  On reče Arjoku, zapovjedniku kraljevu:  "Zašto je kralj izdao tako strogu naredbu?" Arjok pripovjedi  Danielu, </p>
<p id="v16"><sup><small>16</small></sup>  a Daniel otiđe kralju i zamoli da mu dade vremena  te će kralju otkriti što san znači. </p>
<p id="v17"><sup><small>17</small></sup>  Daniel uđe u svoju kuću te sve kaza Hananiji, Mišaelu  i Azarji, svojim drugovima, </p>
<p id="v18"><sup><small>18</small></sup>  da mole milosrđe u Boga Nebeskoga  radi te tajne, da Daniel i njegovi drugovi ne poginu s drugim  mudracima babilonskim. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  I objavi se tajna Danielu u noćnom  viđenju. A Daniel blagoslovi Boga Nebeskoga. </p>
<p id="v20"><sup><small>20</small></sup>  Daniel prihvati  riječ i reče: "Bilo ime Božje blagoslovljeno odvijeka dovijeka, njegova je mudrost i sila. </p>
<p id="v21"><sup><small>21</small></sup>  On mijenja doba i vremena, ruši i postavlja kraljeve, daje mudrost mudrima a znanje pronicavima. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  On otkriva dubine i tajne, zna što je u tminama i svjetlost prebiva u njega. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Tebe, o Bože otaca mojih, slavim i hvalim što si mi dao mudrost i jakost! Evo, objavio si mi ono što smo te molili, objavio si nam što kralj traži." </p>
<p id="v24"><sup><small>24</small></sup>  Daniel ode k Arjoku, kome bijaše kralj naredio da smakne  mudrace babilonske. Uđe i reče mu: "Ne ubijaj mudraca babilonskih!  Odvedi me kralju, pa ću mu otkriti što san znači." </p>
<p id="v25"><sup><small>25</small></sup>  Arjok  žurno odvede Daniela kralju i reče: "Našao sam među izgnanicima  judejskim čovjeka koji će kralju kazati što san znači." </p>
<p id="v26"><sup><small>26</small></sup>  Kralj  reče Danielu (koji se zvaše Baltazar): "Jesi li kadar kazati  mi san koji sam usnio i što znači?" </p>
<p id="v27"><sup><small>27</small></sup>  Daniel odgovori pred kraljem: "Tajnu koju istražuje kralj  ne mogahu kralju otkriti mudraci, čarobnici, gataoci i zaklinjači; </p>
<p id="v28"><sup><small>28</small></sup>  ali ima na nebu Bog koji objavljuje tajne i on je saopćio  kralju Nabukodonozoru ono što će biti na svršetku dana. Evo tvoje  sanje i onoga što ti se prividjelo na postelji: </p>
<p id="v29"><sup><small>29</small></sup>  O kralju, na tvojoj ti postelji dođoše misli o tome što  će se dogoditi kasnije, a Otkrivatelj tajna saopćio ti je ono  što će biti. </p>
<p id="v30"><sup><small>30</small></sup>  Iako nemam mudrosti više nego ostali smrtnici, ta mi je tajna objavljena samo zato da njezino značenje saopćim  kralju i da upoznaš misli svoga srca. </p>
<p id="v31"><sup><small>31</small></sup>  Ti si, o kralju, imao viđenje: gle, kip, golem kip, vrlo  blistav, stajaše pred tobom, strašan za oči. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Tome kipu glava  bijaše od čistog zlata, prsa i ruke od srebra, trbuh i bedra  od mjedi, </p>
<p id="v33"><sup><small>33</small></sup>  gnjati od željeza, a stopala dijelom od željeza, dijelom od gline. </p>
<p id="v34"><sup><small>34</small></sup>  Ti si promatrao: iznenada se odvali kamen  a da ga ne dodirnu ruka, pa udari u kip, u stopala od željeza  i gline te ih razbi. </p>
<p id="v35"><sup><small>35</small></sup>  Tada se smrvi najednom željezo i glina, mjed, srebro i zlato, i sve postade kao pljeva na gumnu ljeti  i vjetar sve odnese bez traga. A kamen koji bijaše u kip udario  postade veliko brdo te napuni svu zemlju. <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  To bijaše sanja;  a njezino ćemo značenje reći pred kraljem." </p>
<p id="v37"><sup><small>37</small></sup>  "Ti, o kralju, kralju kraljeva, komu Bog Nebeski dade  kraljevstvo, silu moć i slavu - </p>
<p id="v38"><sup><small>38</small></sup>  i u čije je ruke stavio,  gdje god se našli, sinove ljudske, životinje poljske, ptice nebeske  i postavio te gospodarom nad svim time - ti si glava od zlata. </p>
<p id="v39"><sup><small>39</small></sup>  Poslije tebe ustat će drugo kraljevstvo, slabije od tvoga, pa treće, od mjedi, koje će gospodariti svom zemljom. </p>
<p id="v40"><sup><small>40</small></sup>  A  četvrto kraljevstvo bit će tvrdo poput željeza, poput željeza  koje sve satire i mrvi; kao željezo koje razbija, skršit će i  razbit sva ona kraljevstva. </p>
<p id="v41"><sup><small>41</small></sup>  Stopala koja si vidio, dijelom  glina a dijelom željezo, jesu podijeljeno kraljevstvo; imat će  nešto od čvrstoće željeza prema onome što si vidio željezo izmiješano  s glinom. </p>
<p id="v42"><sup><small>42</small></sup>  Prsti stopala, dijelom željezo a dijelom glina:  kraljevstvo će biti dijelom čvrsto a dijelom krhko. </p>
<p id="v43"><sup><small>43</small></sup>  A što  si vidio željezo izmiješano s glinom: oni će se miješati ljudskim  sjemenom, ali se neće držati zajedno, kao što se ni željezo ne  da pomiješati s glinom. </p>
<p id="v44"><sup><small>44</small></sup>  U vrijeme ovih kraljeva Bog Nebeski  podići će kraljevstvo koje neće nikada propasti i neće prijeći  na neki drugi narod. Ono će razbiti i uništiti sva ona kraljevstva, a samo će stajati dovijeka - <sup id="cite8"><a href="#fn8">[8]</a></sup></p>
<p id="v45"><sup><small>45</small></sup>  kao što si vidio da se kamen  s brijega odvalio a da ga ne dodirnu ruka te smrvio željezo,  mjed, glinu, srebro i zlato. Veliki je Bog saopćio kralju što  se ima dogoditi. Sanja je istinita, a tumačenje joj pouzdano." </p>
<p id="v46"><sup><small>46</small></sup>  Nato kralj Nabukodonozor pade ničice i pokloni se pred  Danielom. Naredi da mu prinesu dar i kad. </p>
<p id="v47"><sup><small>47</small></sup>  I reče kralj Danielu:  "Zaista, vaš je bog Bog nad bogovima i gospodar nad kraljevima, Otkrivatelj tajna, kad si mogao otkriti ovu tajnu." <sup id="cite9"><a href="#fn9">[9]</a></sup></p>
<p id="v48"><sup><small>48</small></sup>  Kralj  uzvisi Daniela i dariva ga mnogim blistavim darovima. Postavi  ga upraviteljem sve pokrajine babilonske i starješinom svih mudraca  babilonskih. </p>
<p id="v49"><sup><small>49</small></sup>  Daniel zamoli kralja da odredi za upravitelje  pokrajine babilonske Šadraka, Mešaka i Abed Nega, a Daniel ostade  na kraljevu dvoru. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/1">
          <span class="mdi mdi-arrow-left-drop-circle"></span><span class="pl-2">Daniel - Poglavlje 1</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/3">
          <span class="pr-2">Daniel - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:2 <i>Astrologija</i>: <a href="/hr/The_Urantia_Book/90#p2_5">KU 90:2.5</a>. </li>
  <li id="fn2"><a href="#cite2">↑</a> 2:18-19,28 <i>Jedan Bog na nebu</i>: <a href="/hr/The_Urantia_Book/79#p1_9">KU 79:1.9</a>. </li>
  <li id="fn3"><a href="#cite3">↑</a> 2:21 <i>Uklanja, postavlja, kraljuje</i>: <a href="/hr/The_Urantia_Book/3#p5_2">KU 3:5.2</a>. </li>
  <li id="fn4"><a href="#cite4">↑</a> 2:22 <i>Otkriva duboke tajne, svjetlo</i>: <a href="/hr/The_Urantia_Book/131#p2_3">KU 131:2.3</a>. </li>
  <li id="fn5"><a href="#cite5">↑</a> 2:31-33 <i>Danielova „izvrsna slika“</i>: <a href="/hr/The_Urantia_Book/135#p3_2">KU 135:3.2</a>. </li>
  <li id="fn6"><a href="#cite6">↑</a> 2:31-45 <i>Daniel: mesijansko kraljevstvo</i>: <a href="/hr/The_Urantia_Book/97#p8_3">KU 97:8.3</a>. </li>
  <li id="fn7"><a href="#cite7">↑</a> 2:35 <i>Padovi kamenja, lomi itd.</i>: <a href="/hr/The_Urantia_Book/173#p4_4">KU 173:4.4</a>. </li>
  <li id="fn8"><a href="#cite8">↑</a> 2:44 <i>Vječno kraljevstvo</i>: <a href="/hr/The_Urantia_Book/135#p3_2">KU 135:3.2</a>.  <i>Kraljevstvo Božje na dohvat ruke</i>: <a href="/hr/The_Urantia_Book/136#p2_1">KU 136:2.1</a>.  <i>Židovi su Boga smatrali kraljem nad svime</i>: <a href="/hr/The_Urantia_Book/141#p4_1">KU 141:4.1</a>. </li>
  <li id="fn9"><a href="#cite9">↑</a> 2:47 <i>Bog Vrhovni</i>: <a href="/hr/The_Urantia_Book/0#p2_12">KU 0:2.12</a>.  <i>Bog nad bogovima</i>: <a href="/hr/The_Urantia_Book/45#p4_10">KU 45:4.10</a>. </li>
</ol>
</div>
