<!--
title: "Daniel - Poglavlje 5"
description: 
published: true
date: 2025-11-18T12:59:53Z
tags: bible, bible—daniel
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/4">
          <span class="mdi mdi-arrow-left-drop-circle"></span><span class="pl-2">Daniel - Poglavlje 4</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/6">
          <span class="pr-2">Daniel - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kralj Baltazar priredi veliku gozbu tisući svojih velikaša;  s njima je pio vino. </p>
<p id="v2"><sup><small>2</small></sup>  Opijen vinom, Baltazar naredi da se donese  zlatno i srebrno suđe koje njegov otac Nabukodonozor bijaše oteo  iz jeruzalemskog Svetišta, pa da iz njega pije kralj, njegovi  velikaši, njegove žene i suložnice. </p>
<p id="v3"><sup><small>3</small></sup>  Donesoše dakle zlatno  i srebrno suđe oteto iz Božjega doma u Jeruzalemu i stadoše piti  iz njega kralj i njegovi velikaši, njegove žene i suložnice. </p>
<p id="v4"><sup><small>4</small></sup>  Pili su vino i slavili svoje bogove od zlata i srebra, mjedi  i željeza, drva i kamena. </p>
<p id="v5"><sup><small>5</small></sup>  Iznenada se pojaviše prsti čovječje ruke koji stadoše  pisati, nasuprot velikom svijećnjaku, po okrečenu zidu kraljevskog  dvora, i kralj vidje dlan ruke koja pisaše. </p>
<p id="v6"><sup><small>6</small></sup>  Kralj problijedje, misli ga uznemiriše, zglobovi njegovih kukova popustiše i koljena  mu stadoše udarati jedno o drugo. </p>
<p id="v7"><sup><small>7</small></sup>  Glasno dozva čarobnike,  zvjezdare i gataoce. I reče kralj mudracima babilonskim: "Tko  pročita ovo pismo i otkrije mi njegov smisao, bit će obučen u  grimiz, oko vrata nosit će zlatan lanac i bit će treći u kraljevstvu." </p>
<p id="v8"><sup><small>8</small></sup>  Pristupe svi mudraci kraljevi, ali ne mogoše pročitati pismo  niti mu otkriti značenje. </p>
<p id="v9"><sup><small>9</small></sup>  Kralj se Baltazar zbog toga silno  uplaši, problijedje, a njegovi velikaši ostadoše zbunjeni. </p>
<p id="v10"><sup><small>10</small></sup>  Kraljica, čuvši riječi kralja i velikaša, uđe u gozbenu  dvoranu i reče: "Kralju, živ bio dovijeka! Neka se tvoje misli  ne uznemiruju i tvoje lice neka ne blijedi! </p>
<p id="v11"><sup><small>11</small></sup>  Ima u tvome kraljevstvu  čovjek u kome prebiva duh Boga Svetoga. Još za vremena tvoga  oca nađe se u njemu svjetlo, razum i mudrost slična mudrosti  bogova. I zato ga kralj Nabukodonozor, otac tvoj, imenova starješinom  čarobnika, gatalaca, zvjezdara i mudraca. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Budući da se u  tom Danielu - koga kralj bijaše nazvao Baltazarom - našao duh  izvanredan, znanje, bistrina, vještina da tumači sanje, da rješava  zagonetke i da razrješuje teškoće, pozovi stoga Daniela i on  će ti kazati značenje." </p>
<p id="v13"><sup><small>13</small></sup>  Dovedoše Daniela pred kralja, a kralj ga upita: "Jesi  li ti Daniel, jedan od izgnanika judejskih koje dovede iz Judeje  kralj moj otac? </p>
<p id="v14"><sup><small>14</small></sup>  Čujem da duh Božji prebiva na tebi i da je  u tebi svjetlo, razum i mudrost izvanredna. </p>
<p id="v15"><sup><small>15</small></sup>  Dovedoše mi mudrace  i čarobnike da pročitaju ovo pismo i da mi reknu njegovo značenje, ali oni nisu kadri otkriti mi njegov smisao. </p>
<p id="v16"><sup><small>16</small></sup>  A čujem da  si ti kadar dati tumačenja i da razrješuješ teškoće. Ako si dakle  kadar pročitati ovo pismo i reći mi njegovo značenje, bit ćeš  odjeven u grimiz i nosit ćeš zlatan lanac oko vrata i bit ćeš  treći u kraljevstvu." </p>
<p id="v17"><sup><small>17</small></sup>  Daniel prihvati riječ i odgovori kralju: "Tvoji darovi  neka ti ostanu, i svoje poklone daj drugima! A ja ću pročitati  ovo pismo kralju i kazat ću mu njegovo značenje. </p>
<p id="v18"><sup><small>18</small></sup>  O kralju, Bog je Svevišnji dao kraljevstvo, veličinu, veličanstvo i slavu  Nabukodonozoru, ocu tvome. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Zbog veličine koju mu bijaše dao  drhtahu od straha pred njim narodi, plemena i jezici: on ubijaše  po svojoj volji, ostavljaše na životu koga je htio, uzdizaše  koga je htio, ponizivaše koga je htio. </p>
<p id="v20"><sup><small>20</small></sup>  No kad mu se srce  uzdiglo i duh uzobijestio do drskosti, tada bi oboren sa svoga  kraljevskog prijestolja i slava mu bijaše oduzeta. </p>
<p id="v21"><sup><small>21</small></sup>  Bi izagnan  iz ljudskog društva i srce mu posta slično životinjskom: prebivaše  s divljim magarcima; poput goveda jeđaše travu; nebeska je rosa  prala njegovo tijelo, dok ne spozna da Svevišnji Bog ima vlast  nad kraljevstvom ljudskim i stavlja mu na čelo onoga koga on  hoće. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  No ti, Baltazare, sine njegov, nisi ponizio srce svoje, iako si znao sve ovo: </p>
<p id="v23"><sup><small>23</small></sup>  ti si se podigao protiv Gospoda Nebeskoga, dao si da ti donesu suđe iz njegova Doma i pili ste vino iz  njega ti, tvoji velikaši, tvoje žene i tvoje suložnice, hvaleći  bogove od zlata i srebra, od mjedi i željeza, od drva i kamena, koji ne vide, ne čuju niti razumiju, a nisi dao slavu Bogu koji  u svojoj ruci drži dah tvoj i sve tvoje putove. </p>
<p id="v24"><sup><small>24</small></sup>  I zato on  posla ovu ruku koja napisa ovo pismo." </p>
<p id="v25"><sup><small>25</small></sup>  "A evo što je napisano: Mene, Mene, Tekel, Parsin. </p>
<p id="v26"><sup><small>26</small></sup>  A  te riječi znače: Mene: izmjerio je Bog tvoje kraljevstvo i učinio  mu kraj; </p>
<p id="v27"><sup><small>27</small></sup>  Tekel: bio si vagnut na tezulji i nađen si prelagan; <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Parsin: razdijeljeno je tvoje kraljevstvo i predano Medijcima  i Perzijancima." </p>
<p id="v29"><sup><small>29</small></sup>  Tada Baltazar naredi da Daniela obuku u grimiz, da mu  oko vrata objese zlatan lanac i da ga proglase trećim u kraljevstvu. </p>
<p id="v30"><sup><small>30</small></sup>  Iste te noći kaldejski kralj Baltazar bi ubijen. </p>
<p id="v31"><sup><small>31</small></sup>  (6:1) A Darije Medijac preuze kraljevstvo, star već šezdeset i dvije  godine. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Daniel/4">
          <span class="mdi mdi-arrow-left-drop-circle"></span><span class="pl-2">Daniel - Poglavlje 4</span>
        </a>
        </td>
        <td>
        <a href="/hr/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Daniel/6">
          <span class="pr-2">Daniel - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:11-12,14 <i>Duh razumijevanja</i>: <a href="/hr/The_Urantia_Book/36#p5_7">KU 36:5.7</a>. </li>
  <li id="fn2"><a href="#cite2">↑</a> 5:18,21 <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>.  <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>. </li>
  <li id="fn3"><a href="#cite3">↑</a> 5:21 <i>Najviši vladaju u muškim kraljevstvima</i>: <a href="/hr/The_Urantia_Book/93#p3_4">KU 93:3.4</a>.  <i>Najviši vladaju kraljevstvima ljudi</i>: <a href="/hr/The_Urantia_Book/175#p1_8">KU 175:1.8</a>.  <i>Vladaju Najviši</i>: <a href="/hr/The_Urantia_Book/114#p0_1">KU 114:0.1</a>.  <i>Pravila u kraljevstvima ljudi</i>: <a href="/hr/The_Urantia_Book/43#p5_17">KU 43:5.17</a>.  <i>Najviši vladaju kraljevstvima</i>: <a href="/hr/The_Urantia_Book/97#p8_5">KU 97:8.5</a>.  <i>Vladaju Najviši</i>: <a href="/hr/The_Urantia_Book/114#p6_8">KU 114:6.8</a>.  <i>Najviši vladaju kraljevstvima</i>: <a href="/hr/The_Urantia_Book/50#p2_6">KU 50:2.6</a>.  <i>Svevišnji vlada</i>: <a href="/hr/The_Urantia_Book/43#p3_4">KU 43:3.4</a>.  <i>Bog vlada narodima</i>: <a href="/hr/The_Urantia_Book/131#p2_5">KU 131:2.5</a>.  <i>Vladaj u kraljevstvima ljudi</i>: <a href="/hr/The_Urantia_Book/3#p5_2">KU 3:5.2</a>.  <i>Najviši vladaju u muškim kraljevstvima</i>: <a href="/hr/The_Urantia_Book/134#p5_3">KU 134:5.3</a>. </li>
  <li id="fn4"><a href="#cite4">↑</a> 5:27 <i>Nađeni (ne)uspješni</i>: <a href="/hr/The_Urantia_Book/28#p6_15">KU 28:6.15</a>. </li>
</ol>
</div>
