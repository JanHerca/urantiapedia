<!--
title: "Kološanima - Poglavlje 2"
description: 
published: true
date: 2025-11-18T12:59:53Z
tags: bible, bible—colossians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Colossians/1">
          <span class="mdi mdi-arrow-left-drop-circle"></span><span class="pl-2">Kološanima - Poglavlje 1</span>
        </a>
        </td>
        <td>
        <a href="/hr/Bible/Colossians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Colossians/3">
          <span class="pr-2">Kološanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Htio bih uistinu da znate koliko mi se boriti za vas, za one  u Laodiceji i za sve koji me nisu vidjeli licem u lice: </p>
<p id="v2"><sup><small>2</small></sup>  da  se ohrabre srca njihova, povezana u ljubavi, te se vinu do svega  bogatstva, punine shvaćanja, do spoznanja otajstva Božjega -  Krista, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  u kojem su sva bogatstva mudrosti i spoznaje  skrivena. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  To govorim zato da vas tko ne prevari zavodljivim riječima. </p>
<p id="v5"><sup><small>5</small></sup>  Jer ako sam tijelom nenazočan, duhom sam ipak s vama: s radošću  promatram vaš red i čvrstoću vaše vjere u Krista. </p>
<p id="v6"><sup><small>6</small></sup>  Kao što primiste Krista Isusa, Gospodina, tako u njemu  živite: </p>
<p id="v7"><sup><small>7</small></sup>  ukorijenjeni i nazidani na njemu i učvršćeni vjerom  kako ste poučeni, obilujte zahvaljivanjem. </p>
<p id="v8"><sup><small>8</small></sup>  Pazite da vas tko ne odvuče mudrovanjem i ispraznim zavaravanjem  što se oslanja na predaju ljudsku, na "počela svijeta", a ne  na Krista. </p>
<p id="v9"><sup><small>9</small></sup>  Jer u njemu tjelesno prebiva sva punina božanstva; te  ste i vi <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ispunjeni u njemu, koji je glava svakoga Vrhovništva  i Vlasti. </p>
<p id="v11"><sup><small>11</small></sup>  U njemu ste i obrezani obrezanjem nerukotvorenim - svukoste  tijelo puteno - obrezanjem Kristovim: </p>
<p id="v12"><sup><small>12</small></sup>  s njime suukopani u  krštenju, u njemu ste i suuskrsli po vjeri u snagu Boga koji  ga uskrisi od mrtvih. </p>
<p id="v13"><sup><small>13</small></sup>  On i vas, koji bijaste mrtvi zbog prijestupa  i neobrezanosti svoga tijela, i vas on oživi zajedno s njime. Milostivo nam je oprostio sve prijestupe, </p>
<p id="v14"><sup><small>14</small></sup>  izbrisao zadužnicu  koja propisima bijaše protiv nas, protivila nam se. Nju on ukloni  pribivši je na križ. </p>
<p id="v15"><sup><small>15</small></sup>  Skinu Vrhovništva i Vlasti, javno to  pokaza: u pobjedničkoj ih povorci s njime vodi. </p>
<p id="v16"><sup><small>16</small></sup>  Neka vas dakle nitko ne sudi po jelu ili po piću, po  blagdanima, mlađacima ili subotama. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  To je tek sjena onoga  što dolazi, a zbiljnost jest - tijelo Kristovo. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Nitko neka  vas ne podcjenjuje zato što on sam uživa u "poniznosti i štovanju  anđela", zadubljuje se u svoja viđenja, bezrazložno se nadima  tjelesnom pameću svojom, <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  a ne drži se Glave, Njega od kojeg  sve Tijelo, zglobovima i svezama zbrinuto i povezano, raste rastom  Božjim. </p>
<p id="v20"><sup><small>20</small></sup>  Ako ste s Kristom umrli za počela svijeta, zašto se,  kao da još u ovom svijetu živite, dajete pod propise: </p>
<p id="v21"><sup><small>21</small></sup>  "Ne  diraj, ne kušaj, ne dotiči"? </p>
<p id="v22"><sup><small>22</small></sup>  Sve će to uporabom propasti.  Uredbe i nauci ljudski! </p>
<p id="v23"><sup><small>23</small></sup>  Po samozvanu bogoštovlju, poniznosti  i trapljenju tijela sve to doduše slovi kao mudrost, ali nema  nikakve vrijednosti, samo zasićuje tijelo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Colossians/1">
          <span class="mdi mdi-arrow-left-drop-circle"></span><span class="pl-2">Kološanima - Poglavlje 1</span>
        </a>
        </td>
        <td>
        <a href="/hr/Bible/Colossians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Colossians/3">
          <span class="pr-2">Kološanima - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:2 <i>Duboko uvjerenje</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn2"><a href="#cite2">↑</a> 2:3 <i>Riznice mudrosti i znanja</i>: <a href="/hr/The_Urantia_Book/128#p1_10">KU 128:1.10</a>.  <i>U Njemu su skrivena blaga</i>: <a href="/hr/The_Urantia_Book/128#p7_2">KU 128:7.2</a>. </li>
  <li id="fn3"><a href="#cite3">↑</a> 2:9-15 <i>Uzvišenje uskrslog Krista</i>: <a href="/hr/The_Urantia_Book/196#p2_5">KU 196:2.5</a>. </li>
  <li id="fn4"><a href="#cite4">↑</a> 2:16-17 <i>Prirodno kao sjena duhovnog</i>: <a href="/hr/The_Urantia_Book/170#p5_2">KU 170:5.2</a>. </li>
  <li id="fn5"><a href="#cite5">↑</a> 2:17-19 <i>Pavlova institucionalizirana crkva</i>: <a href="/hr/The_Urantia_Book/170#p5_7">KU 170:5.7</a>. </li>
  <li id="fn6"><a href="#cite6">↑</a> 2:18 <i>Zadrži vječnu nagradu</i>: <a href="/hr/The_Urantia_Book/174#p0_2">KU 174:0.2</a>. </li>
</ol>
</div>
