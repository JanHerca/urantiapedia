<!--
title: "1 Petrova - Poglavlje 2"
description: 
published: true
date: 2025-11-18T12:59:53Z
tags: bible, bible—1 peter
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Peter/1">
          <span class="mdi mdi-arrow-left-drop-circle"></span><span class="pl-2">1 Petrova - Poglavlje 1</span>
        </a>
        </td>
        <td>
        <a href="/hr/Bible/1_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Peter/3">
          <span class="pr-2">1 Petrova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Odložite dakle svaku zloću i svaku prijevaru, himbe i zavisti  i sva klevetanja. </p>
<p id="v2"><sup><small>2</small></sup>  Kao novorođenčad žudite za duhovnim, nepatvorenim  mlijekom da po njemu uzrastete za spasenje, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ako ste doista  okusili kako je dobar Gospodin. </p>
<p id="v4"><sup><small>4</small></sup>  Pristupite k njemu, Kamenu živomu što ga, istina, ljudi odbaciše, ali je u očima Božjim izabran, dragocjen, </p>
<p id="v5"><sup><small>5</small></sup>  pa  se kao živo kamenje ugrađujte u duhovni Dom za sveto svećenstvo  da prinosite žrtve duhovne, ugodne Bogu po Isusu Kristu. </p>
<p id="v6"><sup><small>6</small></sup>  Stoga stoji u Pismu: Evo postavljam na Sionu kamen odabrani, dragocjeni kamen ugaoni: Tko u nj vjeruje, ne, neće se postidjeti. </p>
<p id="v7"><sup><small>7</small></sup>  Vama dakle koji vjerujete - čast! A onima koji ne vjeruju  - kamen koji odbaciše graditelji postade kamen zaglavni </p>
<p id="v8"><sup><small>8</small></sup>  i  kamen spoticanja, stijena posrtanja; oni se o nj spotiču, neposlušni Riječi, za što su i određeni. </p>
<p id="v9"><sup><small>9</small></sup>  A vi ste rod izabrani, kraljevsko svećenstvo, sveti  puk, narod stečeni da naviještate silna djela Onoga koji  vas iz tame pozva k divnom svjetlu svojemu; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  vi, nekoć Ne-narod,  a sada Narod Božji; vi Ne-mili, a sada Mili. </p>
<p id="v11"><sup><small>11</small></sup>  Ljubljeni! Zaklinjem vas da se kao pridošlice i putnici  klonite putenih požuda koje vojuju protiv duše; </p>
<p id="v12"><sup><small>12</small></sup>  življenje  vaše među poganima neka bude uzorno da upravo onim za što vas  sada potvaraju kao zločince, pošto promotre vaša dobra djela, proslave Boga u dan pohoda. </p>
<p id="v13"><sup><small>13</small></sup>  Pokoravajte se svakoj ljudskoj ustanovi radi Gospodina:  bilo kralju kao vrhovniku, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  bilo upraviteljima jer ih on šalje  da kazne zločince, a pohvale one koji dobro čine. </p>
<p id="v15"><sup><small>15</small></sup>  Doista, ovo je Božja volja: da čineći dobro ušutkate neznanje bezumnika. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Kao slobodni ljudi - ali ne kao oni kojima je sloboda tek  pokrivalom zloće, već kao Božje sluge - </p>
<p id="v17"><sup><small>17</small></sup>  sve poštujte, bratstvo  ljubite, Boga se bojte, kralja častite! <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Sluge, budite sa svim poštovanjem pokorni gospodarima, ne samo dobrima i blagima nego i naopakima. </p>
<p id="v19"><sup><small>19</small></sup>  To je uistinu  milost ako tko radi savjesti, radi Boga podnosi nevolje trpeći  nepravedno. </p>
<p id="v20"><sup><small>20</small></sup>  Kakve li slave doista ako za grijehe udarani  strpljivo podnosite? No ako dobro čineći trpite pa strpljivo  podnosite, to je Bogu milo. </p>
<p id="v21"><sup><small>21</small></sup>  Ta na to ste pozvani jer i Krist je trpio za vas i ostavio  vam primjer da idete stopama njegovim. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  On koji grijeha ne učini nit mu usta prijevaru izustiše; </p>
<p id="v23"><sup><small>23</small></sup>  on koji na uvredu nije uvredom uzvraćao i mučen nije prijetio, prepuštajući to Sucu pravednom; <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  on koji u tijelu svom grijehe naše ponese na drvo da umrijevši grijesima pravednosti živimo; on čijom se modricom izliječiste. </p>
<p id="v25"><sup><small>25</small></sup>  Doista, poput ovaca lutaste, ali se sada obratiste k pastiru i čuvaru duša svojih. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/1_Peter/1">
          <span class="mdi mdi-arrow-left-drop-circle"></span><span class="pl-2">1 Petrova - Poglavlje 1</span>
        </a>
        </td>
        <td>
        <a href="/hr/Bible/1_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/1_Peter/3">
          <span class="pr-2">1 Petrova - Poglavlje 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 2:2 <i>Mlijeko duhovne istine</i>: <a href="/hr/The_Urantia_Book/133#p4_2">KU 133:4.2</a>.  <i>Ne produljujte djetinjstvo</i>: <a href="/hr/The_Urantia_Book/156#p2_6">KU 156:2.6</a>.  <i>Ali odrasti u duhu</i>: <a href="/hr/The_Urantia_Book/193#p2_2">KU 193:2.2</a>. </li>
  <li id="fn2"><a href="#cite2">↑</a> 2:9 <i>Odabrana generacija</i>: <a href="/hr/The_Urantia_Book/52#p7_13">KU 52:7.13</a>. </li>
  <li id="fn3"><a href="#cite3">↑</a> 2:13 <i>Bog Vrhovni</i>: <a href="/hr/The_Urantia_Book/0#p2_12">KU 0:2.12</a>. </li>
  <li id="fn4"><a href="#cite4">↑</a> 2:15-16 <i>Prava i lažna sloboda</i>: <a href="/hr/The_Urantia_Book/54#p1_1">KU 54:1.1</a>. </li>
  <li id="fn5"><a href="#cite5">↑</a> 2:17 <i>Bratstvo ljudi</i>: <a href="/hr/The_Urantia_Book/170#p2_20">KU 170:2.20</a>. </li>
  <li id="fn6"><a href="#cite6">↑</a> 2:21-23 <i>Petar pripovijeda o Isusovom životu</i>: <a href="/hr/The_Urantia_Book/196#p2_1">KU 196:2.1</a>. </li>
  <li id="fn7"><a href="#cite7">↑</a> 2:23-24 <i>Isusovo samosavladavanje</i>: <a href="/hr/The_Urantia_Book/143#p2_1">KU 143:2.1</a>. </li>
</ol>
</div>
