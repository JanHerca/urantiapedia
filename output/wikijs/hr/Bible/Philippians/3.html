<!--
title: "Filipljanima - Poglavlje 3"
description: 
published: true
date: 2025-11-18T12:59:53Z
tags: bible, bible—philippians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Philippians/2">
          <span class="mdi mdi-arrow-left-drop-circle"></span><span class="pl-2">Filipljanima - Poglavlje 2</span>
        </a>
        </td>
        <td>
        <a href="/hr/Bible/Philippians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Philippians/4">
          <span class="pr-2">Filipljanima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Uostalom, braćo moja, radujte se u Gospodinu! Pisati vam jedno  te isto meni nije dosadno, a za vas je sigurnije. </p>
<p id="v2"><sup><small>2</small></sup>  Čuvajte  se tih pasa, čuvajte se tih opakih radnika, čuvajte se te osakaćenosti! </p>
<p id="v3"><sup><small>3</small></sup>  Jer mi smo obrezanje, mi koji u Duhu Božjemu obavljamo bogoslužje  i dičimo se Kristom Isusom, a ne pouzdajemo se u tijelo, </p>
<p id="v4"><sup><small>4</small></sup>  iako  bih se ja mogao pouzdati i u tijelo. Smatra li tko drugi da se  može uzdati u tijelo, ja još više: </p>
<p id="v5"><sup><small>5</small></sup>  obrezan osmog dana, od  roda sam Izraelova, plemena Benjaminova, Hebrej od Hebreja; po  Zakonu farizej, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  po revnosti progonitelj Crkve, po pravednosti  zakonskoj besprijekoran. </p>
<p id="v7"><sup><small>7</small></sup>  Ali što mi god bijaše dobitak, to  poradi Krista smatram gubitkom. </p>
<p id="v8"><sup><small>8</small></sup>  Štoviše, čak sve gubitkom  smatram zbog onoga najizvrsnijeg, zbog spoznanja Isusa Krista, Gospodina mojega, radi kojega sve izgubih i otpadom smatram:  da Krista steknem <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  i u njemu se nađem - ne svojom pravednošću, onom od Zakona, nego pravednošću po vjeri u Krista, onom od  Boga, na vjeri utemeljenoj - <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  da upoznam njega i snagu uskrsnuća  njegova i zajedništvo u patnjama njegovim, </p>
<p id="v11"><sup><small>11</small></sup>  ne bih li kako, suobličen smrti njegovoj, prispio k uskrsnuću od mrtvih. </p>
<p id="v12"><sup><small>12</small></sup>  Ne  kao da sam već postigao ili dopro do savršenstva, nego - hitim  ne bih li kako dohvatio jer sam i zahvaćen od Krista. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Braćo, ja nipošto ne smatram da sam već dohvatio. Jedno samo: što je  za mnom, zaboravljam, za onim što je preda mnom, prežem, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  k  cilju hitim, k nagradi višnjeg poziva Božjeg u Kristu Isusu. </p>
<p id="v15"><sup><small>15</small></sup>  Koji smo god zreli, ovako mislimo! I ako što drukčije mislite, Bog će vam ovako objaviti. </p>
<p id="v16"><sup><small>16</small></sup>  Samo, držimo se onoga do čega  smo stigli! </p>
<p id="v17"><sup><small>17</small></sup>  Braćo! Nasljedovatelji moji budite i promatrajte one  koji žive po uzoru koji imate u nama. </p>
<p id="v18"><sup><small>18</small></sup>  Jer često sam vam govorio, a sada i plačući govorim: mnogi žive kao neprijatelji križa  Kristova. </p>
<p id="v19"><sup><small>19</small></sup>  Svršetak im je propast, bog im je trbuh, slava  u sramoti - jer misle na zemaljsko. </p>
<p id="v20"><sup><small>20</small></sup>  Naša je pak domovina  na nebesima, odakle iščekujemo Spasitelja, Gospodina našega Isusa  Krista: </p>
<p id="v21"><sup><small>21</small></sup>  snagom kojom ima moć sve sebi podložiti on će preobraziti  ovo naše bijedno tijelo i suobličiti ga tijelu svomu slavnomu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Philippians/2">
          <span class="mdi mdi-arrow-left-drop-circle"></span><span class="pl-2">Filipljanima - Poglavlje 2</span>
        </a>
        </td>
        <td>
        <a href="/hr/Bible/Philippians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Philippians/4">
          <span class="pr-2">Filipljanima - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:5 <i>Pavao, Hebrejski od Hebreja</i>: <a href="/hr/The_Urantia_Book/121#p1_2">KU 121:1.2</a>. </li>
  <li id="fn2"><a href="#cite2">↑</a> 3:8 <i>Upoznaj Gospodina Isusa Krista</i>: <a href="/hr/The_Urantia_Book/5#p4_8">KU 5:4.8</a>. </li>
  <li id="fn3"><a href="#cite3">↑</a> 3:9-10 <i>Poznajte Boga i sebe kao sina</i>: <a href="/hr/The_Urantia_Book/5#p4_8">KU 5:4.8</a>. </li>
  <li id="fn4"><a href="#cite4">↑</a> 3:12 <i>Slijedite Učitelja</i>: <a href="/hr/The_Urantia_Book/196#p1_2">KU 196:1.2</a>. </li>
  <li id="fn5"><a href="#cite5">↑</a> 3:13b-14 <i>Zaboravi prošlost, kreni naprijed</i>: <a href="/hr/The_Urantia_Book/156#p2_6">KU 156:2.6</a>. </li>
</ol>
</div>
