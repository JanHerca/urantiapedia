<!--
title: "Filipljanima - Poglavlje 4"
description: 
published: true
date: 2025-11-18T12:59:53Z
tags: bible, bible—philippians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Philippians/3">
          <span class="mdi mdi-arrow-left-drop-circle"></span><span class="pl-2">Filipljanima - Poglavlje 3</span>
        </a>
        </td>
        <td>
        <a href="/hr/Bible/Philippians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Stoga, braćo moja ljubljena i željkovana, radosti moja i vijenče  moj, tako - čvrsto stojte u Gospodinu. </p>
<p id="v2"><sup><small>2</small></sup>  Evodiju zaklinjem, i Sintihu zaklinjem da budu složne  u Gospodinu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Da, molim i tebe, čestiti druže, pomaži im jer  su se one u evanđelju borile zajedno sa mnom, i s Klementom i  ostalim mojim suradnicima, kojih su imena u knjizi Života. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Radujte se u Gospodinu uvijek! Ponavljam: radujte se! </p>
<p id="v5"><sup><small>5</small></sup>  Blagost vaša neka je znana svim ljudima! Gospodin je blizu! </p>
<p id="v6"><sup><small>6</small></sup>  Ne budite zabrinuti ni za što, nego u svemu - molitvom i prošnjom, sa zahvaljivanjem - očitujte svoje molbe Bogu. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  I mir Božji  koji je iznad svakog razuma čuvat će srca vaša i vaše misli u  Kristu Isusu. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Uostalom, braćo, što je god istinito, što god časno, što  god pravedno, što god čisto, što god ljubazno, što god hvalevrijedno;  je li što krepost, je li što pohvala - to nek vam je na srcu! </p>
<p id="v9"><sup><small>9</small></sup>  Što ste naučili, i primili, i čuli, i vidjeli na meni - to  činite i Bog mira bit će s vama! </p>
<p id="v10"><sup><small>10</small></sup>  Uvelike se obradovah u Gospodinu što ste napokon procvali  te mislite na me; mislili ste i prije, ali niste imali prigode. </p>
<p id="v11"><sup><small>11</small></sup>  Govorim to ne zbog oskudice, ta naučen sam u svakoj prigodi  biti zadovoljan. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Znam i oskudijevati, znam i obilovati! Na  sve sam i na svašta navikao: i sit biti i gladovati, i obilovati  i oskudijevati. </p>
<p id="v13"><sup><small>13</small></sup>  Sve mogu u Onome koji me jača! </p>
<p id="v14"><sup><small>14</small></sup>  Ipak,  lijepo je od vas što sa mnom podijeliste moju nevolju. </p>
<p id="v15"><sup><small>15</small></sup>  A  i vi, Filipljani, znate: u početku evanđelja, kad otputovah iz  Makedonije, nijedna mi se Crkva nije pridružila u pogledu izdataka  i primitaka, doli vi jedini. </p>
<p id="v16"><sup><small>16</small></sup>  Čak ste mi i u Solun i jednom, i dvaput, za potrebe poslali. </p>
<p id="v17"><sup><small>17</small></sup>  Ne, ne tražim dara; tražim  samo plod izobilan u vašu korist. </p>
<p id="v18"><sup><small>18</small></sup>  Imam svega i u izobilju;  namiren sam otkad po Epafroditu primih ono od vas, miris ugodan, žrtvu milu, ugodnu Bogu. </p>
<p id="v19"><sup><small>19</small></sup>  A Bog moj ispunit će svaku  vašu potrebu po bogatstvu svome, veličanstveno, u Kristu Isusu. </p>
<p id="v20"><sup><small>20</small></sup>  Bogu pak, Ocu našemu, slava u vijeke vjekova! Amen. </p>
<p id="v21"><sup><small>21</small></sup>  Pozdravite svakoga svetog u Kristu Isusu. Pozdravljaju  vas braća koja su sa mnom. </p>
<p id="v22"><sup><small>22</small></sup>  Pozdravljaju vas svi sveti, ponajpače  oni iz careva dvora. </p>
<p id="v23"><sup><small>23</small></sup>  Milost Gospodina Isusa Krista s duhom vašim! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Philippians/3">
          <span class="mdi mdi-arrow-left-drop-circle"></span><span class="pl-2">Filipljanima - Poglavlje 3</span>
        </a>
        </td>
        <td>
        <a href="/hr/Bible/Philippians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 4:2 <i>Srodni umovi</i>: <a href="/hr/The_Urantia_Book/16#p6_3">KU 16:6.3</a>. </li>
  <li id="fn2"><a href="#cite2">↑</a> 4:3 <i>Knjiga života</i>: <a href="/hr/The_Urantia_Book/27#p5_1">KU 27:5.1</a>. </li>
  <li id="fn3"><a href="#cite3">↑</a> 4:6 <i>Ne brini se</i>: <a href="/hr/The_Urantia_Book/146#p2_16">KU 146:2.16</a>. </li>
  <li id="fn4"><a href="#cite4">↑</a> 4:7 <i>Mir prolaznog razumijevanja</i>: <a href="/hr/The_Urantia_Book/148#p6_3">KU 148:6.3</a>.  <i>Savršeni mir</i>: <a href="/hr/The_Urantia_Book/100#p6_6">KU 100:6.6</a>.  <i>Božji mir nadilazi razum</i>: <a href="/hr/The_Urantia_Book/144#p8_8">KU 144:8.8</a>.  <i>Mir nakon razumijevanja</i>: <a href="/hr/The_Urantia_Book/181#p1_10">KU 181:1.10</a>.  <i>Trajni mir</i>: <a href="/hr/The_Urantia_Book/5#p4_2">KU 5:4.2</a>. </li>
  <li id="fn5"><a href="#cite5">↑</a> 4:11 <i>Naučite biti zadovoljni</i>: <a href="/hr/The_Urantia_Book/121#p4_3">KU 121:4.3</a>. </li>
</ol>
</div>
