<!--
title: "Filipljanima - Poglavlje 1"
description: 
published: true
date: 2025-11-18T12:59:53Z
tags: bible, bible—philippians
editor: ckeditor
dateCreated: 2025-11-18T12:55:47Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Philippians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Philippians/2">
          <span class="pr-2">Filipljanima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavao i Timotej, sluge Krista Isusa, svima svetima u Kristu  Isusu koji su u Filipima, s nadglednicima i poslužiteljima. </p>
<p id="v2"><sup><small>2</small></sup>  Milost  vam i mir od Boga, Oca našega, i Gospodina Isusa Krista! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Zahvaljujem Bogu svomu kad vas se god sjetim. </p>
<p id="v4"><sup><small>4</small></sup>  Uvijek  se u svakoj svojoj molitvi za vas s radošću molim </p>
<p id="v5"><sup><small>5</small></sup>  zbog vašeg  udjela u evanđelju od onoga prvog dana sve do sada - </p>
<p id="v6"><sup><small>6</small></sup>  uvjeren  u ovo: Onaj koji otpoče u vama dobro djelo, dovršit će ga do  Dana Krista Isusa. </p>
<p id="v7"><sup><small>7</small></sup>  I pravo je da tako osjećam o svima vama!  Ta ja vas nosim u srcu jer u okovima mojim i u obrani i utvrđivanju  evanđelja svi ste vi suzajedničari moje milosti. </p>
<p id="v8"><sup><small>8</small></sup>  Bog mi je  doista svjedok koliko žudim za svima vama srcem Isusa Krista! </p>
<p id="v9"><sup><small>9</small></sup>  I molim za ovo: da ljubav vaša sve više i više raste u spoznanju  i potpunu pronicanju </p>
<p id="v10"><sup><small>10</small></sup>  te mognete prosuditi što je najbolje  da budete čisti i besprijekorni za Dan Kristov, </p>
<p id="v11"><sup><small>11</small></sup>  puni ploda  pravednosti po Isusu Kristu - na slavu i hvalu Božju. </p>
<p id="v12"><sup><small>12</small></sup>  A hoću da znate, braćo: ovaj se moj udes pače okrenuo  u napredovanje evanđelja </p>
<p id="v13"><sup><small>13</small></sup>  tako da se moji okovi u Kristu razglasiše  u svem pretoriju i među svima drugima, </p>
<p id="v14"><sup><small>14</small></sup>  a većina braće u Gospodinu, ohrabrena mojim okovima, još se više usuđuje neustrašivo zboriti  Riječ. </p>
<p id="v15"><sup><small>15</small></sup>  Neki, istina, propovijedaju Krista iz zavisti i nadmetanja, a neki iz dobre volje: </p>
<p id="v16"><sup><small>16</small></sup>  ovi iz ljubavi jer znaju da sam ovdje  za obranu evanđelja; </p>
<p id="v17"><sup><small>17</small></sup>  oni pak Krista navješćuju iz suparništva, neiskreno - misleći da će tako otežati nevolju mojih okova. </p>
<p id="v18"><sup><small>18</small></sup>  Pa što onda? Samo se na svaki način, bilo himbeno, bilo istinito, Krist navješćuje. I tome se radujem, a i radovat ću se. </p>
<p id="v19"><sup><small>19</small></sup>  Jer  znadem: po vašoj molitvi i pomoći Duha Isusa Krista to će  mi biti na spasenje, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  kako željno i očekujem i nadam se  da se ni zbog čega neću smesti, nego da će se mojom posvemašnjom  odvažnošću - kako uvijek tako i sada - Krist uzveličati u mome  tijelu, bilo životom, bilo smrću. </p>
<p id="v21"><sup><small>21</small></sup>  Ta meni je živjeti Krist, a umrijeti dobitak! </p>
<p id="v22"><sup><small>22</small></sup>  A ako mi živjeti u tijelu omogućuje  plodno djelovanje, što da odaberem? Ne znam! </p>
<p id="v23"><sup><small>23</small></sup>  Pritiješnjen  sam od ovoga dvoga: želja mi je otići i s Kristom biti jer to  je mnogo, mnogo bolje; </p>
<p id="v24"><sup><small>24</small></sup>  ali ostati u tijelu potrebnije je  poradi vas. </p>
<p id="v25"><sup><small>25</small></sup>  U to uvjeren, znam da ću ostati i biti uz vas  sve, za vaš napredak i na radost vjere, </p>
<p id="v26"><sup><small>26</small></sup>  da ponos vaš mnome  poraste u Kristu Isusu kad opet dođem k vama. </p>
<p id="v27"><sup><small>27</small></sup>  Samo se ponašajte dostojno evanđelja Kristova, pa - došao  ja i vidio vas ili nenazočan slušao što je s vama - da mogu utvrditi  kako ste postojani u jednome duhu i jednodušno se zajednički  borite za evanđeosku vjeru <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  ne plašeći se ni u čemu protivnika.  To je njima najava njihove propasti, a vašega spasenja, i to  od Boga. </p>
<p id="v29"><sup><small>29</small></sup>  Jer vama je dana milost: "za Krista", ne samo u  njega vjerovati nego za njega i trpjeti, </p>
<p id="v30"><sup><small>30</small></sup>  isti boj bijući  koji na meni vidjeste i sada o meni čujete. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Philippians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Philippians/2">
          <span class="pr-2">Filipljanima - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:2 <i>Bog je MOJ Otac</i>: <a href="/hr/The_Urantia_Book/131#p10_5">KU 131:10.5</a>.  <i>Odnos oca i djeteta</i>: <a href="/hr/The_Urantia_Book/131#p10_6">KU 131:10.6</a>.  <i>Odnos oca i djeteta</i>: <a href="/hr/The_Urantia_Book/131#p10_8">KU 131:10.8</a>.  <i>Bog je naš Otac</i>: <a href="/hr/The_Urantia_Book/141#p4_2">KU 141:4.2</a>.  <i>Bog: voljeni Otac svih ljudi</i>: <a href="/hr/The_Urantia_Book/194#p4_6">KU 194:4.6</a>.  <i>Bog je naš Otac</i>: <a href="/hr/The_Urantia_Book/149#p6_8">KU 149:6.8</a>.  <i>Odnos oca i djeteta</i>: <a href="/hr/The_Urantia_Book/131#p10_8">KU 131:10.8</a>. </li>
  <li id="fn2"><a href="#cite2">↑</a> 1:19 <i>Bog spasenja</i>: <a href="/hr/The_Urantia_Book/2#p6_3">KU 2:6.3</a>. </li>
  <li id="fn3"><a href="#cite3">↑</a> 1:19,28 <i>Evanđelje spasenja Božjega</i>: <a href="/hr/The_Urantia_Book/190#p5_4">KU 190:5.4</a>.  <i>Evanđelje spasenja</i>: <a href="/hr/The_Urantia_Book/190#p4_1">KU 190:4.1</a>. </li>
  <li id="fn4"><a href="#cite4">↑</a> 1:27 <i>Srodni umovi</i>: <a href="/hr/The_Urantia_Book/16#p6_3">KU 16:6.3</a>. </li>
</ol>
</div>
