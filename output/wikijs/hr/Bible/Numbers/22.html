<!--
title: "Brojevi - Poglavlje 22"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/21">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 21</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/23">
          <span class="pr-2">Brojevi - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poslije toga Izraelci otputuju i utabore se na Moapskim poljanama, s onu stranu Jordana, nasuprot Jerihonu. </p>
<p id="v2"><sup><small>2</small></sup>  Balak, sin Siporov, vidje sve što Izrael učini Amorejcima. </p>
<p id="v3"><sup><small>3</small></sup>  Moab se uvelike poboja toga naroda jer je bio brojan. Moaba obuze strah od Izraelaca. </p>
<p id="v4"><sup><small>4</small></sup>  Zato reče Moab midjanskim  starješinama: "Sad će ova rulja oko nas sve popasti kao što vol  popase travu po polju." Balak, sin Siporov, bijaše moapski kralj u ono vrijeme. </p>
<p id="v5"><sup><small>5</small></sup>  On  pošalje glasnike Bileamu, sinu Beorovu, u Petoru, koji se nalazi  na Rijeci, u zemlji Amonaca. Pozove ga rekavši: "Evo je došao  neki narod iz Egipta; evo je prekrio lice zemlje i naselio se  uza me. </p>
<p id="v6"><sup><small>6</small></sup>  Zato dođi i prokuni mi ovaj narod jer je jači od mene.  Tako ću ga moći svladati i istjerati iz zemlje. A znam da je  blagoslovljen onaj koga blagosloviš, a proklet onaj koga prokuneš." </p>
<p id="v7"><sup><small>7</small></sup>  Starješine moapske i starješine midjanske krenu s nagradom  za vračanje u svojim rukama. Stignu Bileamu i prenesu mu Balakovu  poruku. </p>
<p id="v8"><sup><small>8</small></sup>  On im rekne: "Prenoćite ovdje te ću vam odgovoriti  prema onome što mi Jahve kaže." Tako moapski knezovi ostanu kod  Bileama. </p>
<p id="v9"><sup><small>9</small></sup>  Bog dođe Bileamu i upita: "Tko su ti ljudi s tobom?" Bileam  odgovori Bogu: </p>
<p id="v10"><sup><small>10</small></sup>  "Poslao ih k meni Balak, sin Siporov, moapski  kralj, s porukom: </p>
<p id="v11"><sup><small>11</small></sup>  'Evo je neki narod došao iz Egipta i prekrio  lice zemlje. Dođi da ga prokuneš. Tako ću ga moći svladati i  protjerati.'" </p>
<p id="v12"><sup><small>12</small></sup>  Ali Bog reče Bileamu: "Nemoj ići s njima! Nemoj  proklinjati onaj narod jer je blagoslovljen." </p>
<p id="v13"><sup><small>13</small></sup>  Ujutro Bileam ustane te će Balakovim knezovima: "Odlazite  u svoju zemlju jer mi ne da Jahve da pođem s vama." </p>
<p id="v14"><sup><small>14</small></sup>  Moapski  se knezovi dignu, odu Balaku pa mu reknu: "Bileam nije htio poći  s nama." </p>
<p id="v15"><sup><small>15</small></sup>  Balak opet pošalje knezove, brojnije i uglednije od prvih. </p>
<p id="v16"><sup><small>16</small></sup>  Oni dođu Bileamu i reknu mu: "Ovako je poručio Balak, sin  Siporov: 'Ne skanjuj se nego dođi k meni. </p>
<p id="v17"><sup><small>17</small></sup>  Bogato ću te nagraditi  i učinit ću sve što mi kažeš. Dođi, molim te, i prokuni mi ovaj  narod!'" </p>
<p id="v18"><sup><small>18</small></sup>  Ali Bileam odgovori Balakovim slugama: "Da mi Balak  dadne svoju kuću punu srebra i zlata, ne bih mogao prestupiti  zapovijedi Jahve, Boga svoga, da učinim išta, bilo veliko bilo  malo. </p>
<p id="v19"><sup><small>19</small></sup>  Ali provedite ovdje i vi noć da doznam što će mi Jahve  još kazati." </p>
<p id="v20"><sup><small>20</small></sup>  Noću Bog dođe Bileamu pa mu rekne: "Ako su ti  ljudi došli da te pozovu, ustani, pođi s njima! Ali da činiš  samo što ti ja reknem!" </p>
<p id="v21"><sup><small>21</small></sup>  Ustane Bileam ujutro, osamari svoju magaricu i ode s  moapskim knezovima. </p>
<p id="v22"><sup><small>22</small></sup>  No Božja srdžba usplamtje što je on pošao.  Zato anđeo Jahvin stade na put da ga spriječi. On je jahao na  svojoj magarici, a pratila ga njegova dva momka. </p>
<p id="v23"><sup><small>23</small></sup>  Kad magarica  opazi anđela Jahvina kako stoji na putu s isukanim mačem u ruci, skrene sa staze i pođe preko polja. Bileam poče tući magaricu  da je vrati na put. </p>
<p id="v24"><sup><small>24</small></sup>  Anđeo Jahvin tada stade na uskom prolazu, među vinogradima, a bijaše ograda i s ove i s one strane. </p>
<p id="v25"><sup><small>25</small></sup>  Magarica, spazivši Jahvina anđela, stisne se uza zid i o zid pritisne  Bileamovu nogu. On je opet poče tući. </p>
<p id="v26"><sup><small>26</small></sup>  Anđeo Jahvin pođe naprijed  te stade na usko mjesto gdje nije bilo prostora da se provuče  ni desno ni lijevo. </p>
<p id="v27"><sup><small>27</small></sup>  Kad je magarica ugledala Jahvina anđela, legne pod Bileamom. Bileam pobjesni i poče tući magaricu štapom. </p>
<p id="v28"><sup><small>28</small></sup>  Tada Jahve otvori usta magarici te ona progovori Bileamu:  "Što sam ti učinila da si me tukao tri puta?" </p>
<p id="v29"><sup><small>29</small></sup>  Bileam odgovori  magarici: "Što sa mnom zbijaš šalu! Da mi je mač u ruci, sad  bih te ubio!" </p>
<p id="v30"><sup><small>30</small></sup>  A magarica uzvrati Bileamu: "Zar ja nisam tvoja  magarica na kojoj si jahao svega svoga vijeka do danas? Jesam  li ti običavala ovako?" - "Nisi!" - odgovori on. </p>
<p id="v31"><sup><small>31</small></sup>  Tada Jahve otvori oči Bileamu i on opazi anđela Jahvina  kako stoji na putu s golim mačem u ruci. Pognu on glavu i pade  ničice. </p>
<p id="v32"><sup><small>32</small></sup>  Onda će mu anđeo Jahvin: "Zašto si tukao svoju magaricu  već tri puta? TÓa ja sam istupio da te spriječim, jer te put  meni naočigled vodi u propast. </p>
<p id="v33"><sup><small>33</small></sup>  Magarica me opazila i preda  mnom se uklonila sva tri puta. Da mi se nije uklanjala, već bih  te ubio, a nju ostavio na životu." </p>
<p id="v34"><sup><small>34</small></sup>  Onda će Bileam anđelu  Jahvinu: "Sagriješio sam! Nisam znao da ti preda mnom stojiš  na putu. Ali sad, ako je zlo u tvojim očima, ja ću se vratiti." </p>
<p id="v35"><sup><small>35</small></sup>  Ali anđeo Jahvin odvrati Bileamu: "Idi s tim ljudima, ali  samo ono govori što ti ja kažem." Tako Bileam ode s Balakovim  knezovima. </p>
<p id="v36"><sup><small>36</small></sup>  Kad je Balak čuo da Bileam dolazi, iziđe mu u susret  do grada Moaba što se nalazi na granici Arnona, na kraju područja. </p>
<p id="v37"><sup><small>37</small></sup>  "Zar nisam uporno po te slao i pozivao te? Zašto mi nisi  došao?" reče Balak Bileamu. "Zar te zaista ne mogu bogato nagraditi?" </p>
<p id="v38"><sup><small>38</small></sup>  "Evo sam ti došao", reče Bileam Balaku. "Ali hoću li ti moći  sada što kazati? Samo što mi Bog stavi na jezik, to ću govoriti." </p>
<p id="v39"><sup><small>39</small></sup>  Pođe zatim Bileam s Balakom i dođoše u Kirjat Husot. </p>
<p id="v40"><sup><small>40</small></sup>  Žrtvova  Balak i krupne i sitne stoke te od toga pruži Bileamu i knezovima  koji su ga pratili. </p>
<p id="v41"><sup><small>41</small></sup>  Sutradan uze Balak Bileama i odvede ga gore na Bamot-Baal, odakle mogaše vidjeti krajnji dio naroda. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/21">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 21</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/23">
          <span class="pr-2">Brojevi - Poglavlje 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 22:41 <i>Visoka mjesta</i>: <a href="/hr/The_Urantia_Book/85#p1_5">KU 85:1.5</a>.  <i>Baalov uzvišeni položaj</i>: <a href="/hr/The_Urantia_Book/126#p1_2">KU 126:1.2</a>. </li>
</ol>
</div>
