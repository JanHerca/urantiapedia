<!--
title: "Brojevi - Poglavlje 24"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/23">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 23</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/25">
          <span class="pr-2">Brojevi - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kad opazi Bileam da je Jahvi drago što on blagoslivlja Izraela, ne htjede više ni ići kao prije u potragu za znamenjima, nego  se licem okrenu prema pustari. </p>
<p id="v2"><sup><small>2</small></sup>  Bileam podiže oči i vidje Izraela  utaborena po njegovim plemenima. Na nj siđe Duh Božji </p>
<p id="v3"><sup><small>3</small></sup>  i on  poče svoju pjesmu te reče: "Proročanstvo Bileama, sina Beorova, proročanstvo čovjeka pronicava pogleda, </p>
<p id="v4"><sup><small>4</small></sup>  proročanstvo onoga koji riječi Božje sluša, koji vidi viđenja Svesilnoga, koji pada i oči mu se otvaraju. </p>
<p id="v5"><sup><small>5</small></sup>  Kako su lijepi ti šatori, Jakove, i stanovi tvoji, Izraele! </p>
<p id="v6"><sup><small>6</small></sup>  Kao dolovi što se steru, kao vrtovi uz obalu rijeke, kao aloje što ih Jahve posadi, kao cedri pokraj voda! </p>
<p id="v7"><sup><small>7</small></sup>  Iz potomstva junak mu izlazi, nad mnogim on vlada narodima. Kralj će njegov nadvisit' Agaga, uzdiže se kraljevstvo njegovo. </p>
<p id="v8"><sup><small>8</small></sup>  Iz Egipta Bog ga izveo, on je njemu k'o rozi bivola. On proždire narode dušmanske, on njihove kosti drobi. </p>
<p id="v9"><sup><small>9</small></sup>  Skupio se, polegao poput lava, poput lavice: tko ga podići smije? Blagoslovljen bio tko te blagoslivlje, proklet da je tko tebe proklinje!" </p>
<p id="v10"><sup><small>10</small></sup>  I usplamtje srdžbom Balak na Bileama i udari rukom o  ruku. "Pozvao sam te da prokuneš moje neprijatelje", reče Balak  Bileamu, "a kad tamo, ti ih blagoslovi evo triput! </p>
<p id="v11"><sup><small>11</small></sup>  Nosi se  odmah u svoj kraj. Bio sam rekao: dostojno ću te počastiti! A  eto, Jahve te liši časti." </p>
<p id="v12"><sup><small>12</small></sup>  Nato Bileam odgovori Balaku: "Zar  nisam rekao i tvojim glasnicima koje si k meni poslao: </p>
<p id="v13"><sup><small>13</small></sup>  'Da  mi Balak dadne svoju kuću punu srebra i zlata, ne bih mogao prestupiti  zapovijed Jahvinu i po svojoj volji činiti bilo dobro, bilo zlo;  ono što kaže Jahve, to ću i ja reći.' </p>
<p id="v14"><sup><small>14</small></sup>  A sada, kad, evo, odlazim  k svome narodu, hajde da ti objavim što će ovaj narod učiniti  tvome narodu u budućnosti!" </p>
<p id="v15"><sup><small>15</small></sup>  I poče svoju pjesmu i reče: "Proročanstvo Bileama, sina Beorova, proročanstvo čovjeka pronicava pogleda, </p>
<p id="v16"><sup><small>16</small></sup>  proročanstvo onoga koji riječi Božje sluša, koji poznaje mudrost Svevišnjega, koji vidi viđenja Svesilnoga, koji pada i oči mu se otvaraju. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Vidim ga, ali ne sada: motrim ga, al' ne iz blizine: od Jakova zvijezda izlazi, od Izraela žezlo se diže. On Moabu razbija bokove i svu djecu Šetovu zatire! </p>
<p id="v18"><sup><small>18</small></sup>  Edom će njegovim postati posjedom, a Seir zemljom osvojenom. Razvija snagu svoju Izrael, </p>
<p id="v19"><sup><small>19</small></sup>  Jakov vlada nad neprijateljima i uništava preživjele iz Ira." </p>
<p id="v20"><sup><small>20</small></sup>  Bileam se zagleda u Amaleka te poče svoju pjesmu i reče: "Amalek je prvenac među narodima, ali vječna propast njegov je svršetak." </p>
<p id="v21"><sup><small>21</small></sup>  Onda se zagleda u Kenijce te poče svoju pjesmu i reče: "Tvrd je stan tvoj, Kajine, na timoru ti gnijezdo savijeno! </p>
<p id="v22"><sup><small>22</small></sup>  Al' gnijezdo pripada Beoru; dokle ćeš Ašuru robovati?" </p>
<p id="v23"><sup><small>23</small></sup>  Opet poče svoju pjesmu i reče: "Narodi pomorski sabiru se sa sjevera, </p>
<p id="v24"><sup><small>24</small></sup>  a brodovlje od strane Kitima. Podjarmljuju Ašur, podjarmljuju Heber, pa i njega će propast stići vječita." </p>
<p id="v25"><sup><small>25</small></sup>  Potom ustade Bileam te se uputi natrag u svoj kraj. A  i Balak ode svojim putem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/23">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 23</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/25">
          <span class="pr-2">Brojevi - Poglavlje 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 24:16 <i>Svevišnji</i>: <a href="/hr/The_Urantia_Book/96#p1_9">KU 96:1.9</a>.  <i>Svevišnji Bog</i>: <a href="/hr/The_Urantia_Book/93#p2_3">KU 93:2.3</a>.  <i>Svevišnji</i>: <a href="/hr/The_Urantia_Book/93#p3_2">KU 93:3.2</a>.  <i>Najviše Visine</i>: <a href="/hr/The_Urantia_Book/43#p3_1">KU 43:3.1</a>. </li>
</ol>
</div>
