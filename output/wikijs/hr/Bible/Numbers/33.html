<!--
title: "Brojevi - Poglavlje 33"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/32">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 32</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/34">
          <span class="pr-2">Brojevi - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo su postaje Izraelaca što ih prijeđoše kad iziđoše iz zemlje  egipatske u svojim četama pod vodstvom Mojsijevim i Aronovim. </p>
<p id="v2"><sup><small>2</small></sup>  Na zapovijed Jahvinu Mojsije je bilježio polazne točke njihova  putovanja. Ovo su njihove postaje prema njihovim polaznim točkama. </p>
<p id="v3"><sup><small>3</small></sup>  Iz Ramsesa krenuše u prvome mjesecu. Bio je petnaesti  dan prvoga mjeseca - sutradan poslije Pashe - kad se Izraelci  zaputiše uzdignutih pesnica i naočigled sviju Egipćana, </p>
<p id="v4"><sup><small>4</small></sup>  dok  su Egipćani pokopavali one koje je Jahve između njih pobio, to  jest sve prvorođence, i tako nad njihovim božanstvima izvršio  pravdu. </p>
<p id="v5"><sup><small>5</small></sup>  Krenu dakle Izraelci iz Ramsesa i utabore se u Sukotu. </p>
<p id="v6"><sup><small>6</small></sup>  Zatim odu iz Sukota i utabore se u Etamu, baš na rubu pustinje. </p>
<p id="v7"><sup><small>7</small></sup>  Pođu iz Etama, a onda okrenu prema Pi Hahirotu, koji se nalazi  nasuprot Baal Sefona. Tabore postave pred Migdolom. </p>
<p id="v8"><sup><small>8</small></sup>  Krenu  od Pi Hahirota i prijeđu posred mora u pustinju. Išli su tri  dana pustinjom Etanom, a onda se utabore u Mari. </p>
<p id="v9"><sup><small>9</small></sup>  Zatim odu  iz Mare i stignu u Elim. U Elimu je bilo dvanaest izvor-voda  i sedamdeset palma. Tu su se utaborili. </p>
<p id="v10"><sup><small>10</small></sup>  Potom krenu iz Elima  te se utabore uz Crveno more. </p>
<p id="v11"><sup><small>11</small></sup>  A otišavši od Crvenog mora, utabore se u pustinji Sinu. </p>
<p id="v12"><sup><small>12</small></sup>  Potom odu iz pustinje Sina i  postave tabore u Dofki. </p>
<p id="v13"><sup><small>13</small></sup>  Otišavši iz Dofke, utabore se u Alušu. </p>
<p id="v14"><sup><small>14</small></sup>  Krenu iz Aluša i utabore se u Refidimu. Tu narod nije imao  vode da pije. </p>
<p id="v15"><sup><small>15</small></sup>  Odu iz Refidima te se utabore u Sinajskoj pustinji. </p>
<p id="v16"><sup><small>16</small></sup>  Krenu iz Sinajske pustinje te se utabore u Kibrot Hataavi. </p>
<p id="v17"><sup><small>17</small></sup>  Odu iz Kibrot Hataave te se utabore u Haserotu. </p>
<p id="v18"><sup><small>18</small></sup>  Onda  odu iz Haserota i utabore se u Ritmi. </p>
<p id="v19"><sup><small>19</small></sup>  Krenu iz Ritme i utabore  se u Rimon Peresu. </p>
<p id="v20"><sup><small>20</small></sup>  Odu iz Rimon Peresa i utabore se u Libni. </p>
<p id="v21"><sup><small>21</small></sup>  Iz Libne odu i utabore se u Risi. </p>
<p id="v22"><sup><small>22</small></sup>  Odu iz Rise te se utabore  u Kehelati. </p>
<p id="v23"><sup><small>23</small></sup>  Odu iz Kehelate i utabore se na brdu Šeferu. </p>
<p id="v24"><sup><small>24</small></sup>  Odu s brda Šefera i utabore se u Haradi. </p>
<p id="v25"><sup><small>25</small></sup>  Odu iz Harade  i utabore se u Makhelotu. </p>
<p id="v26"><sup><small>26</small></sup>  Odu iz Makhelota te se utabore  u Tahatu. </p>
<p id="v27"><sup><small>27</small></sup>  Odu iz Tahata i utabore se u Tarahu. </p>
<p id="v28"><sup><small>28</small></sup>  Iz Taraha  odu i utabore se u Mitki. </p>
<p id="v29"><sup><small>29</small></sup>  Odu iz Mitke i utabore se u Hašmoni. </p>
<p id="v30"><sup><small>30</small></sup>  Iz Hašmone odu i utabore se u Moserotu. </p>
<p id="v31"><sup><small>31</small></sup>  Odu iz Moserota  i utabore se u Bene Jaakanu. </p>
<p id="v32"><sup><small>32</small></sup>  Odu iz Bene Jaakana i utabore  se u Hor Gidgadu. </p>
<p id="v33"><sup><small>33</small></sup>  Odu iz Hor Gidgada i utabore se u Jotbati. </p>
<p id="v34"><sup><small>34</small></sup>  Odu iz Jotbate i utabore se u Abroni. </p>
<p id="v35"><sup><small>35</small></sup>  Iz Abrone odu i  utabore se u Esion Geberu. </p>
<p id="v36"><sup><small>36</small></sup>  Iz Esion Gebera odu i utabore  se u pustinji Sinu, to jest u Kadešu. </p>
<p id="v37"><sup><small>37</small></sup>  Iz Kadeša krenu te se utabore na brdu Horu, na granici  zemlje edomske. </p>
<p id="v38"><sup><small>38</small></sup>  Na zapovijed Jahvinu svećenik se Aron pope na brdo Hor  i tu umre na prvi dan petoga mjeseca, u četrdesetoj godini nakon  izlaska Izraelaca iz egipatske zemlje. </p>
<p id="v39"><sup><small>39</small></sup>  Aronu je bilo stotinu  dvadeset i tri godine kad je preminuo na brdu Horu. </p>
<p id="v40"><sup><small>40</small></sup>  Aradski kralj, Kanaanac, koji je živio u kanaanskom kraju  Negebu, čuo je o dolasku Izraelaca. </p>
<p id="v41"><sup><small>41</small></sup>  S brda Hora odu te se utabore u Salmoni. </p>
<p id="v42"><sup><small>42</small></sup>  Odu iz Salmone  i utabore se u Punonu. </p>
<p id="v43"><sup><small>43</small></sup>  Odu iz Punona i utabore se u Obotu. </p>
<p id="v44"><sup><small>44</small></sup>  Odu iz Obota i utabore se na moapskom području u Ije-Abarimu. </p>
<p id="v45"><sup><small>45</small></sup>  Odu iz Ije-Abarima i utabore se u Dibon Gadu. </p>
<p id="v46"><sup><small>46</small></sup>  Iz Dibon  Gada odu i utabore se u Almon Diblatajimu. </p>
<p id="v47"><sup><small>47</small></sup>  Iz Almon Diblatajima  odu i utabore se na Abarimskim bregovima, pred Nebom. </p>
<p id="v48"><sup><small>48</small></sup>  Odu  s Abarimskih bregova i utabore se na Moapskim poljanama, uz Jordan, nasuprot Jerihonu; </p>
<p id="v49"><sup><small>49</small></sup>  taborovali su uz Jordan od Bet Haješimota  sve do Abel Hašitima na Moapskim poljanama. </p>
<p id="v50"><sup><small>50</small></sup>  Na Moapskim poljanama uz Jordan, nasuprot Jerihonu, Jahve  reče Mojsiju: </p>
<p id="v51"><sup><small>51</small></sup>  "Ovako reci Izraelcima: 'Kad prijeđete preko Jordana  u zemlju kanaansku, </p>
<p id="v52"><sup><small>52</small></sup>  potjerajte ispred sebe sve stanovnike  te zemlje, uništite sve njihove slike; uništite sve njihove salivene  kumire i sve njihove uzvišice porušite. </p>
<p id="v53"><sup><small>53</small></sup>  Onda zaposjednite  zemlju i u njoj se nastanite, jer sam vam je predao da je zaposjednete. </p>
<p id="v54"><sup><small>54</small></sup>  Zemlju razdijelite kockom među svoje rodove. Brojnijem povećajte  dio, a manjem smanjite. Gdje god kocka padne, bilo za koga, neka  je to njegovo, a prema otačkim plemenima dijelite im baštinu. </p>
<p id="v55"><sup><small>55</small></sup>  Ako stanovnike zemlje ispred sebe ne potjerate, onda će oni  koje od njih na životu ostavite biti trnje u vašim očima i bodljike  u vašim bokovima; dosađivat će vam u zemlji u kojoj budete živjeli </p>
<p id="v56"><sup><small>56</small></sup>  i postupit ću s vama kako sam mislio postupiti s njima.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/32">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 32</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/34">
          <span class="pr-2">Brojevi - Poglavlje 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
