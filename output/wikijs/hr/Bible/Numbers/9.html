<!--
title: "Brojevi - Poglavlje 9"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/8">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 8</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/10">
          <span class="pr-2">Brojevi - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prvoga mjeseca druge godine nakon izlaska iz zemlje egipatske  Jahve reče Mojsiju u Sinajskoj pustinji: </p>
<p id="v2"><sup><small>2</small></sup>  "Neka Izraelci slave  Pashu u njezino vrijeme. </p>
<p id="v3"><sup><small>3</small></sup>  Slavite je u njezino vrijeme, u suton, četrnaestoga dana ovoga mjeseca; slavite je prema svim njezinim  propisima i običajima." </p>
<p id="v4"><sup><small>4</small></sup>  Tako Mojsije reče Izraelcima da slave Pashu. </p>
<p id="v5"><sup><small>5</small></sup>  I oni  su je slavili u Sinajskoj pustinji, u suton, prvoga mjeseca,  četrnaestoga dana u mjesecu. Kako je god Jahve Mojsiju naredio, tako su Izraelci i učinili. </p>
<p id="v6"><sup><small>6</small></sup>  A bijaše ljudi onečišćenih mrtvacem; ti nisu mogli slaviti  Pashu onoga dana. Dođu tako pred Mojsija i Arona istoga dana </p>
<p id="v7"><sup><small>7</small></sup>  pa reknu: "Mrtvacem smo se onečistili; ipak, zašto bi nam  bilo uskraćeno prinositi Jahvi žrtvu u njezino vrijeme usred  Izraelovih sinova?" </p>
<p id="v8"><sup><small>8</small></sup>  Mojsije im reče: "Strpite se da čujem  što će Jahve za vas odrediti." </p>
<p id="v9"><sup><small>9</small></sup>  I Jahve reče Mojsiju: </p>
<p id="v10"><sup><small>10</small></sup>  "Ovako kaži Izraelcima: 'Kad  se tko između vas ili vaših potomaka onečisti mrtvacem ili je  na daleku putu, neka ipak slavi Pashu Jahvi. </p>
<p id="v11"><sup><small>11</small></sup>  Neka je slave  u suton četrnaestog dana drugoga mjeseca. Neka je blaguju s neukvasanim  kruhom i gorkim zeljem; </p>
<p id="v12"><sup><small>12</small></sup>  neka ništa od nje ne ostavljaju za  ujutro; neka ni jedne kosti na njoj ne lome. Neka je slave prema  propisima Pashe. </p>
<p id="v13"><sup><small>13</small></sup>  Onaj koji je čist a ne bude na putovanju  pa ipak propusti proslaviti Pashu, neka se iskorijeni iz svoga  naroda. Budući da nije prinio Jahvi žrtve u njezino vrijeme,  takav neka snosi svoju krivnju. </p>
<p id="v14"><sup><small>14</small></sup>  Ako s vama boravi stranac i Pashu prinosi Jahvi, neka  je prinosi prema propisima i običajima njezinim. Neka bude jedan  zakon za vas, bio to stranac ili domorodac.'" </p>
<p id="v15"><sup><small>15</small></sup>  Na dan kad je podignuto Prebivalište oblak prekri Prebivalište, Šator svjedočanstva. Od večeri do jutra stajao je u obliku ognja  nad Prebivalištem. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Tako ga je oblak neprestano zaklanjao, a noću bijaše poput ognja. </p>
<p id="v17"><sup><small>17</small></sup>  Kad bi se god oblak digao sa  Šatora, Izraelci bi poslije toga krenuli. A gdje bi oblak stao, tu bi se i Izraelci utaborili. </p>
<p id="v18"><sup><small>18</small></sup>  Na zapovijed Jahvinu Izraelci  su kretali na put i na Jahvinu se zapovijed utaborivali. Sve  vrijeme što bi oblak stajao nad Prebivalištem oni su taborovali. </p>
<p id="v19"><sup><small>19</small></sup>  Ako bi oblak dugo stajao nad Prebivalištem, Izraelci su slušali  Jahvin nalog i ne bi polazili na put. </p>
<p id="v20"><sup><small>20</small></sup>  Ali ako bi se dogodilo  da oblak ostane nad Prebivalištem malo vremena, oni bi se na  Jahvinu zapovijed utaborili i na Jahvinu zapovijed opet krenuli  na put. </p>
<p id="v21"><sup><small>21</small></sup>  Ako bi se oblak digao pošto se zadržao od večeri  do jutra, oni bi tada ujutro krenuli na put. Danju ili noću,  kad bi se oblak digao, oni bi krenuli na put. </p>
<p id="v22"><sup><small>22</small></sup>  Dva dana ili  mjesec ili godinu - dok bi oblak ostajao nad Prebivalištem -  Izraelci su taborovali, ne krećući na put, a čim bi se digao, oni bi krenuli. </p>
<p id="v23"><sup><small>23</small></sup>  Po zapovijedi Jahvinoj stajahu u taboru  i po zapovijedi Jahvinoj kretahu na put. Držali su se Jahvina  naloga, kako Jahve bijaše zapovjedio Mojsiju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/8">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 8</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/10">
          <span class="pr-2">Brojevi - Poglavlje 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 9:15-16 <i>Anđeli vatre</i>: <a href="/hr/The_Urantia_Book/85#p4_2">KU 85:4.2</a>. </li>
</ol>
</div>
