<!--
title: "Brojevi - Poglavlje 23"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/22">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 22</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/24">
          <span class="pr-2">Brojevi - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I Bileam reče Balaku: "Ovdje mi načini sedam žrtvenika; ovdje  mi pripravi sedam junaca i sedam ovnova." </p>
<p id="v2"><sup><small>2</small></sup>  Balak učini kako  je Bileam rekao. A onda Balak i Bileam prinesu po jednoga junca  i ovna na svakome žrtveniku. </p>
<p id="v3"><sup><small>3</small></sup>  Potom će Bileam Balaku: "Ti stoj  kod svoje paljenice, a ja idem ne bih li se sreo s Jahvom, pa  što mi očituje, kazat ću ti." I ode na osamljeno mjesto. </p>
<p id="v4"><sup><small>4</small></sup>  I Bog srete Bileama, koji mu reče: "Sedam sam žrtvenika  podigao i prinio na svakome po jednoga junca i ovna." </p>
<p id="v5"><sup><small>5</small></sup>  A Jahve  stavi riječi u usta Bileamu te mu zapovjedi: "Vrati se Balaku  i ovako govori." </p>
<p id="v6"><sup><small>6</small></sup>  Bileam se vrati k njemu, a on stajaše uza svoju paljenicu  i s njim svi knezovi moapski. </p>
<p id="v7"><sup><small>7</small></sup>  Tada on poče svoju pjesmu i  reče:  "Iz Arama dovede me Balak, kralj Moaba, iz strana istočnih: 'Dođi, prokuni mi Jakova, dođi, gromom udri Izraela!' </p>
<p id="v8"><sup><small>8</small></sup>  Kako mogu proklinjati koga Bog ne proklinje? Kako gromom udarati koga Jahve ne udara? </p>
<p id="v9"><sup><small>9</small></sup>  Jer s vrha hridi ja ga gledam, s visoka ga motrim brijega. Gle naroda koji odvojeno živi, među narode on se ne broji. </p>
<p id="v10"><sup><small>10</small></sup>  Prah Jakovljev tko će prebrojiti; pijesak Izraela tko će izmjeriti! O, da mi je umrijeti smrću pravednika! O, da svršetak moj bude kao njegov!" </p>
<p id="v11"><sup><small>11</small></sup>  "Što mi to uradi!" - reče Balak Bileamu. "Dovedoh te  da prokuneš moje neprijatelje, a kad tamo, ti ih blagoslovom  obasu!" </p>
<p id="v12"><sup><small>12</small></sup>  On odgovori: "Zar mi nije dužnost kazati što mi Jahve  stavlja u usta?" </p>
<p id="v13"><sup><small>13</small></sup>  "Hajde sa mnom na drugo mjesto, odakle ga možeš svega  vidjeti" zamoli ga Balak. "Odavde mu vidiš samo jedan kraj, a  ne vidiš ga svega. Odande mi ga prokuni!" </p>
<p id="v14"><sup><small>14</small></sup>  Povede ga zatim na Sede Sofim, na vrh Pisge. Tu sagradi  sedam žrtvenika i na svakom žrtveniku prinese po jednoga junca  i ovna. </p>
<p id="v15"><sup><small>15</small></sup>  Bileam tada rekne Balaku: "Stoj ovdje kraj svoje  paljenice, a ja odoh onamo na susret Bogu." </p>
<p id="v16"><sup><small>16</small></sup>  Jahve sretne Bileama; stavi riječi u njegova usta te  mu zapovjedi: "Vrati se k Balaku i tako govori!" </p>
<p id="v17"><sup><small>17</small></sup>  I vrati  se on Balaku, koji stajaše uza svoju paljenicu i s njim moapski  knezovi. Balak ga zapita: "Što je Jahve rekao?" </p>
<p id="v18"><sup><small>18</small></sup>  Tada Bileam započe svoju pjesmu i reče: "Ustani, Balače, i poslušaj! Uhom me posluhni, sine Siporov! </p>
<p id="v19"><sup><small>19</small></sup>  Bog nije čovjek da bi slagao, nije sin Adama da bi se kajao. Zar on kada rekne, a ne učini, zar obeća, pa ne ispuni? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Gle, primih od Boga da blagoslovim, blagoslovit ću i povuć' neću blagoslova. </p>
<p id="v21"><sup><small>21</small></sup>  U Jakovu nesreće ne nazreh, nit' nevolje vidjeh u Izraelu. Jahve, Bog njegov, s njime je, poklik kralju u njemu odzvanja. </p>
<p id="v22"><sup><small>22</small></sup>  Iz Egipta Bog ga je izveo, on je njemu k'o rozi bivola. </p>
<p id="v23"><sup><small>23</small></sup>  Gatanja nema protiv Jakova nit' protiv Izraela vračanja. I kada budu rekli Jakovu i Izraelu: 'Što radi Bog?' </p>
<p id="v24"><sup><small>24</small></sup>  gle, ustat će narod k'o lavica, dići će se poput lava: leći neće dok plijen ne proguta, dok ne popije krv pobijenih." </p>
<p id="v25"><sup><small>25</small></sup>  Zatim Balak reče Bileamu: "Nemoj ga ni kletvom kleti, ali ni blagoslovom blagoslivljati." </p>
<p id="v26"><sup><small>26</small></sup>  Bileam odvrati Balaku.  "Zar ti nisam rekao: sve što Jahve kaže, to ću činiti." </p>
<p id="v27"><sup><small>27</small></sup>  Potom Balak reče Bileamu: "Hajde! Odvest ću te na drugo  mjesto. Možda će Bogu biti pravo da mi ga odande prokuneš." </p>
<p id="v28"><sup><small>28</small></sup>  I  odvede Balak Bileama na vrh Peora, odakle se pruža vidik na pustaru. </p>
<p id="v29"><sup><small>29</small></sup>  "Sagradi mi ovdje sedam žrtvenika", reče Bileam Balaku.  "Nadalje, pripremi mi ovdje sedam junaca i sedam ovnova." </p>
<p id="v30"><sup><small>30</small></sup>  Balak učini kako je Bileam rekao i prinese po jednoga  junca i ovna na svakome žrtveniku. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/22">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 22</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/24">
          <span class="pr-2">Brojevi - Poglavlje 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 23:19 <i>Bog nije čovjekolik</i>: <a href="/hr/The_Urantia_Book/4#p3_1">KU 4:3.1</a>.  <i>Bog „nije čovjek“</i>: <a href="/hr/The_Urantia_Book/3#p1_12">KU 3:1.12</a>.  <i>Bog se ne kaje (po prirodi)</i>: <a href="/hr/The_Urantia_Book/2#p2_2">KU 2:2.2</a>.  <i>Bog se ne kaje (po prirodi)</i>: <a href="/hr/The_Urantia_Book/4#p3_4">KU 4:3.4</a>.  <i>Bog nije čovjek</i>: <a href="/hr/The_Urantia_Book/1#p2_1">KU 1:2.1</a>. </li>
</ol>
</div>
