<!--
title: "Brojevi - Poglavlje 32"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/31">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 31</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/33">
          <span class="pr-2">Brojevi - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Rubenovci i Gadovci imađahu mnogo, vrlo mnogo blaga. Opaze, međutim, da je zemlja jazerska i zemlja gileadska pogodna za  stočarstvo. </p>
<p id="v2"><sup><small>2</small></sup>  Zato Gadovci i Rubenovci dođu k Mojsiju, svećeniku  Eleazaru i glavarima zajednice pa reknu: </p>
<p id="v3"><sup><small>3</small></sup>  "Atarot, Dibon, Jazer, Nimra, Hešbon, Eleale, Sebam, Nebo i Beon - </p>
<p id="v4"><sup><small>4</small></sup>  kraj što ga Jahve  osvoji pred izraelskom zajednicom - kraj je pogodan za stočarstvo;  a sluge tvoje bave se stočarstvom. </p>
<p id="v5"><sup><small>5</small></sup>  Ako smo stekli blagonaklonost  u tvojim očima", nastave, "neka se ovaj kraj dade u posjed tvojim  slugama. Ne šalji nas preko Jordana!" </p>
<p id="v6"><sup><small>6</small></sup>  Mojsije odgovori Gadovcima i Rubenovcima: "Zar da vaša  braća idu u rat, a vi da ostanete ovdje? </p>
<p id="v7"><sup><small>7</small></sup>  Zašto odvraćate srca  Izraelaca da ne prijeđu u zemlju koju im je Jahve predao? </p>
<p id="v8"><sup><small>8</small></sup>  Tako  su učinili i vaši očevi kad sam ih poslao iz Kadeš Barnee da  izvide zemlju. </p>
<p id="v9"><sup><small>9</small></sup>  Popeli su se do Eškola i razgledali zemlju, ali su onda ubili srčanost u Izraelcima da ne odu u zemlju koju  im je Jahve dao. </p>
<p id="v10"><sup><small>10</small></sup>  Onog dana Jahve planu gnjevom. Zakle se  i reče: </p>
<p id="v11"><sup><small>11</small></sup>  'Ljudi što su izišli iz Egipta, kojima je dvadeset  ili više godina, jer me nisu vjerno slijedili, nikad neće vidjeti  zemlju što sam je pod zakletvom obećao Abrahamu, Izaku i Jakovu!' </p>
<p id="v12"><sup><small>12</small></sup>  Jahvu su jedino vjerno slijedili Kenižanin Kaleb, sin Jefuneov, i sin Nunov Jošua. </p>
<p id="v13"><sup><small>13</small></sup>  Jahve je gnjevom planuo na Izraelce pa  ih je pustinjom povlačio četrdeset godina, sve dok ne pomrije  sav naraštaj što je u očima Jahvinim zlo postupio. </p>
<p id="v14"><sup><small>14</small></sup>  A sad  vi - grešni naraštaj - ustajete namjesto svojih očeva da još  povećate srdžbu Jahvinu na Izraela. </p>
<p id="v15"><sup><small>15</small></sup>  Ako se od njega odvratite, on će još produžiti vaš boravak u pustinji; tako ćete upropastiti  sav taj narod." </p>
<p id="v16"><sup><small>16</small></sup>  Onda se oni primaknu k njemu i reknu: "Mi bismo ovdje  podigli torove za svoje blago i gradove za svoju nejačad, </p>
<p id="v17"><sup><small>17</small></sup>  a  sami ćemo pograbiti oružje i poći na čelu Izraelaca dok ih ne  dovedemo na njihovo mjesto. Naša nejačad neka ostane - zbog stanovništva  ove zemlje - u utvrđenim gradovima. </p>
<p id="v18"><sup><small>18</small></sup>  Mi se svojim kućama nećemo  vraćati sve dok svaki Izraelac ne zaposjedne svoju baštinu. </p>
<p id="v19"><sup><small>19</small></sup>  S  njima nećemo dijeliti svoje posjede s onu stranu Jordana niti  dalje, jer će nas zapasti naša baština s ovu stranu, na istok  od Jordana." </p>
<p id="v20"><sup><small>20</small></sup>  Mojsije im reče: "Ako tako uradite, ako pođete pred Jahvom  u boj; </p>
<p id="v21"><sup><small>21</small></sup>  ako vi svi naoružani prijeđete Jordan pred Jahvom  dok on ne rastjera ispred sebe svoje neprijatelje: </p>
<p id="v22"><sup><small>22</small></sup>  tada,  kad zemlja bude pokorena Jahvi, vi ćete se moći vratiti. Tako  ćete biti oslobođeni odgovornosti prema Jahvi i prema Izraelu, a ova će zemlja postati pred Jahvom vaše vlasništvo. </p>
<p id="v23"><sup><small>23</small></sup>  Ali  ako tako ne uradite, sagriješit ćete protiv Jahve i znajte da  će vas stići kazna za vaš grijeh. </p>
<p id="v24"><sup><small>24</small></sup>  Sazidajte, dakle, gradove  za svoju nejačad i torove za svoju stoku, ali izvršite što ste  obećali." </p>
<p id="v25"><sup><small>25</small></sup>  Gadovci i Rubenovci odgovore Mojsiju: "Tvoje će sluge  učiniti kako gospodar naš nalaže. </p>
<p id="v26"><sup><small>26</small></sup>  Naša nejačad, naše žene, naša stoka i sve naše blago neka ostanu ondje u gileadskim gradovima, </p>
<p id="v27"><sup><small>27</small></sup>  a tvoje sluge, svi koji su za boj sposobni, poći će pred  Jahvom u boj, kako naš gospodar nalaže." </p>
<p id="v28"><sup><small>28</small></sup>  Tada za njih Mojsije izda nalog svećeniku Eleazaru, Nunovu  sinu Jošui i glavarima obitelji izraelskih plemena. </p>
<p id="v29"><sup><small>29</small></sup>  I reče  im Mojsije: "Ako Gadovci i Rubenovci, svi oni koji nose oružje, s vama prijeđu Jordan da se bore pred Jahvom i zemlja bude pokorena  vama, onda im dajte gileadsku zemlju u vlasništvo. </p>
<p id="v30"><sup><small>30</small></sup>  Ali ako  ne prijeđu naoružani s vama, neka dobiju baštinu među vama u  zemlji kanaanskoj." </p>
<p id="v31"><sup><small>31</small></sup>  Nato odgovore Gadovci i Rubenovci: "Što je god Jahve  rekao tvojim slugama, to ćemo učiniti. </p>
<p id="v32"><sup><small>32</small></sup>  Mi ćemo naoružani  prijeći pred Jahvom u zemlju kanaansku, ali neka nam bude posjed  naše baštine s ove strane Jordana." </p>
<p id="v33"><sup><small>33</small></sup>  I tako njima - Gadovcima, Rubenovcima i polovici plemena  Manašea, sina Josipova - dadne kraljevstvo amorejskoga kralja  Sihona i kraljevstvo bašanskoga kralja Oga, zemlju s gradovima  u njihovim granicama, gradove okolne zemlje. </p>
<p id="v34"><sup><small>34</small></sup>  Gadovci sagrade: Dibon, Atarot i Aroer, </p>
<p id="v35"><sup><small>35</small></sup>  Atrot Šofan, Jazer, Jogbohu, </p>
<p id="v36"><sup><small>36</small></sup>  Bet Nimru i Bet Haran, utvrđene gradove  i torove za stada. </p>
<p id="v37"><sup><small>37</small></sup>  Rubenovci sagrade: Hešbon, Eleale, Kirjatajim, </p>
<p id="v38"><sup><small>38</small></sup>  Nebo, Baal Meon - nazivi su izmijenjeni - i Šibmu. Oni prozovu svojim  imenima gradove koje su oni podigli. </p>
<p id="v39"><sup><small>39</small></sup>  Sinovi Makira, sina Manašeova, odu u Gilead, osvoje ga  i protjeraju Amorejce koji bijahu ondje. </p>
<p id="v40"><sup><small>40</small></sup>  Mojsije preda Gilead  Manašeovu sinu Makiru, i on se u njemu nastani. </p>
<p id="v41"><sup><small>41</small></sup>  A Manašeov  sin Jair ode te zauzme njihova sela pa ih prozva "Jairova sela". </p>
<p id="v42"><sup><small>42</small></sup>  Potom ode Nobah i zauzme Kenat i njegova područja te ga nazove  svojim imenom "Nobah". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/31">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 31</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/33">
          <span class="pr-2">Brojevi - Poglavlje 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
