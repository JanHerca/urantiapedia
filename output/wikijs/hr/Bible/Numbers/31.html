<!--
title: "Brojevi - Poglavlje 31"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/30">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 30</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/32">
          <span class="pr-2">Brojevi - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Iskali osvetu Izraelaca na Midjancima, a poslije toga pridružit ćeš se svojim precima." </p>
<p id="v3"><sup><small>3</small></sup>  A Mojsije reče narodu: "Opremite ljude između sebe za  pohod na Midjance, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  da na Midjancima izvrše Jahvinu osvetu.  Na vojnu opremite po jednu tisuću od svakoga izraelskog plemena!" </p>
<p id="v5"><sup><small>5</small></sup>  I tako su iz izraelskih porodica - tisuću po plemenu -  za vojnu skupili dvanaest tisuća. </p>
<p id="v6"><sup><small>6</small></sup>  Posla ih Mojsije - tisuću  po plemenu - na vojnu zajedno s Pinhasom, sinom svećenika Eleazara.  On je nosio posvećene stvari i trube. </p>
<p id="v7"><sup><small>7</small></sup>  Oni zavojuju na Midjance, kako je Jahve naredio Mojsiju, i pobiju sve muškarce. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Među ostalima pobili su i midjanske  kraljeve: Evija, Rekema, Sura, Hura i Rebu - pet midjanskih kraljeva.  Mačem pogube i Bileama, Beorova sina. </p>
<p id="v9"><sup><small>9</small></sup>  Odvedu tada Izraelci u ropstvo midjanske žene s njihovom  djecom i svu njihovu stoku, krupnu i sitnu, i zaplijene sve njihovo  blago. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Ognjem spale sve gradove njihove u kojima se živjeli  i sva njihova naselja, </p>
<p id="v11"><sup><small>11</small></sup>  a sve njihovo uzmu za plijen i pljačku, i ljude i životinje. </p>
<p id="v12"><sup><small>12</small></sup>  Onda u tabor na Moapskim poljanama  uz Jordan, nasuprot Jerihonu, dovedu Mojsiju, svećeniku Eleazaru  i svoj izraelskoj zajednici zarobljenike, plijen i pljačku. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Mojsije, svećenik Eleazar i svi glavari zajednice izađu  im u susret izvan tabora. </p>
<p id="v14"><sup><small>14</small></sup>  Mojsije se razljuti na zapovjednike  vojske, tisućnike i satnike, koji se bijahu vratili s toga bojnog  pohoda. </p>
<p id="v15"><sup><small>15</small></sup>  Reče im: "Što! Na životu ste ostavili sve ženskinje! </p>
<p id="v16"><sup><small>16</small></sup>  A baš su žene, po nagovoru Bileamovu, zavele Izraelce da  u Peorovu slučaju istupe protiv Jahve. Tako dođe pomor na Jahvinu  zajednicu. </p>
<p id="v17"><sup><small>17</small></sup>  Stoga svu mušku djecu pobijte! A ubijte i svaku  ženu koja je poznala muškarca! </p>
<p id="v18"><sup><small>18</small></sup>  A sve mlade djevojke koje  nisu poznale muškarca ostavite na životu za se. </p>
<p id="v19"><sup><small>19</small></sup>  Vi pak proboravite  izvan tabora sedam dana; svi vi koji ste koga ubili i koji ste  se ubijenoga dotakli. Čistite se i vi i vaši zarobljenici trećega  i sedmoga dana; </p>
<p id="v20"><sup><small>20</small></sup>  očistite svu odjeću, sve mješine, sve od  kostrijeti napravljeno i sve drvene predmete." </p>
<p id="v21"><sup><small>21</small></sup>  Zatim svećenik Eleazar progovori borcima koji su se vratili  iz boja: "Ovo je odredba koju je izdao Jahve Mojsiju: </p>
<p id="v22"><sup><small>22</small></sup>  'Zlato, srebro, bakar, gvožđe, mjed i olovo - </p>
<p id="v23"><sup><small>23</small></sup>  sve što podnosi vatru  - provucite kroz vatru i bit će očišćeno.' Ipak, neka se očisti  i vodom očišćenja. A sve što ne podnosi vatru provucite kroz  vodu. </p>
<p id="v24"><sup><small>24</small></sup>  Sedmoga dana operite svoju odjeću i bit ćete čisti.  Poslije toga možete se vratiti u tabor." </p>
<p id="v25"><sup><small>25</small></sup>  Jahve reče Mojsiju: </p>
<p id="v26"><sup><small>26</small></sup>  "Ti, svećenik Eleazar i obiteljske  starješine zajednice napravite popis ratnoga plijena, ljudstva  i stoke, </p>
<p id="v27"><sup><small>27</small></sup>  a onda ratni plijen podijeli napola: na borce koji  su išli u borbu i na svu ostalu zajednicu. </p>
<p id="v28"><sup><small>28</small></sup>  Od boraca koji  su išli u borbu ustavi ujam za Jahvu: jednu glavu od svakih pet  stotina, bilo ljudi, bilo krupnog blaga, magaradi ili sitne stoke. </p>
<p id="v29"><sup><small>29</small></sup>  Uzmi to od njihove polovice i podaj svećeniku Eleazaru kao  podizanicu za Jahvu. </p>
<p id="v30"><sup><small>30</small></sup>  A od polovice što zapadne druge Izraelce  uzmi po glavu od pedeset, bilo ljudi, bilo krupnog blaga, magaradi  ili sitne stoke - od svih životinja - pa ih podaj levitima koji  vode brigu o Jahvinu prebivalištu." </p>
<p id="v31"><sup><small>31</small></sup>  Mojsije i svećenik Eleazar učine kako je Jahve naredio  Mojsiju. </p>
<p id="v32"><sup><small>32</small></sup>  Ratnoga je plijena bilo, osim pljačke što su vojnici  napljačkali: šest stotina sedamdeset i pet tisuća grla sitne  stoke, </p>
<p id="v33"><sup><small>33</small></sup>  sedamdeset i dvije tisuće grla krupne stoke, </p>
<p id="v34"><sup><small>34</small></sup>  šezdeset  i jedna tisuća magaradi, </p>
<p id="v35"><sup><small>35</small></sup>  a ljudskih duša - žena koje nisu  poznale muškarca - bijaše u svemu trideset i dvije tisuće. </p>
<p id="v36"><sup><small>36</small></sup>  Prema tome, polovica što je dodijeljena onima koji su  išli u borbu bila je: tri stotine trideset i sedam tisuća i pet  stotina grla sitne stoke; </p>
<p id="v37"><sup><small>37</small></sup>  ujam za Jahvu od sitne stoke šest  stotina sedamdeset i pet grla; </p>
<p id="v38"><sup><small>38</small></sup>  krupne je stoke bilo trideset  i šest tisuća grla, a njihov ujam za Jahvu sedamdeset i dva grla; </p>
<p id="v39"><sup><small>39</small></sup>  magaradi je bilo trideset tisuća i pet stotina, a njihov  ujam za Jahvu šezdeset i jedno. </p>
<p id="v40"><sup><small>40</small></sup>  Ljudskih je duša bilo šesnaest  tisuća, a njihov ujam za Jahvu trideset i dvije osobe. </p>
<p id="v41"><sup><small>41</small></sup>  Ujam  predade Mojsije svećeniku Eleazaru za podizanicu Jahvi, kako  je Jahve naredio Mojsiju. </p>
<p id="v42"><sup><small>42</small></sup>  A od polovice koja je zapala druge Izraelce i koju Mojsije  odijeli od one što je pripala ljudima koji su se borili - </p>
<p id="v43"><sup><small>43</small></sup>  dakle, polovica što je pripala zajednici iznosila je: trista trideset  i sedam tisuća i pet stotina grla sitne stoke, </p>
<p id="v44"><sup><small>44</small></sup>  a krupne stoke  trideset i šest tisuća grla; </p>
<p id="v45"><sup><small>45</small></sup>  magaradi trideset tisuća i pet  stotina, </p>
<p id="v46"><sup><small>46</small></sup>  a ljudskih duša šesnaest tisuća. </p>
<p id="v47"><sup><small>47</small></sup>  Tako, od polovice  što je pripala Izraelcima Mojsije ostavi po jedno od pedeset, i od ljudstva i od stoke, te ih predade levitima koji su se  brinuli o Jahvinu prebivalištu, kako je Jahve naredio Mojsiju. </p>
<p id="v48"><sup><small>48</small></sup>  Onda pristupiše k Mojsiju vojnički zapovjednici, tisućnici  i satnici, </p>
<p id="v49"><sup><small>49</small></sup>  i rekoše mu: "Tvoje sluge prebrojile su borce  što bijahu pod našim zapovjedništvom i od nas nitko nije izgubljen. </p>
<p id="v50"><sup><small>50</small></sup>  Uz to smo donijeli svoje darove Jahvi: narukvica, orukvica, prstenja, naušnica i ogrlica - na kakvu je tko zlatninu već  naišao - da se nad nama obavi obred pomirenja pred Jahvom." </p>
<p id="v51"><sup><small>51</small></sup>  Mojsije i svećenik Eleazar prime od njih to zlato, to  jest sve te izrađene predmete. </p>
<p id="v52"><sup><small>52</small></sup>  Bilo je svega zlata što su  kao svoju podizanicu Jahvi donijeli tisućnici i satnici: šesnaest  tisuća sedam stotina i pedeset šekela. </p>
<p id="v53"><sup><small>53</small></sup>  Svaki je vojnik za  se zadržao svoj plijen. </p>
<p id="v54"><sup><small>54</small></sup>  Tako Mojsije i svećenik Eleazar uzmu  zlato od tisućnika i satnika te ga donesu u Šator sastanka na  spomen Izraelcima pred Jahvom. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/30">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 30</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/32">
          <span class="pr-2">Brojevi - Poglavlje 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 31:1-2 <i>U ime Gospodina Boga Izraelova</i>: <a href="/hr/The_Urantia_Book/70#p1_15">KU 70:1.15</a>. </li>
  <li id="fn2"><a href="#cite2">↑</a> 31:3-31 <i>Barbarski napadi</i>: <a href="/hr/The_Urantia_Book/70#p1_15">KU 70:1.15</a>. </li>
  <li id="fn3"><a href="#cite3">↑</a> 31:7 <i>Uništiti sve mužjake</i>: <a href="/hr/The_Urantia_Book/69#p8_3">KU 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Hvatanje ženki</i>: <a href="/hr/The_Urantia_Book/69#p8_4">KU 69:8.4</a>. </li>
  <li id="fn5"><a href="#cite5">↑</a> 31:12-24 <i>Pročišćenje plijena uzetog u ratu</i>: <a href="/hr/The_Urantia_Book/90#p5_3">KU 90:5.3</a>. </li>
</ol>
</div>
