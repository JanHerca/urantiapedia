<!--
title: "Brojevi - Poglavlje 1"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/2">
          <span class="pr-2">Brojevi - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  U Sinajskoj pustinji, u Šatoru sastanka, reče Jahve Mojsiju  prvoga dana drugoga mjeseca, druge godine po izlasku iz zemlje  egipatske: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Obavite popis sve zajednice izraelske po rodovima  i porodicama, navodeći imena svih muškaraca, glavu po glavu. </p>
<p id="v3"><sup><small>3</small></sup>  Od dvadeset godina naviše, za borbu sposobne u Izraelu, ti  i Aron pobilježite prema njihovim jedinicama. </p>
<p id="v4"><sup><small>4</small></sup>  Neka s vama  bude po jedan čovjek od svakoga plemena, glavari svoga pradjedovskog  doma. </p>
<p id="v5"><sup><small>5</small></sup>  Ovo su imena ljudi koji će vam pomagati: Elisur, sin Šedeurov, za pleme Rubenovo; </p>
<p id="v6"><sup><small>6</small></sup>  Šelumiel, sin Surišadajev, za pleme Šimunovo; </p>
<p id="v7"><sup><small>7</small></sup>  Nahšon, sin Aminadabov, za pleme Judino; </p>
<p id="v8"><sup><small>8</small></sup>  Netanel, sin Suarov, za pleme Jisakarovo; </p>
<p id="v9"><sup><small>9</small></sup>  Eliab, sin Helonov, za pleme Zebulunovo. </p>
<p id="v10"><sup><small>10</small></sup>  Za Josipove sinove: Elišama, sin Amihudov, za pleme Efrajimovo;  Gamliel, sin Pedahsurov, za pleme Manašeovo; </p>
<p id="v11"><sup><small>11</small></sup>  Abidan, sin  Gidonijev, za pleme Benjaminovo; </p>
<p id="v12"><sup><small>12</small></sup>  Ahiezer, sin Amišadajev, za pleme Danovo; </p>
<p id="v13"><sup><small>13</small></sup>  Pagiel, sin Okranov, za pleme Ašerovo; </p>
<p id="v14"><sup><small>14</small></sup>  Elijasaf, sin Deuelov, za pleme Gadovo; </p>
<p id="v15"><sup><small>15</small></sup>  Ahira, sin Enanov, za pleme Naftalijevo." </p>
<p id="v16"><sup><small>16</small></sup>  To bijahu sazivači zajednice, knezovi pradjedovskih plemena  i glavari rodova izraelskih. </p>
<p id="v17"><sup><small>17</small></sup>  Mojsije i Aron onda uzmu one ljude što su po imenu bili  određeni </p>
<p id="v18"><sup><small>18</small></sup>  te prvoga dana drugoga mjeseca sazovu svu zajednicu.  Tada se u popis prema rodovima i porodicama po redu unosio broj  osoba starijih od dvadeset godina. </p>
<p id="v19"><sup><small>19</small></sup>  Kako je Jahve naredio  Mojsiju, tako ih je on pobilježio u Sinajskoj pustinji. </p>
<p id="v20"><sup><small>20</small></sup>  Kad se utvrdi potomstvo Rubena, Izraelova prvorođenca, prema njegovim rodovima i porodicama, pribilježiše, glavu po  glavu, imena svih muškaraca od dvadeset godina naviše, svih za  borbu sposobnih. </p>
<p id="v21"><sup><small>21</small></sup>  Popisanih od Rubenova plemena bilo je četrdeset  i šest tisuća i pet stotina. </p>
<p id="v22"><sup><small>22</small></sup>  Bili su popisani Šimunovi potomci prema njihovim rodovima  i porodicama: pribilježiše se, glava po glava, imena svih muškaraca  od dvadeset godina naviše, svih za borbu sposobnih. </p>
<p id="v23"><sup><small>23</small></sup>  Popisanih  od Šimunova plemena bilo je pedeset i devet tisuća i tri stotine. </p>
<p id="v24"><sup><small>24</small></sup>  Kad se utvrdi potomstvo sinova Gadovih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v25"><sup><small>25</small></sup>  Popisanih  od Gadova plemena bilo je četrdeset i pet tisuća i šest stotina  i pedeset. </p>
<p id="v26"><sup><small>26</small></sup>  Kad se utvrdi potomstvo sinova Judinih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v27"><sup><small>27</small></sup>  Popisanih  od Judina plemena bilo je sedamdeset i četiri tisuće i šest stotina. </p>
<p id="v28"><sup><small>28</small></sup>  Kad se utvrdi potomstvo sinova Jisakarovih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v29"><sup><small>29</small></sup>  Popisanih  od Jisakarova plemena bilo je pedeset i četiri tisuće i četiri  stotine. </p>
<p id="v30"><sup><small>30</small></sup>  Kad se utvrdi potomstvo sinova Zebulunovih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v31"><sup><small>31</small></sup>  Popisanih  od Zebulunova plemena bilo je pedeset i sedam tisuća i četiri  stotine. </p>
<p id="v32"><sup><small>32</small></sup>  Josipovi sinovi: Kad se utvrdi potomstvo sinova Efrajimovih, prema njihovim rodovima i porodicama, pribilježiše se, glava  po glava, imena onih od dvadeset godina i više, svih za borbu  sposobnih. </p>
<p id="v33"><sup><small>33</small></sup>  Popisanih od Efrajimova plemena bilo je četrdeset  tisuća i pet stotina. </p>
<p id="v34"><sup><small>34</small></sup>  Kad se utvrdi potomstvo sinova Manašeovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v35"><sup><small>35</small></sup>  Popisanih  od Manašeova plemena bilo je trideset i dvije tisuće i dvjesta. </p>
<p id="v36"><sup><small>36</small></sup>  Kad se utvrdi potomstvo sinova Benjaminovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v37"><sup><small>37</small></sup>  Popisanih  od Benjaminova plemena bilo je trideset i pet tisuća i četiri  stotine. </p>
<p id="v38"><sup><small>38</small></sup>  Kad se utvrdi potomstvo sinova Danovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v39"><sup><small>39</small></sup>  Popisanih  od Danova plemena bilo je šezdeset i dvije tisuće i sedam stotina. </p>
<p id="v40"><sup><small>40</small></sup>  Kad se utvrdi potomstvo sinova Ašerovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v41"><sup><small>41</small></sup>  Popisanih  od Ašerova plemena bila je četrdeset i jedna tisuća i pet stotina. </p>
<p id="v42"><sup><small>42</small></sup>  Kad se utvrdi potomstvo sinova Naftalijevih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih. </p>
<p id="v43"><sup><small>43</small></sup>  Popisanih  od Naftalijeva plemena bilo je pedeset i tri tisuće i četiri  stotine. </p>
<p id="v44"><sup><small>44</small></sup>  To su oni koje popisaše Mojsije i Aron sa dvanaest knezova  izraelskih, po jedan na svaki pradjedovski dom. </p>
<p id="v45"><sup><small>45</small></sup>  Bili su popisani  svi Izraelci, prema pradjedovskim domovima, od dvadeset godina  i više, svi za borbu sposobni u Izraelu. </p>
<p id="v46"><sup><small>46</small></sup>  Bilo je, dakle,  svih popisanih šest stotina i tri tisuće i pet stotina i pedeset. </p>
<p id="v47"><sup><small>47</small></sup>  Među te nisu se ubrojili Levijevci prema svojem pradjedovskom  plemenu. </p>
<p id="v48"><sup><small>48</small></sup>  Jahve je, naime, rekao Mojsiju: </p>
<p id="v49"><sup><small>49</small></sup>  "Nipošto nemoj  popisivati Levijeva plemena niti ga unosi u popis Izraelaca. </p>
<p id="v50"><sup><small>50</small></sup>  Nego ti sam odredi Levijevce za službu u Prebivalištu svjedočanstva;  za sav njegov namještaj i sve što na nj spada; neka oni nose  Prebivalište i sav njegov namještaj; neka oni u njemu poslužuju  i oko njega tabore. </p>
<p id="v51"><sup><small>51</small></sup>  Kad se Prebivalište mora premještati, neka ga Levijevci rastave; a kad se s Prebivalištem treba utaboriti, neka ga Levijevci opet podignu. Svjetovnjak koji bi mu se primakao  neka se pogubi. </p>
<p id="v52"><sup><small>52</small></sup>  Neka Izraelci logoruju svatko u svome taboru;  svatko kod svoje zastave, po četama. </p>
<p id="v53"><sup><small>53</small></sup>  Levijevci neka borave  oko Prebivališta svjedočanstva, da se gnjev ne obori na izraelsku  zajednicu. Neka tako Levijevci stražu straže oko Prebivališta  svjedočanstva." </p>
<p id="v54"><sup><small>54</small></sup>  Izraelci učine kako je Jahve Mojsiju naredio. U svemu  tako urade. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/2">
          <span class="pr-2">Brojevi - Poglavlje 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 1:1-4 <i>„Bog je rekao“</i>: <a href="/hr/The_Urantia_Book/156#p5_4">KU 156:5.4</a>. </li>
</ol>
</div>
