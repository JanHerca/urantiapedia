<!--
title: "Brojevi - Poglavlje 35"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/34">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 34</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/36">
          <span class="pr-2">Brojevi - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Reče Jahve Mojsiju na Moapskim poljanama kod Jordana, nasuprot  Jerihonu: </p>
<p id="v2"><sup><small>2</small></sup>  "Naredi Izraelcima da ustupe levitima od baštine  koju posjeduju gradove gdje će stanovati i pašnjake oko gradova.  To dajte levitima. </p>
<p id="v3"><sup><small>3</small></sup>  Neka gradovi budu njima za stanovanje,  a okolni pašnjaci neka budu za njihova goveda, njihovo blago  i sve njihove životinje. </p>
<p id="v4"><sup><small>4</small></sup>  Pašnjaci uz gradove koje ustupite  levitima neka zahvate od gradskih zidina van do tisuću lakata  naokolo. </p>
<p id="v5"><sup><small>5</small></sup>  Izmjerite od grada van dvije tisuće lakata s istočne  strane, dvije tisuće lakata s južne strane, dvije tisuće lakata  sa zapadne strane i sa sjeverne strane dvije tisuće lakata, tako  da grad bude u sredini. To neka im budu gradski pašnjaci. </p>
<p id="v6"><sup><small>6</small></sup>  Od gradova koje budete dali levitima šest će ih biti gradovi-utočišta, koje ćete ustupiti da ubojica može tamo pobjeći. Ovima dodajte  još četrdeset i dva grada. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Tako će svih gradova koje ustupite  levitima biti četrdeset i osam gradova s njihovim pašnjacima. </p>
<p id="v8"><sup><small>8</small></sup>  A gradove koje budete izdvajali od vlasništva Izraelaca, od  onih koji ih imaju mnogo uzmite više, a manje od onih koji imaju  malo. Neka svatko ustupi gradove levitima prema omjeru baštine  koju bude primio." </p>
<p id="v9"><sup><small>9</small></sup>  Nadalje reče Jahve Mojsiju: </p>
<p id="v10"><sup><small>10</small></sup>  "Govori Izraelcima i reci  im: 'Kad prijeđete preko Jordana u zemlju kanaansku, </p>
<p id="v11"><sup><small>11</small></sup>  označite  sebi gradove koji će vam služiti kao gradovi-utočišta, kamo može  pobjeći ubojica koji nehotice koga ubije. </p>
<p id="v12"><sup><small>12</small></sup>  Ti gradovi neka  vam budu utočište od osvetnika, tako da ubojica ne moradne poginuti  dok ne stane na sud pred zajednicu. </p>
<p id="v13"><sup><small>13</small></sup>  Od gradova koje ustupite  bit će vam šest gradova za utočište. </p>
<p id="v14"><sup><small>14</small></sup>  Dodijelite tri grada  s onu stranu Jordana, a tri grada u zemlji kanaanskoj. Neka to  budu gradovi-utočišta. </p>
<p id="v15"><sup><small>15</small></sup>  Tih šest gradova neka budu za utočište  kako Izraelcima tako i strancu i došljaku koji među njima borave, kamo može pobjeći tko god ubije koga nehotice. </p>
<p id="v16"><sup><small>16</small></sup>  Ali ako tko udari koga gvozdenim predmetom te ga usmrti, to je onda ubojica. Ubojica mora glavom platiti. </p>
<p id="v17"><sup><small>17</small></sup>  Udari li  ga iz ruke kamenom od kojega čovjek može poginuti i zbilja pogine, to je opet ubojica. Ubojica mora glavom platiti. </p>
<p id="v18"><sup><small>18</small></sup>  Ili ako  ga udari iz ruke kakvim drvenim predmetom od kojega može umrijeti  i zbilja umre, i to je ubojica. Ubojica mora glavom platiti. </p>
<p id="v19"><sup><small>19</small></sup>  Krvni osvetnik mora sam ubojicu usmrtiti. Kad ga sretne,  neka ga ubije. </p>
<p id="v20"><sup><small>20</small></sup>  Nadalje, ako tko koga gurne iz mržnje ili na nj nešto  baci namjerno te ga usmrti, </p>
<p id="v21"><sup><small>21</small></sup>  ili ga udari rukom iz zlobe te  udareni umre, napadač mora zaglaviti - on je ubojica. Krvni osvetnik  neka ubojicu ubije čim ga sretne. </p>
<p id="v22"><sup><small>22</small></sup>  No gurne li ga slučajno, ne iz neprijateljstva, ili nešto na nj baci, ali ne iz zasjede, </p>
<p id="v23"><sup><small>23</small></sup>  ili iz nepažnje na njega obori kakav kamen od kojega čovjek  može poginuti te ga usmrti, a nije mu bio neprijatelj niti mu  je zlo želio - </p>
<p id="v24"><sup><small>24</small></sup>  tada neka zajednica prosudi između ubojice  i krvnog osvetnika prema ovim pravilima: </p>
<p id="v25"><sup><small>25</small></sup>  Zajednica mora izbaviti  ubojicu iz ruku krvnog osvetnika; onda neka ga zajednica vrati  u grad-utočište kamo je pobjegao; tu neka on ostane do smrti  velikoga svećenika koji je bio pomazan svetim uljem. </p>
<p id="v26"><sup><small>26</small></sup>  Ali  ako ubojica ikad izađe izvan granice utočišta kamo je pobjegao, </p>
<p id="v27"><sup><small>27</small></sup>  pa na nj nabasa krvni osvetnik izvan granica njegova grada-utočišta  te krvni osvetnik ubije ubojicu, to mu se ne računa u krvoproliće, </p>
<p id="v28"><sup><small>28</small></sup>  jer ubojica mora ostati u gradu-utočištu do smrti velikoga  svećenika. A poslije smrti velikoga svećenika može se vratiti  na svoj posjed. </p>
<p id="v29"><sup><small>29</small></sup>  Neka vam takvi budu sudbeni postupci od naraštaja do  naraštaja svuda gdje budete boravili. </p>
<p id="v30"><sup><small>30</small></sup>  Za svako ubojstvo čovjeka kazna smrti nad ubojicom može  se izvršiti na dokaz svjedoka. Nitko se ne može smrću kazniti  na dokaz samo jednog svjedoka. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Ne smijete primati otkupnine  za život ubojice koji je zaslužio smrt: on mora umrijeti. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Niti  smijete primati otkupnine od bilo koga koji, pošto je pobjegao  u svoj grad-utočište, hoće da se vrati i da živi na svome tlu  prije smrti velikoga svećenika. </p>
<p id="v33"><sup><small>33</small></sup>  Nemojte oskvrnjivati zemlje  u kojoj živite. A krvoprolićem zemlja se oskvrnjuje. Za zemlju  na kojoj je krv prolivena pomirenje se ne može pribaviti, osim  krvlju onoga koji ju je prolio. </p>
<p id="v34"><sup><small>34</small></sup>  Ne smije se obeščašćivati  zemlja u kojoj živite i usred koje ja boravim, jer ja, Jahve, prebivam među sinovima Izraelovim.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/34">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 34</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/36">
          <span class="pr-2">Brojevi - Poglavlje 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Gradovi utočišta</i>: <a href="/hr/The_Urantia_Book/69#p4_4">KU 69:4.4</a>. </li>
  <li id="fn2"><a href="#cite2">↑</a> 35:30 <i>Dio 2: Podložan sudu</i>: <a href="/hr/The_Urantia_Book/140#p6_4">KU 140:6.4</a>. </li>
  <li id="fn3"><a href="#cite3">↑</a> 35:31 <i>Ne uzimajte otkupninu za ubojicu</i>: <a href="/hr/The_Urantia_Book/70#p10_12">KU 70:10.12</a>. </li>
</ol>
</div>
