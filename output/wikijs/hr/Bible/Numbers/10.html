<!--
title: "Brojevi - Poglavlje 10"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/9">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 9</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/11">
          <span class="pr-2">Brojevi - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Napravi sebi dvije trube; napravi  ih od kovana srebra. Neka ti služe za sazivanje zajednice i za  pokretanje tabora. </p>
<p id="v3"><sup><small>3</small></sup>  Kad se u njih zatrubi, neka se sva zajednica  skupi k tebi na ulazu u Šator sastanka. </p>
<p id="v4"><sup><small>4</small></sup>  Ako li se zatrubi  u jednu, neka se k tebi skupe glavari izraelski, tisućnici. </p>
<p id="v5"><sup><small>5</small></sup>  Kad  popratite trubljenje bojnim poklikom, neka krenu logori utaboreni  na istočnoj strani. </p>
<p id="v6"><sup><small>6</small></sup>  Kad popratite trubljenje bojnim poklikom  po drugi put, neka krenu logori utaboreni s južne strane: neka  se trubljenje poprati bojnim poklikom da oni krenu. </p>
<p id="v7"><sup><small>7</small></sup>  Trubite  i da skupite zajednicu, ali bez bojnog poklika. </p>
<p id="v8"><sup><small>8</small></sup>  Neka u trube  trube svećenici, sinovi Aronovi. Neka vam to bude trajnom uredbom  za vaše naraštaje. </p>
<p id="v9"><sup><small>9</small></sup>  Kad u svojoj zemlji pođete u rat na neprijatelja koji  vas pritisne, zaorite na trube s bojnim poklikom, i Jahve, Bog  vaš, sjetit će se vas i bit ćete izbavljeni od svojih neprijatelja. </p>
<p id="v10"><sup><small>10</small></sup>  Na dan svoje svečanosti, svojih blagdana ili svojih mjesečevih  mlađaka, dok prinosite svoje paljenice i pričesnice, trubite  u trube. Neka to za vas bude spomen pred Bogom vašim. Ja sam  Jahve, Bog vaš." </p>
<p id="v11"><sup><small>11</small></sup>  Druge godine drugoga mjeseca dvadesetog dana u mjesecu  diže se oblak iznad Prebivališta svjedočanstva. </p>
<p id="v12"><sup><small>12</small></sup>  Tada se Izraelci  zapute iz Sinajske pustinje na svoja putovanja. Oblak se zaustavi  u pustinji Paranu. </p>
<p id="v13"><sup><small>13</small></sup>  Tako na Jahvinu zapovijed danu Mojsiju krenuše prvi put. </p>
<p id="v14"><sup><small>14</small></sup>  Prva je krenula zastava tabora Judinih sinova u svojim četama.  Nad njihovom vojskom bijaše Nahšon, sin Aminadabov; </p>
<p id="v15"><sup><small>15</small></sup>  nad vojskom  plemena Jisakarovaca stajaše Netanel, sin Suarov, </p>
<p id="v16"><sup><small>16</small></sup>  a nad vojskom  plemena Zebulunovaca bijaše Eliab, sin Helonov. </p>
<p id="v17"><sup><small>17</small></sup>  Zatim, pošto je rastavljeno Prebivalište, krenuše Geršonovci  i Merarijevci noseći Prebivalište. </p>
<p id="v18"><sup><small>18</small></sup>  Potom krenu zastava tabora Rubenova u svojim četama.  Nad njihovom vojskom bijaše Elisur, sin Šedeurov; </p>
<p id="v19"><sup><small>19</small></sup>  nad vojskom  plemena Šimunovaca stajao je Šelumiel, sin Surišadajev; </p>
<p id="v20"><sup><small>20</small></sup>  nad  vojskom plemena Gadovaca bio je Elijasaf, sin Deuelov. </p>
<p id="v21"><sup><small>21</small></sup>  Potom krenuše Kehatovci noseći posvećene predmete. Tako  je Prebivalište bilo podignuto prije njihova dolaska. </p>
<p id="v22"><sup><small>22</small></sup>  Onda krenu zastava tabora Efrajimovaca u svojim četama.  Nad njihovom vojskom bijaše Elišama, sin Amihudov, </p>
<p id="v23"><sup><small>23</small></sup>  nad vojskom  plemena Manašeovaca stajaše Gamliel, sin Pedahsurov; </p>
<p id="v24"><sup><small>24</small></sup>  nad  vojskom plemena Benjaminovaca bijaše Abidan, sin Gidonijev. </p>
<p id="v25"><sup><small>25</small></sup>  A kao zalazna straža za sve tabore krenu, u svojim četama, zastava tabora Danovaca. Nad njihovom je vojskom stajao Ahiezer, sin Amišadajev. </p>
<p id="v26"><sup><small>26</small></sup>  Nad vojskom plemena Ašerovaca bio je Pagiel, sin Okranov; </p>
<p id="v27"><sup><small>27</small></sup>  a nad vojskom plemena Naftalijevaca bio je  Ahira, sin Enanov. </p>
<p id="v28"><sup><small>28</small></sup>  Takav je bio red putovanja Izraelaca svrstanih u svoje  čete. Tako su putovali. </p>
<p id="v29"><sup><small>29</small></sup>  Mojsije reče Hobabu, sinu Midjanca Reuela, Mojsijeva  tasta: "Zaputili smo se u kraj o kojemu je Jahve rekao: 'Dat  ću vam ga!' Pođi s nama i dobro ćemo ti činiti, jer je Jahve  obećao sreću Izraelu." </p>
<p id="v30"><sup><small>30</small></sup>  "Ne idem", odgovori mu, "nego se vraćam u svoju zemlju;  k svojima se vraćam." </p>
<p id="v31"><sup><small>31</small></sup>  "Molim te, ne ostavljaj nas!" - reče. "Budući da znaš  gdje nam se treba u pustinji utaboriti, valjat ćeš nam kao oči. </p>
<p id="v32"><sup><small>32</small></sup>  Ako s nama pođeš, dobročinstva koja nam Jahve bude udijelio  s tobom ćemo dijeliti." </p>
<p id="v33"><sup><small>33</small></sup>  Od Jahvina brda putovali su tri dana hoda. Kovčeg Jahvina  saveza išao je pred njima ta tri dana hoda da im potraži mjesto  odmora. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Danju je opet Jahvin oblak bio nad njima, kako bi  se iz tabora zaputili. </p>
<p id="v35"><sup><small>35</small></sup>  Kad bi Kovčeg polazio, Mojsije bi rekao: "Ustani, Jahve! Neprijatelji tvoji neka se rasprše! Koji tebe mrze nek' bježe pred tobom!" </p>
<p id="v36"><sup><small>36</small></sup>  A kad bi se zaustavljao, popratio bi: "Vrati se, o Jahve! Izraelu ti si tisuće bezbrojne!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/9">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 9</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/11">
          <span class="pr-2">Brojevi - Poglavlje 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 10:1-7 <i>Zvuci srebrnastih truba</i>: <a href="/hr/The_Urantia_Book/162#p4_2">KU 162:4.2</a>. </li>
  <li id="fn2"><a href="#cite2">↑</a> 10:33 <i>Svete planine</i>: <a href="/hr/The_Urantia_Book/85#p1_5">KU 85:1.5</a>. </li>
</ol>
</div>
