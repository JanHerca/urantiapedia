<!--
title: "Brojevi - Poglavlje 19"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/18">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 18</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/20">
          <span class="pr-2">Brojevi - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju i Aronu: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Ovo je zakonska odredba što  ju je Jahve naredio: Reci Izraelcima neka ti dovedu crvenu junicu, zdravu, na kojoj nema mane i na koju još nije stavljan jaram. </p>
<p id="v3"><sup><small>3</small></sup>  A vi je predajte svećeniku Eleazaru. Neka se zatim izvede  izvan tabora i zakolje pred njim. </p>
<p id="v4"><sup><small>4</small></sup>  Svećenik Eleazar neka uzme  njezine krvi na svoj prst pa njome poškropi sedam puta prema  pročelju Šatora sastanka. </p>
<p id="v5"><sup><small>5</small></sup>  Neka se onda junica spali na njegove  oči; neka joj se spale: koža, meso, krv i nečist. </p>
<p id="v6"><sup><small>6</small></sup>  Potom neka  svećenik uzme cedrovine, izopa i crvenoga prediva pa ih baci  usred vatre gdje se krava spaljuje. </p>
<p id="v7"><sup><small>7</small></sup>  Neka svećenik opere svoju  odjeću, a svoje tijelo u vodi okupa. Poslije toga neka se svećenik  vrati u tabor, ali neka je nečist do večeri. </p>
<p id="v8"><sup><small>8</small></sup>  I onaj koji ju  je spaljivao neka svoju odjeću opere i okupa svoje tijelo u vodi  te bude nečist do večeri. </p>
<p id="v9"><sup><small>9</small></sup>  A jedan čist čovjek neka pokupi  pepeo od junice pa ga pohrani izvan tabora na čisto mjesto da  se čuva izraelskoj zajednici za vodu očišćenja. To je žrtva okajnica. </p>
<p id="v10"><sup><small>10</small></sup>  I onaj koji skupi pepeo od junice neka opere svoju odjeću  i bude nečist do večeri. Neka to bude trajan zakon i za Izraelce i za stranca koji  među njima boravi." </p>
<p id="v11"><sup><small>11</small></sup>  "Tko se dotakne mrtva ljudskog tijela neka je nečist  sedam dana. </p>
<p id="v12"><sup><small>12</small></sup>  Takav neka se opere tom vodom trećega dana i  sedmoga dana pa će biti čist. Ako se ne opere trećega dana i  sedmoga dana, neće biti čist. </p>
<p id="v13"><sup><small>13</small></sup>  Tko se dotakne mrtvaca, tijela  preminula čovjeka, a ne opere se, oskvrnjuje Jahvino prebivalište.  Takav neka se iskorijeni iz Izraela. Budući da vodom za očišćenje  nije bio poliven, nečist je; njegova je nečistoća još na njemu." </p>
<p id="v14"><sup><small>14</small></sup>  "Ovo je zakon kad koji čovjek umre u šatoru; tko god  uđe u šator i tko god bude u šatoru neka je nečist sedam dana. </p>
<p id="v15"><sup><small>15</small></sup>  Svaka otvorena posuda koja ne bude zatvorena poklopcem neka  je nečista. </p>
<p id="v16"><sup><small>16</small></sup>  A na otvorenu polju tko se god dotakne poginuloga  od mača, ili mrtvaca, ili ljudskih kostiju, ili groba neka je  nečist sedam dana. </p>
<p id="v17"><sup><small>17</small></sup>  Neka se za onoga koji se onečistio uzme  pepela od životinje spaljene za okajnicu i na nj, u kakvu sudu, nalije žive vode. </p>
<p id="v18"><sup><small>18</small></sup>  Onda neka čist čovjek uzme izopa, zamoči  ga u vodu te poškropi po šatoru, po svemu posuđu, po ljudima  koji su tu bili, po onome koji se dotakao kostiju, ili ubijenoga, ili preminuloga, ili groba. </p>
<p id="v19"><sup><small>19</small></sup>  Neka čisti čovjek škropi nečistoga  trećega i sedmoga dana. Tako će ga na sedmi dan očistiti. Taj  onda neka opere svoju odjeću, okupa se u vodi i neka je navečer  čist. </p>
<p id="v20"><sup><small>20</small></sup>  A bude li tko nečist pa se ne očisti, neka se iskorijeni  iz zajednice, jer je oskvrnuo Jahvino svetište; vodom za očišćenje  nije bio poliven; nečist je! </p>
<p id="v21"><sup><small>21</small></sup>  Neka im i ovo bude trajnim zakonom: i onaj koji je škropio  vodom za očišćenje neka opere svoju odjeću; i onaj koji je dirnuo  vodu za očišćenje neka je nečist do večeri. </p>
<p id="v22"><sup><small>22</small></sup>  Čega se god nečisti  dotakne neka je nečisto; a osoba koja se njega dotakne neka je  nečista do večeri." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/18">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 18</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/20">
          <span class="pr-2">Brojevi - Poglavlje 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 19:1-22 <i>Pročišćenje (ritual Crvene junice)</i>: <a href="/hr/The_Urantia_Book/90#p5_3">KU 90:5.3</a>. </li>
</ol>
</div>
