<!--
title: "Brojevi - Poglavlje 15"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/14">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 14</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/16">
          <span class="pr-2">Brojevi - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Govori Izraelcima i reci im: 'Kad  uđete u zemlju gdje ćete boraviti i koju vam ja dajem, </p>
<p id="v3"><sup><small>3</small></sup>  pa  budete prinosili Jahvi paljenu žrtvu, paljenicu ili klanicu,  zavjetnicu ili dragovoljnu žrtvu, ili žrtvu prigodom svojih svetkovina  - praveći tako od krupne ili sitne stoke ugodan miris Jahvi - <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  neka prinositelj prinese svoj dar Jahvi: prinosnicu od desetine  efe najboljeg brašna, zamiješena u četvrtini hina ulja. </p>
<p id="v5"><sup><small>5</small></sup>  Uz  paljenicu ili uz klanicu prinesi čevrtinu hina vina za ljevanicu  na svako janje. </p>
<p id="v6"><sup><small>6</small></sup>  Povrh ovna prinesi kao prinosnicu dvije desetine  efe najboljeg brašna, zamiješena u jednoj trećini hina ulja; </p>
<p id="v7"><sup><small>7</small></sup>  i vina za ljevanicu prinesi trećinu hina na ugodan miris Jahvi. </p>
<p id="v8"><sup><small>8</small></sup>  Ako Jahvi prinosiš junca kao paljenicu ili kao klanicu  da izvršiš zavjet ili kao pričesnicu, </p>
<p id="v9"><sup><small>9</small></sup>  neka se onda uz junca  prinesu tri desetine efe najboljeg brašna, zamiješena u pola  hina ulja, </p>
<p id="v10"><sup><small>10</small></sup>  a za ljevanicu prinesi pola hina vina kao paljenu  žrtvu na ugodan miris Jahvi. </p>
<p id="v11"><sup><small>11</small></sup>  Neka se tako postupi uza svakoga vola i uza svakoga ovna, uza svaku glavu sitne stoke, ovce ili koze: </p>
<p id="v12"><sup><small>12</small></sup>  koliko ih god  prinesete, za svako pojedino tako učinite, već prema njihovu  broju. </p>
<p id="v13"><sup><small>13</small></sup>  Svaki domorodac neka postupa ovako kad prinosi žrtvu  paljenu na ugodan miris Jahvi. </p>
<p id="v14"><sup><small>14</small></sup>  I ako koji stranac koji živi među vama, ili će biti među  vašim potomcima, htjedne prinijeti žrtvu paljenu na ugodan miris  Jahvi, neka radi kako i vi radite. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Neka je jedan zakon i  za vas i za stranca koji s vama boravi. To je trajan zakon za  vaše naraštaje: pred Jahvom, kako je s vama, tako neka bude i  sa strancem. </p>
<p id="v16"><sup><small>16</small></sup>  Jedan zakon i jedno pravo neka vrijedi za vas  i za stranca koji s vama boravi.'" </p>
<p id="v17"><sup><small>17</small></sup>  Jahve reče Mojsiju: </p>
<p id="v18"><sup><small>18</small></sup>  "Govori Izraelcima i reci im:  'Kad dođete u zemlju u koju vas vodim </p>
<p id="v19"><sup><small>19</small></sup>  i budete jeli kruh  te zemlje, prinesite podizanicu Jahvi. </p>
<p id="v20"><sup><small>20</small></sup>  Kao prvinu iz svojih  naćava prinesite jedan kolač kao podizanicu; prinesite ga kao  i podizanicu s gumna. </p>
<p id="v21"><sup><small>21</small></sup>  Od prvine svojih naćava davajte Jahvi  podizanicu od naraštaja do naraštaja.'" </p>
<p id="v22"><sup><small>22</small></sup>  "Ako nehotice pogriješite te ne budete obdržavali koju  od zapovijedi što ih je Jahve objavio po Mojsiju - </p>
<p id="v23"><sup><small>23</small></sup>  sve što  vam je Jahve zapovjedio po Mojsiju, odonda kad vam je izdao zapovijedi  pa dalje od koljena do koljena - </p>
<p id="v24"><sup><small>24</small></sup>  onda: ako je to počinjeno  nepažnjom zajednice, neka sva zajednica prinese jednoga junca  kao paljenicu na ugodan miris Jahvi s propisanom prikaznicom  i ljevanicom i jednoga jarca kao okajnicu. </p>
<p id="v25"><sup><small>25</small></sup>  Neka svećenik  obavi obred pomirenja nad svom izraelskom zajednicom, pa će im  biti oprošteno. Bila je samo nepažnja, a oni su prinijeli svoj  dar - paljenu žrtvu Jahvi - i okajnicu pred Jahvom za svoju nepažnju. </p>
<p id="v26"><sup><small>26</small></sup>  Bit će oprošteno svoj izraelskoj zajednici, a tako i strancu  koji među njima boravi, jer se sav narod iz nepažnje ogriješio. </p>
<p id="v27"><sup><small>27</small></sup>  Pogriješi li iz nepažnje pojedinac, neka prinese jedno  žensko kozle od godine dana kao okajnicu. </p>
<p id="v28"><sup><small>28</small></sup>  Neka svećenik obavi  obred pomirenja pred Jahvom nad osobom koja je nehotice pogriješila  od nepažnje. Kad nad njom obavi obred pomirenja, bit će joj oprošteno. </p>
<p id="v29"><sup><small>29</small></sup>  Kada tko pogriješi nepažnjom, neka vam jedan zakon vrijedi  i za domoroca i za stranca koji boravi među vama. </p>
<p id="v30"><sup><small>30</small></sup>  Ali onaj koji nešto učini naumice, bio on domorodac ili  stranac, taj na Jahvu huli. Takav neka se istrijebi između svoga  naroda </p>
<p id="v31"><sup><small>31</small></sup>  jer je prezreo Jahvinu riječ i prekršio njegovu zapovijed.  Neka se takav iskorijeni. Neka njegova krivnja padne na nj!" </p>
<p id="v32"><sup><small>32</small></sup>  Kad su Izraelci bili u pustinji, nađu čovjeka kako kupi  drva u subotnji dan. </p>
<p id="v33"><sup><small>33</small></sup>  I oni koji su ga našli da kupi drva  dovedu ga Mojsiju i Aronu i svoj zajednici. </p>
<p id="v34"><sup><small>34</small></sup>  Stave ga pod  stražu, jer još nije bilo određeno što treba s njim učiniti. </p>
<p id="v35"><sup><small>35</small></sup>  "Toga čovjeka treba pogubiti!" - reče Jahve Mojsiju.  "Neka ga kamenjem zaspe izvan tabora sva zajednica." </p>
<p id="v36"><sup><small>36</small></sup>  Sva ga zajednica izvede izvan tabora i zasu ga kamenjem  te on poginu, kako je Jahve zapovjedio Mojsiju. </p>
<p id="v37"><sup><small>37</small></sup>  Reče Jahve Mojsiju: </p>
<p id="v38"><sup><small>38</small></sup>  "Govori Izraelcima i reci im:  neka od naraštaja do naraštaja prave rese na skutovima svojih  haljina, a za resu svakoga skuta neka privezuju ljubičastu vrpcu. </p>
<p id="v39"><sup><small>39</small></sup>  Imat ćete rese zato da vas pogled na njih sjeća svih Jahvinih  zapovijedi. Vršite ih, a ne zanosite se svojim srcem i svojim  očima, što vas tako lako zavode na bludnost. </p>
<p id="v40"><sup><small>40</small></sup>  Tako ćete se  sjećati svih mojih zapovijedi, vršit ćete ih i bit ćete posvećeni  svome Bogu. </p>
<p id="v41"><sup><small>41</small></sup>  Ja sam Jahve, Bog vaš, koji sam vas izveo iz  zemlje egipatske da vam budem Bogom. Ja, Jahve, Bog vaš." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/14">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 14</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/16">
          <span class="pr-2">Brojevi - Poglavlje 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>Slatki miris u nosnicama Boga</i>: <a href="/hr/The_Urantia_Book/89#p4_3">KU 89:4.3</a>. </li>
  <li id="fn2"><a href="#cite2">↑</a> 15:14,24 <i>Slatki miris u nosnicama Boga</i>: <a href="/hr/The_Urantia_Book/89#p4_3">KU 89:4.3</a>. </li>
</ol>
</div>
