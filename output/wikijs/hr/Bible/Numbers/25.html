<!--
title: "Brojevi - Poglavlje 25"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/24">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 24</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/26">
          <span class="pr-2">Brojevi - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dok je Izrael boravio u Šitimu, narod se upusti u blud s Moapkama. </p>
<p id="v2"><sup><small>2</small></sup>  One pozivahu narod na žrtvovanje svojim bogovima, a narod  sudjelovaše u njihovim gozbama i klanjaše se njihovim bogovima. </p>
<p id="v3"><sup><small>3</small></sup>  Tako se Izrael osramoti s Baalom peorskim. I Jahve planu gnjevom  na Izraela. </p>
<p id="v4"><sup><small>4</small></sup>  "Pokupi sve narodne glavare", reče Jahve Mojsiju. "Objesi  ih Jahvi usred bijela dana da se Jahvin gnjev odvrati od Izraela." </p>
<p id="v5"><sup><small>5</small></sup>  Onda Mojsije rekne izraelskim sucima: "Neka svatko pobije  one svoje ljude koji su se osramotili s Baalom peorskim." </p>
<p id="v6"><sup><small>6</small></sup>  Baš tada neki Izraelac dođe i dovede k svojoj braći jednu  Midjanku naočigled Mojsija i naočigled sve izraelske zajednice  koja zaplaka na ulazu u Šator sastanka. </p>
<p id="v7"><sup><small>7</small></sup>  Kad to opazi Pinhas, sin Eleazara, sina svećenika Arona, ustade ispred zajednice:  uze koplje u ruku </p>
<p id="v8"><sup><small>8</small></sup>  i pođe za Izraelcem u odaje i probode ih  oboje, Izraelca i ženu; nju kroza slabine. Tako pomor Izraelaca  prestade. </p>
<p id="v9"><sup><small>9</small></sup>  A onih koji su od pomora pomrli bilo je dvadeset  i četiri tisuće. </p>
<p id="v10"><sup><small>10</small></sup>  Jahve reče Mojsiju: </p>
<p id="v11"><sup><small>11</small></sup>  "Pinhas, sin Eleazara, sina svećenika  Arona, odvratio je moj gnjev od Izraelaca, obuzet među njima  mojim revnovanjem. Zato u svome revnovanju nisam istrijebio izraelskoga  naroda. </p>
<p id="v12"><sup><small>12</small></sup>  Kaži mu dakle: 'S njime, evo, sklapam savez mira. </p>
<p id="v13"><sup><small>13</small></sup>  Neka to bude za nj i njegove potomke poslije njega savez  vječnoga svećeništva, jer je revnovao za svoga Boga i izvršio  pomirenje za izraelski narod.'" </p>
<p id="v14"><sup><small>14</small></sup>  Ime Izraelcu koji je bio ubijen - onome što je ubijen  s Midjankom - bijaše Zimri. Bio je sin Salua, glavara jedne od  Šimunovih porodica. </p>
<p id="v15"><sup><small>15</small></sup>  A ime ubijene žene Midjanke bijaše Kozbi.  Bila je kći Surova. Sur je bio glavar jednog plemena, jedne porodice  u Midjanu. </p>
<p id="v16"><sup><small>16</small></sup>  Jahve reče Mojsiju: </p>
<p id="v17"><sup><small>17</small></sup>  "Navali na Midjance i potuci  ih, </p>
<p id="v18"><sup><small>18</small></sup>  jer su i oni navaljivali na vas svojim lukavštinama kad  su lukavo radili protiv vas u slučaju Peora i svoje sestre Kozbi, kćeri glavara midjanskoga, koja je zaglavila u vrijeme pomora  nastalog zbog Peora." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/24">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 24</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/26">
          <span class="pr-2">Brojevi - Poglavlje 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
