<!--
title: "Brojevi - Poglavlje 21"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/20">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 20</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/22">
          <span class="pr-2">Brojevi - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kralj Arada, Kanaanac koji je živio u Negebu, ču da Izrael  dolazi Atarimskim putem, pa navali na Izraela i neke njegove  zarobi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tada se Izrael ovako zavjetova Jahvi: "Ako u moje  ruke izručiš ovaj narod, potpuno ću uništiti njegove gradove." <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jahve usliša glas Izraela i predade mu Kanaance. A Izrael  njih i njihove gradove 'heremom' uništi. Stoga se ono mjesto  prozva Horma. </p>
<p id="v4"><sup><small>4</small></sup>  Od brda Hora zapute se prema Crvenom moru da zaobiđu zemlju  edomsku. Narod putem postane nestrpljiv. </p>
<p id="v5"><sup><small>5</small></sup>  I počne govoriti  i protiv Boga i protiv Mojsija: "Zašto nas izvedoste iz Egipta  da pomremo u ovoj pustinji? Nema kruha, nema vode, a to bijedno  jelo već se ogadilo dušama našim." </p>
<p id="v6"><sup><small>6</small></sup>  Onda Jahve pošalje na narod  ljute zmije; ujedale ih one, tako te pomrije mnogo naroda u Izraelu. </p>
<p id="v7"><sup><small>7</small></sup>  Dođe narod k Mojsiju pa reče: "Sagriješili samo kad smo govorili  protiv Jahve i protiv tebe. Pomoli se Jahvi da ukloni zmije od  nas!" Mojsije se pomoli za narod, </p>
<p id="v8"><sup><small>8</small></sup>  i Jahve reče Mojsiju: "Napravi  otrovnicu i stavi je na stup: tko god bude ujeden, ostat će na  životu ako je pogleda." <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Mojsije napravi zmiju od mjedi i postavi je na stup. Kad  bi koga ujela ljutica, pogledao bi u mjedenu zmiju i ozdravio. </p>
<p id="v10"><sup><small>10</small></sup>  Pođu Izraelci i utabore se u Obotu. </p>
<p id="v11"><sup><small>11</small></sup>  Potom se zapute  iz Obota i utabore se kraj Ije-Abarima, u pustinji što je nasuprot  Moabu, sa strane sunčeva izlaska. </p>
<p id="v12"><sup><small>12</small></sup>  Odande otputuju te se utabore  u dolini Zaredu. </p>
<p id="v13"><sup><small>13</small></sup>  Odande krenu i utabore se s onu stranu Arnona, koji je u pustinji a izvire u području Amorejaca. Jer je Arnon  granica moapska između Moabaca i Amorejaca. </p>
<p id="v14"><sup><small>14</small></sup>  Zato se veli  u "Knjizi Jahvinih vojni": "Vaheb kod Sufe i doline arnonske </p>
<p id="v15"><sup><small>15</small></sup>  i padine doline što se naginje prema mjestu Aru i naslanja se na granicu moapsku ..." </p>
<p id="v16"><sup><small>16</small></sup>  Odande odoše u Beer. To je bunar o kojem je Jahve rekao  Mojsiju: "Skupi narod da im dam vode!" </p>
<p id="v17"><sup><small>17</small></sup>  Tada Izrael zapjeva ovu pjesmu: "Proključaj, studenče! A vi ga uznosite: </p>
<p id="v18"><sup><small>18</small></sup>  knezovi ga iskopali, prvaci narodni izdubli žezlom, štapom svojim." Iz pustinje odu u Matanu, </p>
<p id="v19"><sup><small>19</small></sup>  iz Matane u Nahaliel, a iz  Nahaliela u Bamot; </p>
<p id="v20"><sup><small>20</small></sup>  iz Bamota u dolinu što se stere u moapskom  polju, prema vrhuncu Pisge, s koje se pruža vidik na pustaru. </p>
<p id="v21"><sup><small>21</small></sup>  Sad Izrael posla glasnike Sihonu, amorejskome kralju, s porukom: </p>
<p id="v22"><sup><small>22</small></sup>  "Pusti da prođem preko tvoje zemlje. Nećemo zalaziti  u polja i u vinograde, niti ćemo piti vode iz bunara. Ići ćemo  Kraljevskim putem dok ne prođemo tvoje područje." </p>
<p id="v23"><sup><small>23</small></sup>  Ali Sihon  ne dopusti Izraelu da prođe njegovim područjem, nego skupi sav  svoj narod te izađe u pustinju da presretne Izraelce. Stigavši  do Jahze, zavojuje na Izraela. </p>
<p id="v24"><sup><small>24</small></sup>  Ali ga Izrael potuče oštrim  mačem i osvoji njegovu zemlju od Arnona do Jaboka, do Amonaca, jer je Az ležao na granici Amonaca. </p>
<p id="v25"><sup><small>25</small></sup>  Izrael zauzme sve one gradove i Izrael se nastani u svim  onim gradovima Amorejaca; u Hešbonu i svim njegovim naseljima. </p>
<p id="v26"><sup><small>26</small></sup>  Kako je Hešbon bio glavni grad Sihona, amorejskog kralja, koji je ratovao protiv prijašnjega moapskoga kralja te osvojio  svu njegovu zemlju do Arnona, </p>
<p id="v27"><sup><small>27</small></sup>  kažu zato pjesnici: "Hrabro, o Hešbone, dobro sazdani, čvrsto posađeni grade Sihonov! </p>
<p id="v28"><sup><small>28</small></sup>  Iz Hešbona oganj suknu, plamen iz grada Sihonova, sažga Ar moapski, proždrije visove arnonske. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Teško tebi, Moabe! Propao si, narode Kemošev! Od sinova bjegunce učini, a od kćeri svojih ropkinje Sihonu, kralju amorejskom. </p>
<p id="v30"><sup><small>30</small></sup>  Pobili smo ih; propao je Hešbon do Dibona: sve smo razorili do Nofaha, što je blizu Medebe ..." </p>
<p id="v31"><sup><small>31</small></sup>  Tako se Izrael nastani u zemlji Amorejaca. </p>
<p id="v32"><sup><small>32</small></sup>  Mojsije  se uputi da izvidi Jazer. Potom zauzmu njegova naselja a rastjeraju  Amorejce koji bijahu ondje. </p>
<p id="v33"><sup><small>33</small></sup>  Okrenu se onda i pođu prema Bašanu. A bašanski kralj  Og presrete ih sa svim svojim narodom da zapodjene boj kod Edreja. </p>
<p id="v34"><sup><small>34</small></sup>  Ali Jahve reče Mojsiju: "Ne boj ga se! Predao sam u tvoje  ruke njega, sav njegov narod i njegovu zemlju. Postupi s njim  kako si postupio s amorejskim kraljem Sihonom koji je boravio  u Hešbonu." </p>
<p id="v35"><sup><small>35</small></sup>  I potukoše ga, i sinove njegove, i sav njegov narod,  tako da nitko ne uteče. Potom zaposjedoše njegovu zemlju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/20">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 20</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/22">
          <span class="pr-2">Brojevi - Poglavlje 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 21:1-3 <i>Kanaanci nikada nisu uništeni</i>: <a href="/hr/The_Urantia_Book/97#p9_1">KU 97:9.1</a>. </li>
  <li id="fn2"><a href="#cite2">↑</a> 21:2-3 <i>Hebrejima „potpuno uništiti“</i>: <a href="/hr/The_Urantia_Book/69#p8_3">KU 69:8.3</a>. </li>
  <li id="fn3"><a href="#cite3">↑</a> 21:8-9 <i>Obožavanje zmije</i>: <a href="/hr/The_Urantia_Book/85#p3_3">KU 85:3.3</a>.  <i>Štovanje zmije</i>: <a href="/hr/The_Urantia_Book/88#p1_5">KU 88:1.5</a>. </li>
  <li id="fn4"><a href="#cite4">↑</a> 21:28 <i>Visoka mjesta</i>: <a href="/hr/The_Urantia_Book/85#p1_5">KU 85:1.5</a>. </li>
</ol>
</div>
