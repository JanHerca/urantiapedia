<!--
title: "Brojevi - Poglavlje 13"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/12">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 12</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/14">
          <span class="pr-2">Brojevi - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Pošalji ljude, po jednoga čovjeka  iz pojedinog pradjedovskog plemena, da izvide kanaansku zemlju, koju dajem Izraelcima. Pošaljite sve njihove glavare!" </p>
<p id="v3"><sup><small>3</small></sup>  Na Jahvinu zapovijed Mojsije ih posla iz pustinje Parana.  Svi ti ljudi bijahu glavari Izraelaca. </p>
<p id="v4"><sup><small>4</small></sup>  A ovo su njihova imena: Šamua, sin Zakurov, od plemena Rubenova; </p>
<p id="v5"><sup><small>5</small></sup>  Šafat, sin Horijev, od plemena Šimunova; </p>
<p id="v6"><sup><small>6</small></sup>  Kaleb, sin Jefuneov, od plemena Judina; </p>
<p id="v7"><sup><small>7</small></sup>  Jigal, sin Josipov, od plemena Jisakarova; </p>
<p id="v8"><sup><small>8</small></sup>  Hošea, sin Nunov, od plemena Efrajimova; </p>
<p id="v9"><sup><small>9</small></sup>  Palti, sin Rafuov, od plemena Benjaminova; </p>
<p id="v10"><sup><small>10</small></sup>  Gadiel, sin Sodijev, od plemena Zebulunova; </p>
<p id="v11"><sup><small>11</small></sup>  Gadi, sin  Susijev, od plemena Josipova, od plemena Manašeova; </p>
<p id="v12"><sup><small>12</small></sup>  Amiel, sin Gemalijev, od plemena Danova; </p>
<p id="v13"><sup><small>13</small></sup>  Setur, sin Mikaelov, od  plemena Ašerova; </p>
<p id="v14"><sup><small>14</small></sup>  Nahbi, sin Vofsijev, od plemena Naftalijeva; </p>
<p id="v15"><sup><small>15</small></sup>  Geuel, sin Makijev, od plemena Gadova. </p>
<p id="v16"><sup><small>16</small></sup>  To su imena ljudi koje je Mojsije poslao da izvide zemlju.  A Hošeu, sina Nunova, Mojsije prozva Jošuom. </p>
<p id="v17"><sup><small>17</small></sup>  Posla ih Mojsije da izvide kanaansku zemlju pa im reče:  "Idite gore u Negeb, onda se popnite na brdo. </p>
<p id="v18"><sup><small>18</small></sup>  Razgledajte  zemlju kakva je. Je li narod koji u njoj živi jak ili slab, malobrojan  ili mnogobrojan? </p>
<p id="v19"><sup><small>19</small></sup>  Kakva je zemlja u kojoj živi: dobra ili  rđava? Kakvi su gradovi u kojima borave: otvoreni ili utvrđeni? </p>
<p id="v20"><sup><small>20</small></sup>  Kakvo je tlo: plodno ili mršavo? Ima li po njemu drveća ili  nema? Odvažni budite i ponesite plodova te zemlje." Bilo je upravo vrijeme ranog grožđa. </p>
<p id="v21"><sup><small>21</small></sup>  Odu oni gore da  izvide zemlju od pustinje Sina do Rehoba, koji je na ulazu u  Hamat. </p>
<p id="v22"><sup><small>22</small></sup>  Popnu se u Negeb i dođu do Hebrona, gdje su se nalazili  Ahiman, Šešaj i Talmaj, Anakovi potomci. - Hebron je osnovan  sedam godina prije nego Soan u Egiptu. - </p>
<p id="v23"><sup><small>23</small></sup>  Kada stigoše u Dolinu  Eškol, odrezaše ondje lozu s grozdom i ponesoše ga, udvoje, na  motki; ponesoše i mogranja i smokava. </p>
<p id="v24"><sup><small>24</small></sup>  Ono se mjesto prozva  Dolina Eškol zbog grozda koji su ondje Izraelci odrezali. </p>
<p id="v25"><sup><small>25</small></sup>  Nakon četrdeset dana vrate se iz zemlje koju su izviđali. </p>
<p id="v26"><sup><small>26</small></sup>  Odu k Mojsiju i Aronu i svoj izraelskoj zajednici u Kadeš, u Paranskoj pustinji. Podnesu njima i svoj zajednici izvještaj, a onda im pokažu plodove zemlje. </p>
<p id="v27"><sup><small>27</small></sup>  Izvijeste ga oni: "Išli smo u zemlju u koju si nas poslao.  Zaista njome teče med i mlijeko. Evo njezinih plodova. </p>
<p id="v28"><sup><small>28</small></sup>  Ali  je jak narod koji u onoj zemlji živi, gradovi su utvrđeni i vrlo  veliki. A vidjesmo ondje i potomke Anakove. </p>
<p id="v29"><sup><small>29</small></sup>  Amalečani borave  u negepskom kraju: Hetiti, Jebusejci i Amorejci žive u brdu;  a Kanaanci se nalaze uz more i duž Jordana." </p>
<p id="v30"><sup><small>30</small></sup>  Kaleb ušutka narod oko Mojsija i progovori: "Krenimo  ne oklijevajući i zauzmimo je, jer je možemo nadvladati!" </p>
<p id="v31"><sup><small>31</small></sup>  Ali ljudi što su s njim išli odvratiše: "Ne možemo ići  na onaj narod jer je jači od nas." </p>
<p id="v32"><sup><small>32</small></sup>  I počnu ozloglašivati Izraelcima zemlju koju su izviđali:  "Zemlja kroz koju smo prošli da je izvidimo zemlja je što proždire  svoje stanovništvo. Sav narod što ga u njoj vidjesmo ljudi su  krupna stasa. </p>
<p id="v33"><sup><small>33</small></sup>  Vidjesmo ondje i divove - Anakovo potomstvo  od divova. Činilo nam se da smo prema njima kao skakavci. Takvi  bijasmo i njima." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/12">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 12</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/14">
          <span class="pr-2">Brojevi - Poglavlje 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
