<!--
title: "Brojevi - Poglavlje 34"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/33">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 33</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/35">
          <span class="pr-2">Brojevi - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Izdaj Izraelcima naredbu i reci im:  'Kad uđete u kanaansku zemlju, ta će vam zemlja pripasti u baštinu, zemlja kanaanska sa svojim granicama. </p>
<p id="v3"><sup><small>3</small></sup>  Južna strana protezat će vam se od pustinje Sina uz Edom.  Južna će vam granica početi s kraja Slanog mora na istočnoj strani. </p>
<p id="v4"><sup><small>4</small></sup>  Onda će vam granica skrenuti na jug, prema Akrabimskoj strmini, i nastaviti se preko Sina. Doprijet će na jugu do Kadeš Barnee;  zatim će izaći prema Hasar Adaru i nastaviti se do Asmone. </p>
<p id="v5"><sup><small>5</small></sup>  Od  Asmone granica će skrenuti prema Egipatskom potoku i izaći će  na more. </p>
<p id="v6"><sup><small>6</small></sup>  Zapadna granica bit će vam Veliko more; neka vam je to  granica prema zapadu. </p>
<p id="v7"><sup><small>7</small></sup>  A ovo će vam biti sjeverna granica: od Velikog mora povucite  crtu na brdo Hor; </p>
<p id="v8"><sup><small>8</small></sup>  s brda Hora onda potegnite crtu do ulaza  u Hamat; završetak granice bit će Sedada. </p>
<p id="v9"><sup><small>9</small></sup>  Onda će se granica  protegnuti do Zifrona i završiti u Hasar Enanu. To će vam biti  sjeverna granica. </p>
<p id="v10"><sup><small>10</small></sup>  Za svoju istočnu granicu povucite crtu od Hasar Enana  do Šefama. </p>
<p id="v11"><sup><small>11</small></sup>  Granica će se spuštati od Šefama do Rible, istočno  od Ajina. Odande će se granica spustiti i doprijeti do istočne  obale Kineretskog jezera. </p>
<p id="v12"><sup><small>12</small></sup>  Iza toga spustit će se granica  niz Jordan da završi u Slanome moru. To će biti vaša zemlja sa svojim granicama naokolo.'" </p>
<p id="v13"><sup><small>13</small></sup>  Tada Mojsije naredi Izraelcima: "To je zemlja koju ćete  kockom dobiti u baštinu, a za koju je zapovjedio Jahve da je  dobije devet plemena i polovica jednog plemena. </p>
<p id="v14"><sup><small>14</small></sup>  Jer pleme  Rubenovaca prema svojim porodicama, zatim pleme Gadovaca prema  svojim porodicama već primiše svoju baštinu, kao što je svoju  baštinu primila i polovica plemena Manašeova. </p>
<p id="v15"><sup><small>15</small></sup>  Ta dva plemena  i pol primila su svoje baštine s one strane Jordana, nasuprot  Jerihonu, s istočne strane." </p>
<p id="v16"><sup><small>16</small></sup>  Jahve reče Mojsiju: </p>
<p id="v17"><sup><small>17</small></sup>  "Ovo su imena ljudi koji će vam  zemlju podijeliti: svećenik Eleazar i Nunov sin Jošua; </p>
<p id="v18"><sup><small>18</small></sup>  i  od svakoga plemena uzmi po jednoga glavara za razdiobu zemlje. </p>
<p id="v19"><sup><small>19</small></sup>  Ovo su imena tih ljudi: Kaleb, sin Jefuneov; od plemena Judina; </p>
<p id="v20"><sup><small>20</small></sup>  Šemuel, sin Amihudov, od plemena Šimunova; </p>
<p id="v21"><sup><small>21</small></sup>  Elidad, sin  Kislonov, od plemena Benjaminova; </p>
<p id="v22"><sup><small>22</small></sup>  knez Buki, sin Joglijev, od plemena Danovaca. </p>
<p id="v23"><sup><small>23</small></sup>  Od sinova Josipovih: knez Haniel, sin Efodov, od plemena  Manašeovaca; </p>
<p id="v24"><sup><small>24</small></sup>  knez Kemuel, sin Šiftanov, od plemena Efrajimovaca; </p>
<p id="v25"><sup><small>25</small></sup>  knez Elisafan, sin Parnakov, od plemena Zebulunovaca; </p>
<p id="v26"><sup><small>26</small></sup>  knez  Paltiel, sin Azanov, od plemena Jisakarovaca; </p>
<p id="v27"><sup><small>27</small></sup>  knez Ahihud, sin Šelomijev, od plemena Ašerovaca; </p>
<p id="v28"><sup><small>28</small></sup>  knez Pedahel, sin Amihudov, od plemena Naftalijevaca." </p>
<p id="v29"><sup><small>29</small></sup>  To su oni kojima je Jahve naložio da Izraelcima izdijele  baštinu u zemlji kanaanskoj. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/33">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 33</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/35">
          <span class="pr-2">Brojevi - Poglavlje 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
