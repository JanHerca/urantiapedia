<!--
title: "Brojevi - Poglavlje 14"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/13">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 13</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/15">
          <span class="pr-2">Brojevi - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada zagraja sva zajednica i poče vikati. I te noći narod  plakaše. </p>
<p id="v2"><sup><small>2</small></sup>  Svi su Izraelci mrmljali protiv Mojsija i Arona.  Sva im je zajednica govorila: "Kamo sreće da smo pomrli u zemlji  egipatskoj! Ili da smo pomrli u ovoj pustinji! </p>
<p id="v3"><sup><small>3</small></sup>  Zašto nas Jahve  vodi u tu zemlju da padnemo od mača a žene naše i djeca da postanu  roblje! Zar nam ne bi bilo bolje da se vratimo u Egipat!" </p>
<p id="v4"><sup><small>4</small></sup>  Jedan  je drugome govorio: "Postavimo sebi vođu i vratimo se u Egipat!" </p>
<p id="v5"><sup><small>5</small></sup>  Mojsije i Aron padoše ničice pred svom okupljenom izraelskom  zajednicom. </p>
<p id="v6"><sup><small>6</small></sup>  A Jošua, sin Nunov, i Kaleb, sin Jefuneov, koji  bijahu među onima što su izviđali zemlju, razderaše svoju odjeću. </p>
<p id="v7"><sup><small>7</small></sup>  Zatim rekoše svoj zajednici izraelskoj: "Zemlja kroz koju  smo prošli da je istražimo izvanredno je dobra. </p>
<p id="v8"><sup><small>8</small></sup>  Ako nam Jahve  bude dobrostiv, u tu će nas zemlju dovesti i dat će nam je. To  je zemlja u kojoj teče med i mlijeko. </p>
<p id="v9"><sup><small>9</small></sup>  Samo, nemojte se buniti  protiv Jahve! Ne bojte se naroda one zemlje: tÓa on je zalogaj  za nas. Oni su bez zaštite, a s nama je Jahve! Ne bojte ih se!" </p>
<p id="v10"><sup><small>10</small></sup>  I dok je sva zajednica već mislila da ih kamenuje, pokaza  se Slava Jahvina u Šatoru sastanka svima sinovima Izraelovim. </p>
<p id="v11"><sup><small>11</small></sup>  Tada reče Mojsiju: "Dokle će me taj narod prezirati? Dokle  mi neće vjerovati unatoč svim znamenjima što sam ih među njima  izvodio? </p>
<p id="v12"><sup><small>12</small></sup>  Udarit ću ih pomorom i istrijebiti, a od tebe ću  učiniti narod veći i moćniji od njega." </p>
<p id="v13"><sup><small>13</small></sup>  Onda Mojsije reče Jahvi: "Egipćani su shvatili da si  ti, svojom moći, izveo ovaj narod između njih. </p>
<p id="v14"><sup><small>14</small></sup>  Oni su to  kazali žiteljima one zemlje. Već su saznali da si ti, Jahve,  usred ovog naroda, kojemu se očituješ licem u lice, i da ti,  Jahve, u oblaku stojiš nad njima; da obdan u stupu od oblaka, a obnoć u stupu od ognja ideš pred njima. </p>
<p id="v15"><sup><small>15</small></sup>  Zato, ako pobiješ  ovaj narod kao jednoga čovjeka, narodi koji su čuli glas o tebi  reći će: </p>
<p id="v16"><sup><small>16</small></sup>  'Jahve je bio nemoćan da dovede ovaj narod u zemlju  koju mu je pod zakletvom obećao, i zato ih je poubijao u pustinji.' </p>
<p id="v17"><sup><small>17</small></sup>  Zato neka se snaga moga Gospodina uzvisi, kako si najavio  rekavši: <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  'Jahve je spor na srdžbu, a bogat milosrđem; podnosi  opačinu i prijestup, ali krivca ne ostavlja nekažnjena, nego  opačinu otaca kažnjava na djeci do trećega i četvrtog koljena.' <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Oprosti krivnju ovome narodu po veličini svoga milosrđa,  kao što si vodio ovaj narod od Egipta dovde." </p>
<p id="v20"><sup><small>20</small></sup>  "Opraštam po riječi tvojoj", reče Jahve. </p>
<p id="v21"><sup><small>21</small></sup>  "Ali ipak, tako ja živ bio i slave se Jahvine napunila sva zemlja, </p>
<p id="v22"><sup><small>22</small></sup>  ni  jedan od ljudi koji su vidjeli slavu moju i znamenja što sam  ih izveo u Egiptu i u pustinji, pa me ipak iskušavali već deset  puta ne hoteći poslušati moj glas, </p>
<p id="v23"><sup><small>23</small></sup>  neće vidjeti zemlje što  sam je pod zakletvom obećao njihovim ocima; nitko od onih koji  me preziru neće je vidjeti. </p>
<p id="v24"><sup><small>24</small></sup>  A slugu svoga Kaleba, jer je  u njemu drukčiji duh i jer mi bijaše poslušan, njega ću ja dovesti  u zemlju u koju je išao i njegovi će je potomci zaposjesti! Neka  Amalečani i Kanaanci samo ostanu u dolini. </p>
<p id="v25"><sup><small>25</small></sup>  Sutra se vratite  i krenite u pustinju put Crvenog mora." </p>
<p id="v26"><sup><small>26</small></sup>  Još reče Jahve Mojsiju i Aronu: </p>
<p id="v27"><sup><small>27</small></sup>  "Dokle će ta opaka  zajednica mrmljati protiv mene? Čuo sam tužbe što ih Izraelci  na me dižu. </p>
<p id="v28"><sup><small>28</small></sup>  Kaži im: Tako ja živ bio, objavljuje Jahve, kako  ste na moje uši govorili, tako ću vam i učiniti. </p>
<p id="v29"><sup><small>29</small></sup>  U ovoj pustinji  popadat će vaša mrtva tijela: svih vas koji ste ubilježeni u  bilo koji vaš popis od dvadeset godina pa naprijed, koji ste  rogoborili protiv mene. </p>
<p id="v30"><sup><small>30</small></sup>  Nećete ući u zemlju na koju sam svoju  ruku digao da vas u njoj nastanim, osim Kaleba, sina Jefuneova, i Jošue, sina Nunova. </p>
<p id="v31"><sup><small>31</small></sup>  A vašu djecu, o kojoj kažete da bi  postala roblje, njih ću uvesti da nastane zemlju što ste je vi  prezreli. </p>
<p id="v32"><sup><small>32</small></sup>  A vi? Neka vam tjelesa popadaju u ovoj pustinji! </p>
<p id="v33"><sup><small>33</small></sup>  Vaši sinovi neka lutaju pustinjom četrdeset godina, neka  trpe zbog vaše nevjere dok vam ne ispropadaju tjelesa u ovoj  pustinji. </p>
<p id="v34"><sup><small>34</small></sup>  Prema broju dana u koje ste istraživali zemlju  - dana četrdeset, za svaki dan jednu godinu - ispaštajte svoje  opačine četrdeset godina. Iskusite što znači mene napustiti. </p>
<p id="v35"><sup><small>35</small></sup>  Ja, Jahve, to kažem: tako ću postupiti s ovom opakom zajednicom  što se sjatila protiv mene. U ovoj istoj pustinji neka završi!  Tu neka izgine." </p>
<p id="v36"><sup><small>36</small></sup>  A oni ljudi koje Mojsije bijaše poslao da istraže zemlju  i koji su nakon povratka potakli svu zajednicu da rogobori protiv  njega ozloglašujući zemlju; </p>
<p id="v37"><sup><small>37</small></sup>  oni, dakle, ljudi koji su zlobno  ozloglasili zemlju bijahu pomoreni pred Jahvom. </p>
<p id="v38"><sup><small>38</small></sup>  Od onih ljudi  koji su išli da istraže zemlju ostadoše na životu jedino Jošua, sin Nunov, i Kaleb, sin Jefuneov. </p>
<p id="v39"><sup><small>39</small></sup>  Kad je Mojsije prenio te riječi svim Izraelcima, narod  se uvelike ražalosti. </p>
<p id="v40"><sup><small>40</small></sup>  I uranivši ujutro počnu se uspinjati  na vrh brda govoreći. "Evo uzlazimo na mjesto o kojem je govorio  Jahve jer smo zgriješili." </p>
<p id="v41"><sup><small>41</small></sup>  A Mojsije rekne: "Zašto kršite  zapovijed Jahvinu? Nećete uspjeti. </p>
<p id="v42"><sup><small>42</small></sup>  Ne penjite se, da vas  ne potuku vaši neprijatelji, jer Jahve nije među vama. </p>
<p id="v43"><sup><small>43</small></sup>  Ta  ondje se pred vama nalaze Amalečani i Kanaanci te ćete od mača  pasti jer ste se odvratili od Jahve i jer Jahve neće biti s vama." </p>
<p id="v44"><sup><small>44</small></sup>  Ali se oni prkosno penjahu prema vrhu brda, iako se ni Kovčeg  saveza Jahvina ni Mojsije nisu micali iz tabora. </p>
<p id="v45"><sup><small>45</small></sup>  Amalečani  i Kanaanci koji su živjeli na onome brdu spuste se, udare po  njima i rasprše ih sve do Horme. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/13">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 13</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/15">
          <span class="pr-2">Brojevi - Poglavlje 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 14:17 <i>Božja moć</i>: <a href="/hr/The_Urantia_Book/1#p1_4">KU 1:1.4</a>.  <i>Bog je svemoguć</i>: <a href="/hr/The_Urantia_Book/131#p10_3">KU 131:10.3</a>.  <i>Svemogući</i>: <a href="/hr/The_Urantia_Book/142#p3_7">KU 142:3.7</a>.  <i>Moć</i>: <a href="/hr/The_Urantia_Book/131#p10_6">KU 131:10.6</a>. </li>
  <li id="fn2"><a href="#cite2">↑</a> 14:18-19 <i>Milost</i>: <a href="/hr/The_Urantia_Book/131#p10_6">KU 131:10.6</a>.  <i>Svemilosrdni</i>: <a href="/hr/The_Urantia_Book/142#p3_7">KU 142:3.7</a>.  <i>Služba milosrđa</i>: <a href="/hr/The_Urantia_Book/6#p3_2">KU 6:3.2</a>.  <i>Bog je milosrdan</i>: <a href="/hr/The_Urantia_Book/2#p5_7">KU 2:5.7</a>.  <i>Bog uživa u milosrđu</i>: <a href="/hr/The_Urantia_Book/143#p1_6">KU 143:1.6</a>. </li>
</ol>
</div>
