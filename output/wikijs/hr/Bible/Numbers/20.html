<!--
title: "Brojevi - Poglavlje 20"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/19">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 19</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/21">
          <span class="pr-2">Brojevi - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Potom stigoše Izraelci, sva zajednica, u pustinju Sin u prvome  mjesecu. Narod se nastani u Kadešu. Ondje umrije Mirjam i ondje  je sahraniše. </p>
<p id="v2"><sup><small>2</small></sup>  Nije bilo vode za zajednicu. Stoga se udruže protiv Mojsija  i protiv Arona. </p>
<p id="v3"><sup><small>3</small></sup>  Narod se poče svađati s Mojsijem i govoriti:  "Da smo bar izginuli kad su nam i braća poginula pred Jahvom! </p>
<p id="v4"><sup><small>4</small></sup>  Zašto ste doveli Jahvinu zajednicu u ovu pustinju da ovdje  pomremo i mi i naša stoka? </p>
<p id="v5"><sup><small>5</small></sup>  Zašto ste nas izveli iz Egipta  da nas dovedete u ovo nesretno mjesto; mjesto u kojem nema ni  žita, ni smokava, ni loze, ni mogranja? Nema ni vode da pijemo." </p>
<p id="v6"><sup><small>6</small></sup>  Mojsije i Aron odu ispred zajednice do ulaza u Šator sastanka  i padnu ničice. Tada im se pokaza slava Jahvina. </p>
<p id="v7"><sup><small>7</small></sup>  I Jahve reče  Mojsiju: </p>
<p id="v8"><sup><small>8</small></sup>  "Uzmi štap pa ti i tvoj brat Aron skupite zajednicu.  Onda, na njihove oči, progovorite pećini da ustupi svoje vode.  Iz pećine im izvedi vodu te napoj zajednicu i njezino blago." </p>
<p id="v9"><sup><small>9</small></sup>  Mojsije uzme štap ispred Jahve kako mu je naredio. </p>
<p id="v10"><sup><small>10</small></sup>  Zatim  Mojsije i Aron skupe zbor pred pećinu pa im Mojsije rekne: "Čujte, buntovnici! Hoćemo li vam iz ove pećine izvesti vodu?" </p>
<p id="v11"><sup><small>11</small></sup>  Zatim Mojsije podigne ruku i dvaput udari štapom o pećinu:  voda provali u obilju, pa su mogli piti i zajednica i njezino  blago. </p>
<p id="v12"><sup><small>12</small></sup>  Potom će Jahve Mojsiju i Aronu: "Budući da se niste pouzdavali  u me i niste me svetim očitovali u očima sinova Izraelovih, nećete  uvesti ovaj zbor u zemlju koju im dajem." </p>
<p id="v13"><sup><small>13</small></sup>  To su Meripske vode, kraj njih su se Izraelci prepirali  s Jahvom, a on se pokazao svetim. </p>
<p id="v14"><sup><small>14</small></sup>  Iz Kadeša pošalje Mojsije glasnike: "Kralju Edoma. Ovako  veli tvoj brat Izrael: 'Ti znaš sve jade koji su nas snašli. </p>
<p id="v15"><sup><small>15</small></sup>  Naši se preci spustiše u Egipat. U Egiptu smo proboravili  mnogo vremena. Egipćani su s nama i s našim precima loše postupali. </p>
<p id="v16"><sup><small>16</small></sup>  Stoga smo vapili Jahvi, i on ču naš glas i posla anđela koji  nas izbavi iz Egipta. Evo nas sad u Kadešu, gradu uz rub tvoga  područja. </p>
<p id="v17"><sup><small>17</small></sup>  Pusti nas da prođemo kroz tvoju zemlju. Nećemo  ići preko polja ni vinograda niti ćemo piti vodu iz bunara; ići  ćemo Kraljevskim putem, ne skrećući ni desno ni lijevo, dok ne  prođemo tvoje područje." </p>
<p id="v18"><sup><small>18</small></sup>  Edom mu odgovori: "Ne prolazi preko moje zemlje, jer  eto me s mačem preda te!" </p>
<p id="v19"><sup><small>19</small></sup>  "Ići ćemo utrenikom", rekoše Izraelci, "a budemo li pili  tvoje vode, mi i naša stada, za to ćemo ti platiti. Ništa više, samo da prođemo pješice." </p>
<p id="v20"><sup><small>20</small></sup>  "Ne prolazi!" - odgovori. I Edom mu izađe u susret s mnogo ljudi i s velikom silom. </p>
<p id="v21"><sup><small>21</small></sup>  Tako Edom nije dopustio Izraelu da prođe kroz njegovo  područje i Izrael se okrenu od njega. </p>
<p id="v22"><sup><small>22</small></sup>  Zaputivši se od Kadeša, stigoše Izraelci, sva zajednica, k brdu Horu. </p>
<p id="v23"><sup><small>23</small></sup>  Kod brda Hora, uz među edomsku, reče Jahve  Mojsiju i Aronu: </p>
<p id="v24"><sup><small>24</small></sup>  "Neka se Aron pridruži svojim precima! Neće  ući u zemlju koju dajem Izraelcima, jer ste se oprli mojoj zapovijedi  kod Meripskih voda. </p>
<p id="v25"><sup><small>25</small></sup>  Uzmi Arona i njegova sina Eleazara, pa  ih izvedi na brdo Hor. </p>
<p id="v26"><sup><small>26</small></sup>  I svuci Aronu njegove haljine pa ih  obuci njegovu sinu Eleazaru. Aron će se pridružiti precima, umrijet  će ondje." </p>
<p id="v27"><sup><small>27</small></sup>  Mojsije učini kako naredi Jahve. Pred svom zajednicom  popeše se na brdo Hor. </p>
<p id="v28"><sup><small>28</small></sup>  Mojsije svuče s Arona njegove haljine  te ih obuče njegovu sinu Eleazaru. Ondje navrh brda umrije Aron.  Zatim se Mojsije i Eleazar spustiše s brda. </p>
<p id="v29"><sup><small>29</small></sup>  Sva zajednica  vidje da je Aron preminuo i sav dom Izraelov oplakivaše Arona  trideset dana. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/19">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 19</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/21">
          <span class="pr-2">Brojevi - Poglavlje 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
