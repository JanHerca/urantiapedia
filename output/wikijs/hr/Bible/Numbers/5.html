<!--
title: "Brojevi - Poglavlje 5"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/4">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 4</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/6">
          <span class="pr-2">Brojevi - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Naredi Izraelcima da iz tabora odstrane  svakoga gubavca, svakoga koji imadne izljev i svakoga koji se  onečisti mrtvim tijelom. </p>
<p id="v3"><sup><small>3</small></sup>  Odstranite i muške i ženske! Izvan  tabora ih istjerajte da ne onečiste svoje tabore u kojima ja  boravim među njima." </p>
<p id="v4"><sup><small>4</small></sup>  Izraelci tako učine: istjeraju ih iz tabora. Kako je Jahve  rekao Mojsiju, tako Izraelci učine. </p>
<p id="v5"><sup><small>5</small></sup>  Jahve reče Mojsiju: </p>
<p id="v6"><sup><small>6</small></sup>  "Kaži Izraelcima: Kad koji čovjek  ili žena počini bilo kakav grijeh na štetu čovjeka ogriješivši  se protiv Jahve, i osjeti se krivim, </p>
<p id="v7"><sup><small>7</small></sup>  neka prizna počinjeni  grijeh, nadoknadi štetu što bolje može te još doda tome petinu  i dadne onome kome je nanio nepravdu. </p>
<p id="v8"><sup><small>8</small></sup>  Ako čovjek ne bi imao bližeg rođaka kome bi se nadoknada  mogla uručiti, dužna nadoknada pripada Jahvi za svećenika, ne  računajući u to pomirbenoga ovna kojim će svećenik izvršiti nad  krivcem obred pomirenja. </p>
<p id="v9"><sup><small>9</small></sup>  I svaka podizanica od svih posvećenih  stvari što ih Izraelci svećeniku donose njemu pripada. </p>
<p id="v10"><sup><small>10</small></sup>  Svakome  idu stvari koje je posvetio; i neka svećeniku bude ono što njemu  tko dadne." </p>
<p id="v11"><sup><small>11</small></sup>  Jahve reče Mojsiju: </p>
<p id="v12"><sup><small>12</small></sup>  "Govori Izraelcima i reci im:  Ako nekome žena pođe stranputicom te mu se iznevjeri <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  i netko  s njom legne, ali to ostane sakriveno očima njezina muža i žena  ostane neotkrivena iako se oskvrnula te protiv nje ne bude svjedoka  budući da u činu nije bila uhvaćena - </p>
<p id="v14"><sup><small>14</small></sup>  i sad muža obuzme duh  ljubomore i on postane ljubomoran na svoju ženu koja se oskvrnula;  ili ako ga spopadne duh ljubomore te postane ljubomoran na svoju  ženu a da se ona nije oskvrnula - </p>
<p id="v15"><sup><small>15</small></sup>  neka taj muž dovede svoju  ženu svećeniku. Neka za nju donese prinos: desetinu efe ječmenog  brašna. Neka po njemu ne polijeva ulja niti na nj stavlja tamjana, jer to je prinosnica za ljubomoru, spomen-prinosnica da podsjeti  na grijeh. </p>
<p id="v16"><sup><small>16</small></sup>  Neka svećenik povede tu ženu i postavi je pred Jahvu. </p>
<p id="v17"><sup><small>17</small></sup>  Sad neka svećenik uzme posvećene vode u kakvu zemljanu posudu  i, uzevši prašine što je na podu Prebivališta, neka je svećenik  ubaci u vodu. </p>
<p id="v18"><sup><small>18</small></sup>  Pošto je svećenik postavio ženu pred Jahvu, neka joj otkrije glavu a na njezine ruke stavi spomen-prinosnicu, to jest žitnu prinosnicu za ljubomoru, s svećenik neka drži  u ruci vodu gorčine i prokletstva. </p>
<p id="v19"><sup><small>19</small></sup>  Zatim neka svećenik ženu  zakune. Neka joj reče: 'Ako nikad čovjek s tobom nije ležao te  ako nisi išla stranputicom i oskvrnula se dok si bila pod vlašću  svoga muža, budi pošteđena od ove vode gorčine i prokletstva! </p>
<p id="v20"><sup><small>20</small></sup>  Ali ako si išla stranputicom dok si bila pod vlašću svoga  muža te se oskvrnula; ako je koji čovjek osim tvoga muža legao  s tobom ...' </p>
<p id="v21"><sup><small>21</small></sup>  Ovdje neka svećenik zakune ženu ovom kletvom:  neka joj rekne: Jahve te postavio za prokletstvo i kletvu među  tvojim narodom, učinio da ti uvene rodnica i da ti se utroba  nadme! </p>
<p id="v22"><sup><small>22</small></sup>  Neka ova voda prokletstva zađe u tvoju utrobu! Trbuh  ti se od nje naduo, a rodnica uvenula! - A žena neka poprati:  Amen! Amen! <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Potom neka ta prokletstva svećenik napiše na list pa  ih ispere u vodu gorčine. </p>
<p id="v24"><sup><small>24</small></sup>  Onda neka ženu napoji vodom gorčine  i prokletstva, da bi se voda gorčine po njoj razišla i napunila  je gorkošću. </p>
<p id="v25"><sup><small>25</small></sup>  Neka svećenik onda uzme iz ženine ruke prinosnicu  za ljubomoru, prinese je pred Jahvom kao žrtvu prikaznicu te  je donese na žrtvenik. </p>
<p id="v26"><sup><small>26</small></sup>  Zagrabivši od prinosnice punu pregršt  kao spomen-žrtvu, neka to sažeže u kad na žrtveniku. Napokon, neka ženu napoji vodom. </p>
<p id="v27"><sup><small>27</small></sup>  Pošto je napoji vodom, bude li oskvrnuta  iznevjerivši se svome mužu, voda prokletstva ući će u nju i napunit  će je gorčinom; njezina će se utroba naduti a rodnica uvenuti  - ta će žena postati prokletstvom u svome narodu. </p>
<p id="v28"><sup><small>28</small></sup>  A ako žena  ne bude oskvrnuta nego nevina, neće joj biti ništa i imat će  djece. </p>
<p id="v29"><sup><small>29</small></sup>  To je obred u slučaju ljubomore, kad žena pođe stranputicom  i oskvrne se dok je pod vlašću svoga muža; </p>
<p id="v30"><sup><small>30</small></sup>  ili kad kojega  čovjeka obuzme duh ljubomore te postane ljubomoran na svoju ženu.  Neka, dakle, postavi svoju ženu pred Jahvu, a svećenik neka nad  njom izvrši sav ovaj obred. </p>
<p id="v31"><sup><small>31</small></sup>  Neka je muž slobodan od krivnje, a žena neka snosi svoju krivnju." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/4">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 4</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/6">
          <span class="pr-2">Brojevi - Poglavlje 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 5:12-31 <i>Test vjernosti</i>: <a href="/hr/The_Urantia_Book/70#p10_6">KU 70:10.6</a>. </li>
  <li id="fn2"><a href="#cite2">↑</a> 5:22 <i>„Amen“ kao ritual</i>: <a href="/hr/The_Urantia_Book/90#p5_3">KU 90:5.3</a>. </li>
</ol>
</div>
