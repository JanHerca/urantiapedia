<!--
title: "Brojevi - Poglavlje 4"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/3">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 3</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/5">
          <span class="pr-2">Brojevi - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju i Aronu: </p>
<p id="v2"><sup><small>2</small></sup>  "Izdvojite između sinova Levijevih  glavare Kehatovih sinova po rodovima i porodicama njihovim: </p>
<p id="v3"><sup><small>3</small></sup>  od  trideset godina naviše, sve do pedeset godina - sve koji mogu  ući u red da vrše službe u Šatoru sastanka. </p>
<p id="v4"><sup><small>4</small></sup>  A služba je Kehatovih  sinova u Šatoru sastanka: briga za svetinje nad svetinjama. </p>
<p id="v5"><sup><small>5</small></sup>  Kad se tabor diže na put, neka uđu Aron i njegovi sinovi  te skinu zaštitnu zavjesu i njom pokriju Kovčeg svjedočanstva. </p>
<p id="v6"><sup><small>6</small></sup>  Neka onda na nj stave pokrivalo od fine kože, a po njemu neka  razastru platno, potpuno ljubičasto. Potom neka Kovčegu namjeste  motke. </p>
<p id="v7"><sup><small>7</small></sup>  Po stolu prinošenja neka prostru ljubičasto platno. Onda  neka na nj stave zdjele, žlice, krčage i vrčeve za ljevanice.  Kruh neprekidnog prinošenja neka također bude na njemu. </p>
<p id="v8"><sup><small>8</small></sup>  To  neka prekriju tamnocrvenim platnom, a preko njega neka prebace  pokrivalo od fine kože. Potom neka stolu namjeste motke. </p>
<p id="v9"><sup><small>9</small></sup>  Neka zatim uzmu ljubičasto platno i pokriju svijećnjak  za svjetlo i njegove svjetiljke, njegove usekače, njegove lugare  i sve posude za ulje kojima se ono poslužuje. </p>
<p id="v10"><sup><small>10</small></sup>  Neka ga stave  sa svim njegovim priborom na pokrivalo od fine kože pa polože  na nosiljku. </p>
<p id="v11"><sup><small>11</small></sup>  Po zlatnom žrtveniku neka razastru ljubičasto platno  i prekriju ga pokrivalom od fine kože. Potom neka mu namjeste  motke. </p>
<p id="v12"><sup><small>12</small></sup>  Neka sad uzmu sav pribor što se upotrebljava za službu  u Svetištu pa ga stave na ljubičasto platno i onda prekriju pokrivačem  od fine kože. Zatim neka sve to polože na nosiljku. </p>
<p id="v13"><sup><small>13</small></sup>  Neka  pometu pepeo sa žrtvenika i po njemu razastru crveno platno. </p>
<p id="v14"><sup><small>14</small></sup>  Na nj neka postave sav pribor što se upotrebljava za službu:  kadionike, viljuške, lopatice i zdjele - sve posuđe za žrtvenik.  Po njemu onda neka razastru pokrivalo od fine kože. Zatim neka  namjeste motke. </p>
<p id="v15"><sup><small>15</small></sup>  Pošto Aron i njegovi sinovi završe pokrivanje Svetišta  i svega svetog posuđa, u času kad imadne tabor krenuti na put, neka dođu potomci Kehatovi da to ponesu. No svetih se predmeta  ne smiju doticati da ne poginu. To je dužnost Kehatovih potomaka u Šatoru sastanka. </p>
<p id="v16"><sup><small>16</small></sup>  A Eleazar, sin svećenika Arona, neka se brine za ulje  svijećnjaka, za mirisni kad, za trajnu prinosnicu i za ulje pomazanja;  neka se brine za sve Prebivalište, za sve što je u njemu - za  Svetište i njegovo posuđe." </p>
<p id="v17"><sup><small>17</small></sup>  Jahve reče Mojsiju i Aronu: </p>
<p id="v18"><sup><small>18</small></sup>  "Ne dopustite da nestane  pleme rodova Kehatovih između levita. </p>
<p id="v19"><sup><small>19</small></sup>  Ovako postupajte s  njima, da žive i ne izginu primičući se najvećim svetinjama:  neka dođu Aron i njegovi sinovi da postave svakoga od njih na  njegovu službu i uz njegovu dužnost. </p>
<p id="v20"><sup><small>20</small></sup>  Oni neka ne ulaze ni  da začas pogledaju Svetište da ne bi poginuli." </p>
<p id="v21"><sup><small>21</small></sup>  Jahve reče Mojsiju: </p>
<p id="v22"><sup><small>22</small></sup>  "Popiši i Geršonove sinove po  njihovim porodicama i njihovim rodovima, od trideset godina naviše, sve do pedesete godine; </p>
<p id="v23"><sup><small>23</small></sup>  popiši ih sve koji mogu ići u red  da vrše službu u Šatoru sastanka. </p>
<p id="v24"><sup><small>24</small></sup>  A ovo je služba rodova Geršonovaca pri radu i prenošenju: </p>
<p id="v25"><sup><small>25</small></sup>  neka nose zavjese Prebivališta, Šator sastanka s njegovim  krovom, pokrivalo od fine kože što je povrh njega, i zavjesu  na ulazu u Šator sastanka; </p>
<p id="v26"><sup><small>26</small></sup>  onda, dvorišne zavjese, zavjesu  s vrata na ulazu u predvorje što opkoljuje Prebivalište i žrtvenik, konopce i sav pribor za njihovu službu; što god treba oko tih  stvari raditi, neka učine. </p>
<p id="v27"><sup><small>27</small></sup>  Neka Geršonovci obavljaju sve  svoje dužnosti - sve što imaju nositi i sve što imaju raditi  - po nalogu Arona i njegovih sinova. Njihovoj brizi povjerite  sve što treba da nose. </p>
<p id="v28"><sup><small>28</small></sup>  To je služba rodova Geršonovaca u  Šatoru sastanka. Njihova služba neka bude pod vodstvom Itamara, sina svećenika Arona." </p>
<p id="v29"><sup><small>29</small></sup>  "Sinove Merarijeve popiši po rodovima i porodicama njihovim. </p>
<p id="v30"><sup><small>30</small></sup>  Popiši ih od trideset godina naviše, sve do pedeset godina, koji mogu ući u red da vrše službu u Šatoru sastanka. </p>
<p id="v31"><sup><small>31</small></sup>  Za  sve njihove službe u Šatoru sastanka dužnost im je da nose trenice  za Prebivalište, njegove priječnice, njegove stupce i njegova  podnožja; </p>
<p id="v32"><sup><small>32</small></sup>  stupce što okružuju predvorje, njihova podnožja, njihove kočiće, njihove konopce, sa svim priborom za njihovu  službu. Poimenično popišite predmete što su im povjereni da ih  nose. </p>
<p id="v33"><sup><small>33</small></sup>  To je služba rodova Merarijevaca u svemu što imaju činiti  u Šatoru sastanka pod vodstvom Itamara, sina svećenika Arona." </p>
<p id="v34"><sup><small>34</small></sup>  Mojsije, Aron i glavari zajednice popisali su Kehatove  sinove po njihovim rodovima i porodicama - </p>
<p id="v35"><sup><small>35</small></sup>  sve koji mogu  ući u red da vrše službu u Šatoru sastanka, od trideset godina  naviše, sve do pedeset godina. </p>
<p id="v36"><sup><small>36</small></sup>  I popisanih po njihovim rodovima  bijaše dvije tisuće sedam stotina i pedeset. </p>
<p id="v37"><sup><small>37</small></sup>  To je popis  rodova Kehatovaca, svih koji su služili u Šatoru sastanka, a  koje popisa Mojsije i Aron na zapovijed što je Jahve dade Mojsiju. </p>
<p id="v38"><sup><small>38</small></sup>  Popisanih sinova Geršonovih po njihovim rodovima i porodicama, </p>
<p id="v39"><sup><small>39</small></sup>  od trideset godina naviše, sve do pedeset godina, svih koji  mogu ući u red da vrše službu u Šatoru sastanka - </p>
<p id="v40"><sup><small>40</small></sup>  popisanih, dakle, po njihovim rodovima i porodicama bijaše dvije tisuće  šest stotina i pedeset. </p>
<p id="v41"><sup><small>41</small></sup>  To je popis rodova Geršonovaca, svih  koji su služili u Šatoru sastanka, a koje popisa Mojsije i Aron  na Jahvinu zapovijed. </p>
<p id="v42"><sup><small>42</small></sup>  Popis rodova Merarijevih sinova po njihovim rodovima  i porodicama, </p>
<p id="v43"><sup><small>43</small></sup>  od trideset godina naviše, sve do pedeset godina, svih koji mogu ući u red da vrše službu u Šatoru sastanka - </p>
<p id="v44"><sup><small>44</small></sup>  popisanih, dakle, po njihovim rodovima bijaše tri tisuće  dvjesta. </p>
<p id="v45"><sup><small>45</small></sup>  To je popis Merarijevaca što su ga sastavili Mojsije  i Aron na zapovijed koju je Jahve dao Mojsiju. </p>
<p id="v46"><sup><small>46</small></sup>  Svih, dakle, popisanih levita koje su popisali Mojsije, Aron i glavari izraelski po njihovim rodovima i porodicama,  od trideset godina naviše do pedeset godina - </p>
<p id="v47"><sup><small>47</small></sup>  svih koji su  ušli u službu posluživanja i službu prenošenja u Šatoru sastanka  - </p>
<p id="v48"><sup><small>48</small></sup>  bilo je osam tisuća pet stotina i osamdeset. </p>
<p id="v49"><sup><small>49</small></sup>  Na zapovijed  koju je Jahve dao Mojsiju svakoga su unijeli u popis prema onom  u čemu je služio i što je prenosio. Popisali su ih kako je Jahve  zapovjedio Mojsiju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/3">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 3</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/5">
          <span class="pr-2">Brojevi - Poglavlje 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
