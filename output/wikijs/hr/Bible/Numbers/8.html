<!--
title: "Brojevi - Poglavlje 8"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/7">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 7</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/9">
          <span class="pr-2">Brojevi - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Govori Aronu i reci mu: 'Kad budeš  palio svjetionice, neka sedam svjetionica svijetli na prednjoj  strani svijećnjaka.'" </p>
<p id="v3"><sup><small>3</small></sup>  Aron i učini tako: smjesti svjetionice na prednju stranu  svijećnjaka, kako je Jahve Mojsiju naredio. </p>
<p id="v4"><sup><small>4</small></sup>  Svijećnjak bijaše  skovan od zlata; skovan od svoga podnožja do svoje čaške. Svijećnjak  je bio napravljen prema uzorku što ga je Jahve pokazao Mojsiju. </p>
<p id="v5"><sup><small>5</small></sup>  Jahve reče Mojsiju: </p>
<p id="v6"><sup><small>6</small></sup>  "Uzmi levite između Izraelaca i  očisti ih! </p>
<p id="v7"><sup><small>7</small></sup>  Ovako s njima postupi da ih očistiš: poškropi ih  vodom za okajavanje; a oni neka se obriju po svemu svome tijelu, neka operu svoju odjeću i bit će čisti. </p>
<p id="v8"><sup><small>8</small></sup>  Neka zatim uzmu jednog  junca i prinosnicu od najboljeg brašna, zamiješena u ulju. A  ti uzmi drugog junca za okajnicu. </p>
<p id="v9"><sup><small>9</small></sup>  Dovedi onda levite pred  Šator sastanka i skupi svu izraelsku zajednicu. </p>
<p id="v10"><sup><small>10</small></sup>  Kad dovedeš  levite pred Jahvu, neka Izraelci stave na njih svoje ruke. </p>
<p id="v11"><sup><small>11</small></sup>  Neka  zatim Aron prinese levite, kao prikaznicu pred Jahvom, u ime  Izraelaca. Tako će njihov posao biti da služe Jahvi. </p>
<p id="v12"><sup><small>12</small></sup>  Neka  potom leviti stave svoje ruke juncima na glave; onda jednoga  prinesi kao okajnicu, a drugoga kao paljenicu Jahvi, da se izvrši  obred pomirenja nad levitima. </p>
<p id="v13"><sup><small>13</small></sup>  Stavivši levite pred Arona  i njegove sinove, prikaži ih Jahvi žrtvom prikaznicom. </p>
<p id="v14"><sup><small>14</small></sup>  Odvoji  tako levite između Izraelaca da budu moji. </p>
<p id="v15"><sup><small>15</small></sup>  Poslije toga,  pošto ih očistiš i prineseš žrtvom prikaznicom, neka leviti uđu  u službu Šatora sastanka. </p>
<p id="v16"><sup><small>16</small></sup>  Jer oni su između Izraelaca meni  potpuno darovani; njih sam sebi uzeo namjesto svih koji otvaraju  majčinu utrobu, svih izraelskih prvorođenaca. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Svako, naime, prvorođenče među Izraelcima, kako čedo tako i živinče, moje  je; sebi sam ih posvetio onoga dana kad sam pobio svu prvorođenčad  u zemlji egipatskoj. </p>
<p id="v18"><sup><small>18</small></sup>  Tako sam uzeo levite namjesto svih izraelskih  prvorođenaca. </p>
<p id="v19"><sup><small>19</small></sup>  I predao sam levite između Izraelaca kao dar  Aronu i njegovim sinovima da mjesto Izraelaca obavljaju službu  u Šatoru sastanka; da nad njima obavljaju obred pomirenja, tako  da kakva nedaća ne bi pogodila Izraelce što bi se približili  Svetištu." </p>
<p id="v20"><sup><small>20</small></sup>  Mojsije, Aron i sva izraelska zajednica učine tako s  levitima; kako je Jahve naredio Mojsiju za levite, tako im Izraelci  i učine. </p>
<p id="v21"><sup><small>21</small></sup>  Leviti se očiste i operu svoju odjeću; onda ih Aron  prinese pred Jahvu žrtvom prikaznicom. Aron nad njima obavi obred  pomirenja da ih očisti. </p>
<p id="v22"><sup><small>22</small></sup>  Poslije toga uđu leviti u službu  u Šator sastanka, u nazočnosti Arona i njegovih sinova. Kako  je Jahve naredio Mojsiju za levite, tako su s njima i uradili. </p>
<p id="v23"><sup><small>23</small></sup>  Jahve reče Mojsiju: </p>
<p id="v24"><sup><small>24</small></sup>  "I ovo se tiče levita: od dvadeset  i pet godina naviše neka leviti po redu preuzimaju službu u Šatoru  sastanka. </p>
<p id="v25"><sup><small>25</small></sup>  A kad kome bude pedeset godina, neka istupi iz  službe i neka više ne služi. </p>
<p id="v26"><sup><small>26</small></sup>  Ali može pomagati svojoj braći  u vršenju njihovih dužnosti u Šatoru sastanka, no sam ne mora  vršiti službe. Tako postupi prema levitima za njihove dužnosti!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/7">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 7</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/9">
          <span class="pr-2">Brojevi - Poglavlje 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 8:16-17 <i>Prvorođenac Bogu</i>: <a href="/hr/The_Urantia_Book/122#p9_1">KU 122:9.1</a>. </li>
</ol>
</div>
