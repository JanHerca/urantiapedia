<!--
title: "Brojevi - Poglavlje 3"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/2">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 2</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/4">
          <span class="pr-2">Brojevi - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ovo je potomstvo Aronovo i Mojsijevo iz vremena kad je Jahve  Mojsiju govorio na Sinajskom brdu. </p>
<p id="v2"><sup><small>2</small></sup>  Ovo su bila imena Aronovih sinova: prvorođenac Nadab,  zatim Abihu, Eleazar i Itamar. </p>
<p id="v3"><sup><small>3</small></sup>  To su imena Aronovih sinova, svećenika pomazanih, za svećeništvo posvećenih. </p>
<p id="v4"><sup><small>4</small></sup>  Ali Nadab  i Abihu umriješe pred Jahvom kad su u Sinajskoj pustinji pred  njim prinosili neposvećenu vatru. Kako nisu imali sinova, to  su Eleazar i Itamar služili kao svećenici u nazočnosti svoga  oca Arona. </p>
<p id="v5"><sup><small>5</small></sup>  Jahve reče Mojsiju: </p>
<p id="v6"><sup><small>6</small></sup>  "Dozovi pleme Levijevo neka stane  pred svećenika Arona. Neka mu poslužuju; </p>
<p id="v7"><sup><small>7</small></sup>  neka vrše njegovu  dužnost i dužnost sve zajednice pred Šatorom sastanka, služeći  Prebivalištu. </p>
<p id="v8"><sup><small>8</small></sup>  Neka se brinu za sav namještaj u Šatoru sastanka, za dužnost sinova izraelovih, i obavljaju službu u Prebivalištu. </p>
<p id="v9"><sup><small>9</small></sup>  Podaj levite Aronu i njegovim sinovima. Neka mu ih Izraelci  potpuno daruju. </p>
<p id="v10"><sup><small>10</small></sup>  Arona i njegove sinove postavi da vrše svoju  svećeničku službu. A svjetovnjak koji bi se tome približio neka  se pogubi." </p>
<p id="v11"><sup><small>11</small></sup>  Jahve reče Mojsiju: </p>
<p id="v12"><sup><small>12</small></sup>  "Ja, evo, uzimam Levijevce između  Izraelaca namjesto svih prvorođenaca - onih koji otvaraju materinju  utrobu kod Izraelaca. Moji su, dakle, Levijevci! </p>
<p id="v13"><sup><small>13</small></sup>  Meni, naime, pripada svaki prvorođenac. Onoga dana kad sam pobio sve prvence  u zemlji egipatskoj, sebi sam posvetio sve prvorođence u Izraelu  - i od ljudi i od stoke. Oni su moji. Ja sam Jahve." <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Jahve reče Mojsiju u Sinajskoj pustinji: </p>
<p id="v15"><sup><small>15</small></sup>  "Popiši  Levijevce po njihovim porodicama i rodovima; popiši sve muškarce  od jednoga mjeseca i više." </p>
<p id="v16"><sup><small>16</small></sup>  Na zapovijed Jahvinu Mojsije ih popisa, kako mu je bilo  naređeno. </p>
<p id="v17"><sup><small>17</small></sup>  Ovo su poimenice bili sinovi Levijevi: Geršon,  Kehat i Merari. </p>
<p id="v18"><sup><small>18</small></sup>  A ovo su imena Geršonovih sinova po njihovim rodovima:  Libni i Šimi. </p>
<p id="v19"><sup><small>19</small></sup>  A sinovi su Kehatovi po svojim rodovima: Amram, Jishar, Hebron i Uziel. </p>
<p id="v20"><sup><small>20</small></sup>  Sinovi su Merarijevi po svojim rodovima:  Mahli i Muši. To su Levijevi rodovi po svojim porodicama. </p>
<p id="v21"><sup><small>21</small></sup>  Od Geršona lozu vuče rod Libnijev i rod Šimijev. To su  rodovi Geršonovaca. </p>
<p id="v22"><sup><small>22</small></sup>  Njih je u popisu svih muškaraca od jednoga  mjeseca naviše ubilježeno sedam tisuća i pet stotina. </p>
<p id="v23"><sup><small>23</small></sup>  Rodovi  Geršonovaca taborovali su za Prebivalištem prema zapadu. </p>
<p id="v24"><sup><small>24</small></sup>  Glava  porodice Geršonovaca bijaše Elijasaf, sin Laelov. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Geršonovci  su se u Šatoru sastanka brinuli za Prebivalište, za Šator i njegov  krov, za zavjese na ulazu u Šator sastanka; </p>
<p id="v26"><sup><small>26</small></sup>  onda za dvorišne  zavjese, za zavjesu na ulazu u dvorište što je oko Prebivališta  i žrtvenika, za njihova užeta i za sve što spada na tu službu. </p>
<p id="v27"><sup><small>27</small></sup>  Od Kehata potječe rod Amramov, rod Jisharov, rod Hebronov  i rod Uzielov. To su rodovi Kehatovaca. </p>
<p id="v28"><sup><small>28</small></sup>  Kad se popisaše svi  muškarci od jednoga mjeseca naviše, bilo ih je osam tisuća i  šest stotina. Oni su se brinuli za Svetište. </p>
<p id="v29"><sup><small>29</small></sup>  Rodovi Kehatovaca taborovali su s južne strane Prebivališta. </p>
<p id="v30"><sup><small>30</small></sup>  Glava rodova u domu Kehatovu bijaše Elisafan, sin Uzielov. </p>
<p id="v31"><sup><small>31</small></sup>  Oni su se brinuli za Kovčeg, stol, svijećnjak, žrtvenik i  sveti pribor kojim su se služili i, konačno, za zavjesu i za  sve što joj pripada. </p>
<p id="v32"><sup><small>32</small></sup>  Vrhovni poglavar levita bio je Eleazar, sin svećenika  Arona. On je vršio nadzor nad onima koji su se brinuli za Svetište. </p>
<p id="v33"><sup><small>33</small></sup>  Od Merarija potječe rod Mahlijev i rod Mušijev. To su  Merarijevi rodovi. </p>
<p id="v34"><sup><small>34</small></sup>  Njih je u popisu svih muškaraca od jednoga  mjeseca i više ubilježeno šest tisuća i dvije stotine. </p>
<p id="v35"><sup><small>35</small></sup>  Glava  rodova u domu Merarijevu bijaše Suriel, sin Abihajilov. Oni su  taborovali sa sjeverne strane Prebivališta. </p>
<p id="v36"><sup><small>36</small></sup>  Merarijevci su  se brinuli za trenice Prebivališta, za njegove priječnice, za  stupce i njihova podnožja, za sav njegov pribor i za sve što  spada na njegovu službu. </p>
<p id="v37"><sup><small>37</small></sup>  Povrh toga, za stupove uokolo predvorja, njihova podnožja, kočiće i užeta. </p>
<p id="v38"><sup><small>38</small></sup>  Pred Prebivalištem prema istoku, pred Šatorom sastanka  s istočne strane, utaborivali se Mojsije, Aron i njihovi sinovi, kojima je u ime Izraelaca bila povjerena služba u Svetištu.  Svjetovnjak koji bi se približio imao se pogubiti. </p>
<p id="v39"><sup><small>39</small></sup>  Svih popisanih Levijevaca od jednoga mjeseca naviše,  koje je na Jahvinu zapovijed po njihovim rodovima popisao Mojsije  i Aron, bijaše dvadeset i dvije tisuće. </p>
<p id="v40"><sup><small>40</small></sup>  Jahve rekne Mojsiju: "Popiši sve muške prvorođence izraelske  od jednoga mjeseca naviše te načini popis njihovih imena. </p>
<p id="v41"><sup><small>41</small></sup>  I  levite dodijeli meni - ja sam Jahve - namjesto svih prvorođenaca  izraelskih, a stoku levitsku namjesto sve prvenčadi stoke izraelske." </p>
<p id="v42"><sup><small>42</small></sup>  Tako Mojsije popiše sve prvorođence izraelske, kako mu  je Jahve naredio. </p>
<p id="v43"><sup><small>43</small></sup>  Svih muških prvorođenaca od jednoga mjeseca  naviše bijaše u popisu imena dvadeset i dvije tisuće i dvije  stotine sedamdeset i tri. </p>
<p id="v44"><sup><small>44</small></sup>  Tada Jahve reče Mojsiju: </p>
<p id="v45"><sup><small>45</small></sup>  "Uzmi levite namjesto svih  prvorođenaca izraelskih, a stoku levitsku namjesto stoke njihove;  leviti neka budu moji. Ja sam Jahve. </p>
<p id="v46"><sup><small>46</small></sup>  A za otkupninu dvjesta  sedamdeset i triju izraelskih prvorođenaca što ih je više nego  levita, </p>
<p id="v47"><sup><small>47</small></sup>  uzmi pet šekela po glavi, uzmi ih prema hramskom  šekelu: dvadeset gera - jedan šekel. </p>
<p id="v48"><sup><small>48</small></sup>  Onda podaj taj novac  Aronu i njegovim sinovima za otkupninu onih kojih je odviše." </p>
<p id="v49"><sup><small>49</small></sup>  Tako Mojsije primi taj novac kao otkupninu za prvorođence  koji su nadilazili broj onih koje su leviti otkupili. </p>
<p id="v50"><sup><small>50</small></sup>  Od  izraelskih je prvorođenaca primio u srebru tisuću trista šezdeset  i pet šekela hramske mjere. </p>
<p id="v51"><sup><small>51</small></sup>  Po nalogu Jahvinu Mojsije predade  novac te otkupnine Aronu i njegovim sinovima, kako je Jahve Mojsiju  naredio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/2">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 2</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/4">
          <span class="pr-2">Brojevi - Poglavlje 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 3:13 <i>Prvorođenac Bogu</i>: <a href="/hr/The_Urantia_Book/122#p9_1">KU 122:9.1</a>. </li>
  <li id="fn2"><a href="#cite2">↑</a> 3:24 <i>Otac svog naroda</i>: <a href="/hr/The_Urantia_Book/70#p6_2">KU 70:6.2</a>. </li>
</ol>
</div>
