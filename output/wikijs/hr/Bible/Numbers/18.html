<!--
title: "Brojevi - Poglavlje 18"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/17">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 17</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/19">
          <span class="pr-2">Brojevi - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Jahve reče Aronu: "Ti, tvoji sinovi i tvoj pradjedovski  dom s tobom bit ćete odgovorni za grijehe u Svetištu; ti i tvoji  sinovi s tobom bit ćete odgovorni za grijehe svoga svećeništva. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Pridruži k sebi i svoju braću od Levijeva plemena - tvoga  pradjedovskog doma - neka ti se priključe da ti poslužuju, tebi  i tvojim sinovima s tobom, pred Šatorom svjedočanstva. </p>
<p id="v3"><sup><small>3</small></sup>  Neka  stoje na službu tebi i svemu Šatoru, ali neka se ne približuju  pokućstvu u Svetištu niti žrtveniku, da ne poginu i oni i vi. </p>
<p id="v4"><sup><small>4</small></sup>  Neka su, dakle, tebi pridruženi i neka preuzmu brigu za Šator  sastanka, svaku službu oko Šatora. I neka se ni jedan svjetovnjak  ne približuje vama, </p>
<p id="v5"><sup><small>5</small></sup>  a vi vršite službu u Svetištu i službu  oko žrtvenika da se više ne izlijeva gnjev na Izraelce. </p>
<p id="v6"><sup><small>6</small></sup>  Uzeh, evo, vašu braću levite između Izraelaca vama za dar; kao darovani  pripadaju Jahvi da obavljaju službu oko Šatora sastanka. </p>
<p id="v7"><sup><small>7</small></sup>  Ti  i tvoji sinovi s tobom preuzmite svećeničke poslove oko svega  što spada na žrtvenik i iza zavjese. Službu koju dajem na dar  vašem svećeništvu vi obavljajte. A svjetovnjak koji se primakne  neka se pogubi." </p>
<p id="v8"><sup><small>8</small></sup>  Još reče Jahve Aronu: "Tebi, evo, povjeravam brigu o onom  što se meni prinosi. Sve što Izraelci posvećuju dodjeljujem tebi  i tvojim sinovima kao baštinu trajnim zakonom. </p>
<p id="v9"><sup><small>9</small></sup>  Ovo neka pripadne  tebi od svetinja nad svetinjama: od paljenih žrtava svi njihovi  darovi, za sve njihove prinosnice, za sve njihove okajnice i  za sve njihove naknadnice što ih budu meni uzvraćali; ta vrlo  sveta stvar neka pripadne tebi i tvojim sinovima! </p>
<p id="v10"><sup><small>10</small></sup>  Blagujte  ih kao najveće svetinje! Svaki muškarac može ih jesti. Neka ti  budu svete! </p>
<p id="v11"><sup><small>11</small></sup>  I ovo neka bude za te: ono što se uzima od izraelskih  prinosa da se prinese kao prikaznica - trajnim zakonom predajem  tebi, tvojim sinovima i tvojim kćerima s tobom. Svatko tko u  tvome domu bude čist može od toga jesti. </p>
<p id="v12"><sup><small>12</small></sup>  Najbolje od novoga ulja i najbolje od novoga vina i žita  - prvine koje se prinose Jahvi - predajem tebi. </p>
<p id="v13"><sup><small>13</small></sup>  Prvi rodovi  svega u njihovoj zemlji što ih budu donosili Jahvi neka budu  tvoji. Tko je god čist u tvome domu može ih jesti. </p>
<p id="v14"><sup><small>14</small></sup>  Sve što  u Izraelu bude određeno za 'herem' neka je tvoje. </p>
<p id="v15"><sup><small>15</small></sup>  Svako prvorođenče  svih bića - kako ljudi tako i životinja - što se prinose Jahvi  neka bude tvoje. Samo pusti da se otkupi prvenac od ljudi i prvenče  od nečiste stoke. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Kad budu stari mjesec dana, pusti da ih  otkupljuju. A njihovu otkupnu cijenu odredi: pet srebrnih šekela, prema hramskom šekelu, a to je dvadeset gera. </p>
<p id="v17"><sup><small>17</small></sup>  Ali prvenče  kravlje, prvenče ovčje i prvenče kozje neka se ne otkupljuje.  Oni su svetinja. Krv njihovu izlij na žrtvenik, a pretilinu njihovu  sažeži u kad kao žrtvu spaljenu na ugodan miris Jahvi. </p>
<p id="v18"><sup><small>18</small></sup>  Njihovo  meso neka pripadne tebi; kao i grudi žrtve prikaznice i desno  pleće. </p>
<p id="v19"><sup><small>19</small></sup>  Sve posvećene prinose što ih Izraelci podižu Jahvi predajem  trajnim zakonom tebi, tvojim sinovima i tvojim kćerima s tobom.  To je savez osoljen, trajan pred Jahvom, tebi i tvome potomstvu  s tobom." </p>
<p id="v20"><sup><small>20</small></sup>  "Nemoj imati baštine u zemlji njihovoj", reče Jahve Aronu, "niti sebi stječi posjeda među njima! Ja sam tvoj dio i tvoja  baština među Izraelcima." </p>
<p id="v21"><sup><small>21</small></sup>  "Levijevim sinovima, evo, predajem u baštinu sve desetine  u Izraelu za njihovu službu - za službu što je obavljaju u Šatoru  sastanka. </p>
<p id="v22"><sup><small>22</small></sup>  A Izraelci neka se više ne primiču Šatoru sastanka, da ne navuku na se grijeh i ne poginu. </p>
<p id="v23"><sup><small>23</small></sup>  Neka samo leviti  obavljaju službu u Šatoru sastanka; i neka oni budu odgovorni  za svoj grijeh. Trajna je to odredba za vaše naraštaje; među  Izraelcima neka nemaju posjeda, </p>
<p id="v24"><sup><small>24</small></sup>  jer ja im predajem u posjed  desetine što ih Izraelci prinose na dar Jahvi. Stoga sam za njih  rekao: neka oni nemaju posjeda među Izraelcima." </p>
<p id="v25"><sup><small>25</small></sup>  Jahve reče Mojsiju: </p>
<p id="v26"><sup><small>26</small></sup>  "Levitima govori i reci im: 'Kad  od Izraelaca primate desetinu, koju ja od njih dajem vama u baštinu, od toga onda vi prinesite podizanicu Jahvi: desetinu od desetine. </p>
<p id="v27"><sup><small>27</small></sup>  Prinos će vam biti zaračunan kao da je prinos s gumna i Óotoka  iz badnja. </p>
<p id="v28"><sup><small>28</small></sup>  Tako isto prinosite podizanicu Jahvi i od svih  svojih desetina što ih primate od Izraelaca. Od toga davajte  podizanicu Jahvinu svećeniku Aronu. </p>
<p id="v29"><sup><small>29</small></sup>  Od svih darova koje budete  primali podižite podizanicu Jahvi; od svega ono najbolje - onaj  dio koji treba posvećivati.' </p>
<p id="v30"><sup><small>30</small></sup>  Još im reci: 'Pošto od toga prinesete najbolji dio, neka  se to levitima uračuna kao prihod s gumna i prihod iz badnja. </p>
<p id="v31"><sup><small>31</small></sup>  Na svakome ga mjestu možete jesti, i vi i vaši ukućani, jer  to vam je nagrada za vašu službu u Šatoru sastanka. </p>
<p id="v32"><sup><small>32</small></sup>  Pošto  prinesete njegov najbolji dio, nećete navući na se grijeha; svetinja  Izraelaca nećete oskvrnjivati te nećete ginuti.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/17">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 17</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/19">
          <span class="pr-2">Brojevi - Poglavlje 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 18:1-10 <i>Šamani (svećenici)</i>: <a href="/hr/The_Urantia_Book/90#p1_1">KU 90:1.1</a>. </li>
  <li id="fn2"><a href="#cite2">↑</a> 18:15 <i>Bog traži prvorođene muškarce</i>: <a href="/hr/The_Urantia_Book/142#p3_14">KU 142:3.14</a>. </li>
  <li id="fn3"><a href="#cite3">↑</a> 18:15-16 <i>Otkupljenje</i>: <a href="/hr/The_Urantia_Book/122#p9_1">KU 122:9.1</a>. </li>
</ol>
</div>
