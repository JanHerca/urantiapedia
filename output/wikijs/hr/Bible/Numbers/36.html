<!--
title: "Brojevi - Poglavlje 36"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/35">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 35</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada pristupe obiteljski glavari od roda sinova Gileada, sina  Makirova, sina Manašeova, jednoga roda Josipovih sinova, te pred  Mojsijem i starješinama, glavarima obitelji, </p>
<p id="v2"><sup><small>2</small></sup>  reknu: "Jahve je naredio našemu gospodaru da kockom dade ovu zemlju  u baštinu Izraelcima; nadalje, našem je gospodaru naredio Jahve  da baštinu našega brata Selofhada dade njegovim kćerima. </p>
<p id="v3"><sup><small>3</small></sup>  Ali  ako se one udaju za koga iz drugog izraelskoga plemena, onda  će njihova baština biti otrgnuta od naše djedovske baštine i  biti priključena baštini plemena kojemu one pripadnu. Tako će  se okrnjiti baština koja kockom pripadne nama. </p>
<p id="v4"><sup><small>4</small></sup>  A kada nastupi  jubilej Izraelcima, baština će se tih žena dodati baštini plemena  kojemu pripadnu. Tako će njihova baština biti oduzeta od baštine  našega pradjedovskog plemena." </p>
<p id="v5"><sup><small>5</small></sup>  I po zapovijedi Jahvinoj Mojsije naredi Izraelcima: "Pleme  Josipovih sinova pravo govori. </p>
<p id="v6"><sup><small>6</small></sup>  Ovo naređuje Jahve za Selofhadove  kćeri: Neka se one udaju za onoga koji im se učini dobar, samo  neka se udaju u rod svoga očinskoga plemena. </p>
<p id="v7"><sup><small>7</small></sup>  Baština Izraelaca  ne smije se prenositi iz jednoga plemena u drugo; i svaki Izraelac  mora ostati privezan uz pradjedovsku baštinu svoga plemena. </p>
<p id="v8"><sup><small>8</small></sup>  Zato  se svaka djevojka koja steče baštinu u izraelskim plemenima mora  udati za nekoga u plemenu kojemu pripada rod joj očev, tako da  bi svaki Izraelac sačuvao baštinu svoga oca. </p>
<p id="v9"><sup><small>9</small></sup>  Tako se baština  neće prenositi iz jednoga plemena u drugo, nego će svako izraelsko  pleme prianjati uza svoju baštinu." </p>
<p id="v10"><sup><small>10</small></sup>  Kako je Jahve Mojsiju naredio, tako su i učinile kćeri  Selofhadove: </p>
<p id="v11"><sup><small>11</small></sup>  Mahla, Tirsa, Hogla, Milka i Noa, kćeri Selofhadove, udaše se za sinove svojih stričeva. </p>
<p id="v12"><sup><small>12</small></sup>  Kako su se udale u rod  potomstva Manašea, Josipova sina, njihova je baština ostala u  plemenu kojemu pripadaše rod im očev. </p>
<p id="v13"><sup><small>13</small></sup>  To su zapovijedi i zakoni koje je Jahve preko Mojsija  izdao Izraelcima na Moapskim poljanama uz Jordan, nasuprot Jerihonu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/35">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 35</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
