<!--
title: "Brojevi - Poglavlje 27"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/26">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 26</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/28">
          <span class="pr-2">Brojevi - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada pristupiše kćeri Selofhada, sina Heferova, sina Gileadova, sina Makirova, sina Manašeova iz roda Josipova sina Manašea.  A imena kćeri bila su: Mahla, Noa, Hogla, Milka i Tirsa. </p>
<p id="v2"><sup><small>2</small></sup>  One  stanu pred Mojsija, pred svećenika Eleazara, pred glavare i svu  zajednicu na ulazu u Šator sastanka pa reknu: </p>
<p id="v3"><sup><small>3</small></sup>  "Naš je otac  umro u pustinji. Nije pripadao družini što se pobunila protiv  Jahve - Korahovoj družini - nego je umro od svoga vlastitoga  grijeha. Sinova nije imao. </p>
<p id="v4"><sup><small>4</small></sup>  Zašto bi se odstranilo ime našega  oca iz njegova roda? Budući da nije imao sina, daj nama posjed  među braćom našega oca!" </p>
<p id="v5"><sup><small>5</small></sup>  Mojsije iznese njihov slučaj pred Jahvu. </p>
<p id="v6"><sup><small>6</small></sup>  A Jahve reče  Mojsiju: </p>
<p id="v7"><sup><small>7</small></sup>  "Selofhadove kćeri pravo kažu. Treba svakako da im  dadneš posjed koji će biti njihova baština među braćom njihova  oca. Prenesi na njih baštinu njihova oca. </p>
<p id="v8"><sup><small>8</small></sup>  Nadalje, reci Izraelcima:  'Kad koji čovjek umre a ne imadne sina, prenesite njegovu baštinu  na njegovu kćer. </p>
<p id="v9"><sup><small>9</small></sup>  Ne imadne li ni kćeri, predajte baštinu njegovoj  braći. </p>
<p id="v10"><sup><small>10</small></sup>  Ako ne imadne ni braće, njegovu baštinu podajte braći  njegova oca. </p>
<p id="v11"><sup><small>11</small></sup>  Ako mu otac ne imadne braće, baštinu njegovu  podajte najbližem rođaku njegova roda: neka je on uzme u posjed.' Neka to bude zakonska odredba Izraelcima, kako je Jahve naredio  Mojsiju." </p>
<p id="v12"><sup><small>12</small></sup>  Jahve reče Mojsiju: "Popni se na ovo brdo Abarim i razgledaj  zemlju koju dajem Izraelcima. </p>
<p id="v13"><sup><small>13</small></sup>  A kad budeš razgledao, pridružit  ćeš se svojim precima i ti, kako se pridružio i tvoj brat Aron. </p>
<p id="v14"><sup><small>14</small></sup>  Jer ste se u pobuni zajednice u pustinji Sin usprotivili  mojim ustima umjesto da vodom očitujete moju svetost pred njihovim  očima."  (To su Meripske vode kod Kadeša u Sinskoj pustinji.) </p>
<p id="v15"><sup><small>15</small></sup>  A Jahvi Mojsije progovori ovako: </p>
<p id="v16"><sup><small>16</small></sup>  "Neka Jahve, Bog  duhova u svakom tijelu, postavi čovjeka nad ovom zajednicom <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  koji  će pred njom izlaziti; koji će pred njom stupati; koji će je  izvoditi i uvoditi tako da Jahvina zajednica ne bude kao stado  što nema pastira." </p>
<p id="v18"><sup><small>18</small></sup>  "Uzmi Jošuu, sina Nunova!" - reče Jahve Mojsiju. "To  je čovjek u kome ima duha. Na nj položi ruku svoju! </p>
<p id="v19"><sup><small>19</small></sup>  Onda  ga odvedi pred svećenika Eleazara i pred svu zajednicu te mu  na njihove oči daj naredbe! </p>
<p id="v20"><sup><small>20</small></sup>  Predaj mu dio svoje vlasti da  ga sluša sva zajednica sinova Izraelovih. </p>
<p id="v21"><sup><small>21</small></sup>  Neka pristupa k  svećeniku Eleazaru, koji će za nj tražiti odluke Urima pred Jahvom.  Na njegovu zapovijed neka izlaze i na njegovu zapovijed neka  ulaze, oni i svi Izraelci s njim - sva zajednica." </p>
<p id="v22"><sup><small>22</small></sup>  Mojsije učini kako mu je Jahve naredio: uzme Jošuu te  ga postavi pred svećenika Eleazara i pred svu zajednicu. </p>
<p id="v23"><sup><small>23</small></sup>  Položi zatim na nj svoje ruke i dade mu svoje naredbe, kako je Jahve zapovjedio preko Mojsija. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/26">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 26</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/28">
          <span class="pr-2">Brojevi - Poglavlje 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 27:16 <i>Bog duhova svakog tijela</i>: <a href="/hr/The_Urantia_Book/96#p4_6">KU 96:4.6</a>. </li>
</ol>
</div>
