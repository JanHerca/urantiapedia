<!--
title: "Brojevi - Poglavlje 6"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/5">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 5</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/7">
          <span class="pr-2">Brojevi - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jahve reče Mojsiju: </p>
<p id="v2"><sup><small>2</small></sup>  "Govori Izraelcima i reci im: 'Ako tko, bilo čovjek ili žena, položi nazirejski zavjet te se posveti  Jahvi, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  neka se suzdržava od vina i svakoga opojnog pića. Neka  ne pije ni ukiseljena vina niti ukiseljena opojnog pića; a niti  kakva soka od grožđa neka ne pije; neka ne jede grožđa, ni svježa  ni suha. </p>
<p id="v4"><sup><small>4</small></sup>  Sve vrijeme svoga nazireata ne smije jesti ništa  što rađa lozov trs - od zelena grožđa do komine.' </p>
<p id="v5"><sup><small>5</small></sup>  Sve dok traje njegov nazirejski zavjet, neka britva ne  prelazi preko njegove glave; dok se ne navrši vrijeme što ga  je Jahvi zavjetovao, neka bude posvećen i pusti kose da mu slobodno  rastu na glavi. </p>
<p id="v6"><sup><small>6</small></sup>  Za sve vrijeme svoga zavjeta Jahvi neka se  ne primiče nikakvu mrtvacu. </p>
<p id="v7"><sup><small>7</small></sup>  Neka se ne onečišćuje ni zbog  svoga oca, ni zbog svoje majke, svoga brata ili svoje sestre  ako bi umrli, jer na svojoj glavi nosi posvećenje svoga Boga. </p>
<p id="v8"><sup><small>8</small></sup>  Sve vrijeme svoga nazireata on je posvećen Jahvi. </p>
<p id="v9"><sup><small>9</small></sup>  Umre li tko nenadanom smrću pokraj njega, onečistivši  tako njegovu posvećenu glavu, neka na dan svoga očišćenja obrije  svoju glavu - neka je obrije sedmoga dana. </p>
<p id="v10"><sup><small>10</small></sup>  A osmoga dana  neka donese svećeniku, na ulazu u Šator sastanka, dvije grlice  ili dva golubića. </p>
<p id="v11"><sup><small>11</small></sup>  Neka svećenik prinese jedno kao žrtvu okajnicu, a drugo kao žrtvu paljenicu, zatim neka nad njim izvrši obred  pomirenja zbog ljage kojom se okaljao uz mrtvaca. Toga dana neka  posveti svoju glavu; </p>
<p id="v12"><sup><small>12</small></sup>  neka zavjetuje Jahvi dane svoga nazireata;  neka donese jednogodišnjeg janjca kao žrtvu naknadnicu. Prijašnje  vrijeme neka se ne računa, jer je njegov nazireat bio oskvrnjen. </p>
<p id="v13"><sup><small>13</small></sup>  Ovo je obred za nazirejca: na dan kad se navrši vrijeme  njegova nazireata, neka ga dovedu na ulaz Šatora sastanka. </p>
<p id="v14"><sup><small>14</small></sup>  Kao  svoj prinos neka Jahvi donese: jednogodišnjeg janjca bez mane  za žrtvu paljenicu; jednogodišnje žensko janje, bez mane, za  žrtvu okajnicu; jednoga ovna, bez mane, za žrtvu pričesnicu; </p>
<p id="v15"><sup><small>15</small></sup>  nadalje, košaru neukvasanih pogača od najboljeg brašna, u  ulju zamiješenih i neukvasanih kolača, namazanih uljem, s njihovim  prinosnicama i ljevanicama. </p>
<p id="v16"><sup><small>16</small></sup>  Svećenik, pošto to donese pred Jahvu, neka prinese njegovu  okajnicu i paljenicu. </p>
<p id="v17"><sup><small>17</small></sup>  Zatim neka prinese ovna Jahvi kao žrtvu  pričesnicu zajedno s košarom neukvasanih pogača. I njegovu prinosnicu  i njegovu ljevanicu neka prinese svećenik. </p>
<p id="v18"><sup><small>18</small></sup>  Na ulazu u Šator  sastanka neka nazirejac obrije svoju posvećenu glavu i, uzevši  uvojke sa svoje posvećene glave, neka ih stavi na vatru što gori  pred žrtvom pričesnicom. </p>
<p id="v19"><sup><small>19</small></sup>  Zatim neka svećenik uzme kuhano pleće ovna, jednu neukvasanu  pogaču iz košare i jedan neukvasani kolač i stavi to na ruke  nazirejcu pošto ovaj obrije svoje posvećene kose. </p>
<p id="v20"><sup><small>20</small></sup>  Neka to  svećenik prinese kao žrtvu prikaznicu pred Jahvom. To je svetinja  što pripada svećeniku, osim grudi prikaznice i stegna podizanice.  Poslije toga nazirejac može piti vina." </p>
<p id="v21"><sup><small>21</small></sup>  Ovo je obred nazirejca, ne računajući ono što bi još  mogla prinijeti njegova ruka. Ako je povrh svoga nazireata obećao  kakav dar, neka povrh obreda svoga nazireata učini kako je zavjetovao. </p>
<p id="v22"><sup><small>22</small></sup>  Jahve reče Mojsiju: </p>
<p id="v23"><sup><small>23</small></sup>  "Reci Aronu i njegovim sinovima:  'Ovako blagoslivljajte Izraelce govoreći im: </p>
<p id="v24"><sup><small>24</small></sup>  Neka te blagoslovi Jahve i neka te čuva! </p>
<p id="v25"><sup><small>25</small></sup>  Neka te Jahve licem svojim obasja, milostiv ti bude! </p>
<p id="v26"><sup><small>26</small></sup>  Neka pogled svoj Jahve svrati na te i mir ti donese!' Tako neka stavljaju moje ime nad sinove Izraelove, i ja ću  ih blagoslivljati." <sup id="cite2"><a href="#fn2">[2]</a></sup></p>
<p> 27 </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/5">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 5</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/7">
          <span class="pr-2">Brojevi - Poglavlje 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 6:2-15 <i>Sveti zavjeti i prisege</i>: <a href="/hr/The_Urantia_Book/87#p6_9">KU 87:6.9</a>. </li>
  <li id="fn2"><a href="#cite2">↑</a> 6:26 <i>Trajni mir</i>: <a href="/hr/The_Urantia_Book/5#p4_2">KU 5:4.2</a>. </li>
</ol>
</div>
