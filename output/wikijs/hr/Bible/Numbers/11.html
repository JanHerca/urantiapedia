<!--
title: "Brojevi - Poglavlje 11"
description: 
published: true
date: 2025-11-18T12:59:53Z
tags: bible, bible—numbers
editor: ckeditor
dateCreated: 2025-11-18T12:55:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/10">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 10</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/12">
          <span class="pr-2">Brojevi - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I stade narod zlobno mrmljati u Jahvine uši. Kad to ču Jahve, planu gnjevom. Jahvin oganj izbi među njima i spali jedan kraj  tabora. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Narod zavapi Mojsiju, a Mojsije se pomoli Jahvi i  oganj se utiša. </p>
<p id="v3"><sup><small>3</small></sup>  Ono se mjesto prozva Tabera, jer je Jahvin  oganj ondje zaplamtio na njih. </p>
<p id="v4"><sup><small>4</small></sup>  Svjetinu koja se oko njih skupila obuzme pohlepa za jelom.  Izraelci se opet upuste u jadikovanje govoreći: "Tko će nas nasititi  mesom? </p>
<p id="v5"><sup><small>5</small></sup>  Sjećamo se kako smo u Egiptu jeli badava ribe, krastavaca, dinje, prÓase, luka i češnjaka. </p>
<p id="v6"><sup><small>6</small></sup>  Sad nam život vene; nema  ničega, osim mÓane, pred našim očima." </p>
<p id="v7"><sup><small>7</small></sup>  MÓana je bila kao zrno korijandera i nalik na bdelij. </p>
<p id="v8"><sup><small>8</small></sup>  Narod išao naokolo, skupljao je, a onda tro kamenom na kamenoj  ploči ili stÓupao u stÓupi. Kuhao ju je u loncu i od nje pravio  kolače. Okus joj bijaše kao okus kolača zgotovljena u ulju. </p>
<p id="v9"><sup><small>9</small></sup>  Kad  bi se noću spuštala rosa po taborištu, s njome bi se spustila  i mÓana. </p>
<p id="v10"><sup><small>10</small></sup>  Mojsije je slušao kako jadikuje narod u svojim obiteljima, svatko na ulazu u svoj šator. Gnjev Jahvin žestoko planu i Mojsije  se ražalosti. </p>
<p id="v11"><sup><small>11</small></sup>  "Zašto zlostavljaš slugu svoga?" - upravi Mojsije riječ  Jahvi. "Zašto nisam stekao milost u tvojim očima kad si na me  uprtio teret svega ovog naroda? </p>
<p id="v12"><sup><small>12</small></sup>  Zar je od mene potekao sav  ovaj narod? Zar sam ga ja rodio, kad veliš: 'Nosi ga u svome  krilu, kao što dojilja nosi dojenče, u zemlju što sam je pod  zakletvom obećao njihovim očevima!' </p>
<p id="v13"><sup><small>13</small></sup>  Odakle meni meso da ga  dam svemu ovom puku koji plače oko mene govoreći: 'Daj nam mesa  da jedemo!' </p>
<p id="v14"><sup><small>14</small></sup>  Ja sam ne mogu nositi sav ovaj narod. Preteško  je to za me. </p>
<p id="v15"><sup><small>15</small></sup>  Ako ćeš ovako sa mnom postupati, radije me ubij, ako sam stekao milost u tvojim očima, da više ne gledam svoga  jada." </p>
<p id="v16"><sup><small>16</small></sup>  Onda Jahve reče Mojsiju: "Skupi mi sedamdeset muževa  između starješina izraelskih za koje znaš da su starješine narodu  i njegovi nadglednici. Dovedi ih u Šator sastanka pa neka ondje  zauzmu svoja mjesta s tobom. </p>
<p id="v17"><sup><small>17</small></sup>  Ja ću sići i ondje s tobom govoriti;  uzet ću nešto duha koji je na tebi i stavit ću ga na njih. Tako  će s tobom nositi teret naroda da ga ne nosiš sam. </p>
<p id="v18"><sup><small>18</small></sup>  Nadalje, kaži narodu: Za sutra se posvetite i jest ćete  mesa, jer ste mrmljali u uši Jahvi govoreći: 'Tko će nas nasititi  mesa? U Egiptu nam je bilo dobro.' Jahve će vam, dakle, dati  mesa da jedete. </p>
<p id="v19"><sup><small>19</small></sup>  Nećete ga jesti samo jedan dan, ni dva dana, ni pet dana, ni deset dana, ni dvadeset dana, </p>
<p id="v20"><sup><small>20</small></sup>  nego cio mjesec, sve dok vam ne izbije na nosnice i ne ogadi vam se, jer ste  odbacili Jahvu koji je među vama mrmljajući pred njim riječima:  'Zašto smo uopće odlazili iz Egipta!'" </p>
<p id="v21"><sup><small>21</small></sup>  "Naroda u kojemu se nalazim", odgovori Mojsije, "ima  šest stotina tisuća pješaka, a ti kažeš: 'Mesa ću im dati da  jedu mjesec dana.' </p>
<p id="v22"><sup><small>22</small></sup>  Može li im se naklati sitne i krupne stoke  da im dostane? Mogu li im se sve ribe iz mora zgrnuti da im bude  dosta?" </p>
<p id="v23"><sup><small>23</small></sup>  Jahve reče Mojsiju: "Zar je ruka Jahvina tako kratka?  Sad ćeš vidjeti hoće li se obistiniti moja riječ ili neće." </p>
<p id="v24"><sup><small>24</small></sup>  Mojsije izađe i kaza narodu Jahvine riječi. Onda skupi  sedamdeset muževa između narodnih starješina i smjesti ih oko  Šatora. </p>
<p id="v25"><sup><small>25</small></sup>  Jahve siđe u oblaku i poče s njim govoriti. Zatim  uze od duha koji bijaše na njemu i stavi na onu sedamdesetoricu  starješina. Kad duh počinu na njima, počeše prorokovati, ali  to više nikad ne učiniše. </p>
<p id="v26"><sup><small>26</small></sup>  Dvojica ostadoše u taboru. Jednome je bilo ime Eldad, a drugome Medad. Duh je i na njima počinuo - bili su i oni među  upisanima, premda nisu došli u tabor - te počeše u taboru prorokovati. </p>
<p id="v27"><sup><small>27</small></sup>  Neki mladić otrča te javi Mojsiju: "Eldad i Medad", reče, "prorokuju u taboru!" </p>
<p id="v28"><sup><small>28</small></sup>  Jošua, sin Nunov, koji je posluživao  Mojsija od svoje mladosti, prozbori i reče: "Mojsije, gospodaru  moj, ušutkaj ih!" </p>
<p id="v29"><sup><small>29</small></sup>  Mojsije mu odgovori: "Zar si zavidan zbog  mene! Oh, kad bi sav narod Jahvin postao prorok! Kad bi Jahve  na njih izlio svoga duha!" </p>
<p id="v30"><sup><small>30</small></sup>  Potom se Mojsije i starješine  izraelske vrate u tabor. </p>
<p id="v31"><sup><small>31</small></sup>  Tada Jahve zapovjedi te zapuhnu vjetar i nanese prepelice  od mora i sasu ih na tabor, na dan hoda i s ove i s one strane  tabora, na dva lakta iznad zemlje. </p>
<p id="v32"><sup><small>32</small></sup>  Narod je ustao te je toga  cijeloga dana, svu noć i cio sutrašnji dan skupljao prepelice.  Onaj tko ih je skupio najmanje imao je deset homera. </p>
<p id="v33"><sup><small>33</small></sup>  Zatim  ih razastriješe oko tabora. Meso još bijaše među njihovim zubima  - još ga nisu prožvakali - kadli planu Jahvin gnjev protiv naroda:  Jahve udari narod strašnim pomorom. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Ono se mjesto prozva Kibrot Hataava, jer su ondje pokopali  one koji se bijahu polakomili. </p>
<p id="v35"><sup><small>35</small></sup>  Iz Kibrot Hataave narod se zaputi u Haserot. I utabori  se u Haserotu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hr/Bible/Numbers/10">
          <span class="mdi mdi-arrow-left-drop-circle"></span><span class="pl-2">Brojevi - Poglavlje 10</span>
        </a>
        </td>
        <td>
        <a href="/hr/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/hr/Bible/Numbers/12">
          <span class="pr-2">Brojevi - Poglavlje 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Reference</h2>
<div>
<ol>
  <li id="fn1"><a href="#cite1">↑</a> 11:1 <i>Bog je rekao da bude ljut</i>: <a href="/hr/The_Urantia_Book/4#p3_2">KU 4:3.2</a>. </li>
  <li id="fn2"><a href="#cite2">↑</a> 11:33 <i>Bog velikog gnjeva, žestoke ljutnje</i>: <a href="/hr/The_Urantia_Book/142#p2_1">KU 142:2.1</a>. </li>
</ol>
</div>
