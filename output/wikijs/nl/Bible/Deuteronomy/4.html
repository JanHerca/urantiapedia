<!--
title: Deuteronomium - Hoofdstuk 4
description: 
published: true
date: 2023-11-8T21:53:37Z
tags: bible, bible—deuteronomy
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Deuteronomy/3">
          <span class="mdi mdi-arrow-left-drop-circle"></span><span class="pl-2">Deuteronomium - Hoofdstuk 3</span>
        </a>
        </td>
        <td>
        <a href="/nl/Bible/Deuteronomy/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Deuteronomy/5">
          <span class="pr-2">Deuteronomium - Hoofdstuk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nu dan, Israel! hoor naar de inzettingen en naar de rechten, die ik ulieden lere te doen; opdat gij leeft, en henen inkomt, en erft het land, dat de HEERE, uwer vaderen God, u geeft. </p>
<p id="v2"><sup><small>2</small></sup>  Gij zult tot dit woord, dat ik u gebiede, niet toedoen, ook daarvan niet afdoen; opdat gij bewaart de geboden van den HEERE, uw God, die ik u gebiede. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Uw ogen hebben gezien, wat God om Baal-peor gedaan heeft; want alle man, die Baal-peor navolgde, dien heeft de HEERE, uw God, uit het midden van u verdaan. </p>
<p id="v4"><sup><small>4</small></sup>  Gij daarentegen, die den HEERE, uw God, aanhingt, gij zijt heden allen levende. </p>
<p id="v5"><sup><small>5</small></sup>  Ziet, ik heb u geleerd de inzettingen en rechten, gelijk als de HEERE, mijn God, mij geboden heeft; opdat gij alzo doet in het midden des lands, waar gij naar toe gaat, om het te erven. </p>
<p id="v6"><sup><small>6</small></sup>  Behoudt ze dan, en doet ze; want dat zal uw wijsheid en uw verstand zijn voor de ogen der volken, die al deze inzettingen horen zullen, en zeggen: Dit grote volk alleen is een wijs en verstandig volk! </p>
<p id="v7"><sup><small>7</small></sup>  Want wat groot volk is er, hetwelk de goden zo nabij zijn als de HEERE, onze God, zo dikwijls als wij Hem aanroepen? </p>
<p id="v8"><sup><small>8</small></sup>  En wat groot volk is er, dat zo rechtvaardige inzettingen en rechten heeft, als deze ganse wet is, die ik heden voor uw aangezicht geef? </p>
<p id="v9"><sup><small>9</small></sup>  Alleenlijk wacht u, en bewaart uw ziel wel, dat gij niet vergeet de dingen, die uw ogen gezien hebben; en dat zij niet van uw hart wijken, al de dagen uws levens; en gij zult ze aan uw kinderen en uw kindskinderen bekend maken. </p>
<p id="v10"><sup><small>10</small></sup>  Ten dage, als gij voor het aangezicht des HEEREN, uws Gods, aan Horeb stondt, als de HEERE tot mij zeide: Vergader Mij dit volk, en Ik zal hun Mijn woorden doen horen, die zij zullen leren, om Mij te vrezen al de dagen, die zij op den aardbodem zullen leven, en zij zullen ze hun kinderen leren; </p>
<p id="v11"><sup><small>11</small></sup>  En gijlieden naderdet en stondt beneden dien berg; (die berg nu brandde van vuur, tot aan het midden des hemels; er was duisternis, wolken en donkerheid). <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Zo sprak de HEERE tot u uit het midden des vuurs; gij hoordet de stem der woorden; maar gij zaagt geen gelijkenis, behalve de stem. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Toen verkondigde Hij u Zijn verbond, dat Hij u gebood te doen, de tien woorden, en schreef ze op twee stenen tafelen. </p>
<p id="v14"><sup><small>14</small></sup>  Ook gebood mij de HEERE ter zelver tijd, dat ik u inzettingen en rechten leren zou; opdat gij die deedt in dat land, naar hetwelk gij doortrekt, om dat te erven. </p>
<p id="v15"><sup><small>15</small></sup>  Wacht u dan wel voor uw zielen; want gij hebt geen gelijkenis gezien, ten dage als de HEERE op Horeb uit het midden des vuurs tot u sprak; <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Opdat gij u niet verderft, en maakt u iets gesnedens, de gelijkenis van enig beeld, de gedaante van man of vrouw, </p>
<p id="v17"><sup><small>17</small></sup>  De gedaante van enig beest, dat op de aarde is; de gedaante van enigen gevleugelden vogel, die door den hemel vliegt; </p>
<p id="v18"><sup><small>18</small></sup>  De gedaante van iets, dat op den aardbodem kruipt; de gedaante van enigen vis, die in het water is onder de aarde; </p>
<p id="v19"><sup><small>19</small></sup>  Dat gij ook uw ogen niet opheft naar den hemel, en aanziet de zon, en de maan, en de sterren, des hemels ganse heir; en wordt aangedreven, dat gij u voor die buigt, en hen dient; dewelke de HEERE, uw God, aan alle volken onder den gansen hemel heeft uitgedeeld. </p>
<p id="v20"><sup><small>20</small></sup>  Maar ulieden heeft de HEERE aangenomen, en uit den ijzeroven, uit Egypte, uitgevoerd; opdat gij Hem tot een erfvolk zoudt zijn, gelijk het te dezen dage is. </p>
<p id="v21"><sup><small>21</small></sup>  Ook vertoornde Zich de HEERE over mij, om ulieder woorden; en Hij zwoer, dat ik over de Jordaan niet zou gaan, en dat ik niet zou komen in dat goede land, dat de HEERE, uw God, u ter erfenis geven zal. </p>
<p id="v22"><sup><small>22</small></sup>  Want ik zal in dit land sterven; ik zal over de Jordaan niet gaan; maar gij zult er overgaan, en datzelve goede land erven. </p>
<p id="v23"><sup><small>23</small></sup>  Wacht u, dat gij het verbond des HEEREN, uws Gods, hetwelk Hij met u gemaakt heeft, niet vergeet, dat gij u een gesneden beeld zoudt maken, de gelijkenis van iets, dat de HEERE, uw God, u verboden heeft. </p>
<p id="v24"><sup><small>24</small></sup>  Want de HEERE, uw God, is een verterend vuur, een ijverig God. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Wanneer gij nu kinderen en kindskinderen gewonnen zult hebben, en in het land oud geworden zult zijn, en u zult verderven, dat gij gesneden beelden maakt, de gelijkenis van enig ding, en doet, wat kwaad is in de ogen des HEEREN, uws Gods, om Hem tot toorn te verwekken; <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  Zo roep ik heden den hemel en de aarde tot getuige tegen ulieden, dat gij voorzeker haast zult omkomen van dat land, waar gij over de Jordaan naar toe trekt, om dat te erven; gij zult uw dagen daarin niet verlengen, maar ganselijk verdelgd worden. </p>
<p id="v27"><sup><small>27</small></sup>  En de HEERE zal u verstrooien onder de volken; en gij zult een klein volksken in getal overblijven onder de heidenen, waar de HEERE u henen leiden zal. </p>
<p id="v28"><sup><small>28</small></sup>  En aldaar zult gij goden dienen, die des mensen handenwerk zijn, hout en steen, die niet zien, noch horen, noch eten, noch rieken. </p>
<p id="v29"><sup><small>29</small></sup>  Dan zult gij van daar den HEERE, uw God, zoeken, en vinden; als gij Hem zoeken zult met uw ganse hart en met uw ganse ziel. </p>
<p id="v30"><sup><small>30</small></sup>  Wanneer gij in angst zult zijn, en u al deze dingen zullen treffen; in het laatste der dagen, dan zult gij wederkeren tot den HEERE, uw God, en Zijn stem gehoorzaam zijn. </p>
<p id="v31"><sup><small>31</small></sup>  Want de HEERE, uw God, is een barmhartig God; Hij zal u niet verlaten, noch u verderven; en Hij zal het verbond uwer vaderen, dat Hij hun gezworen heeft, niet vergeten. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Want, vraag toch naar de vorige dagen, die voor u geweest zijn, van dien dag af, dat God den mens op de aarde geschapen heeft, van het ene einde des hemels tot aan het andere einde des hemels, of zulk een groot ding geschied of gehoord zij, als dit: <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Of een volk gehoord hebbe de stem van God, sprekende uit het midden des vuurs, gelijk als gij gehoord hebt, en levend zij gebleven? </p>
<p id="v34"><sup><small>34</small></sup>  Of: of God verzocht heeft te gaan, om Zich een volk uit het midden eens volks aan te nemen, door verzoekingen, door tekenen, en door wonderen, en door strijd, en door een sterke hand, en door een uitgestrekten arm, en met grote verschrikkingen; naar al hetgeen de HEERE, uw God, ulieden voor uw ogen in Egypte gedaan heeft? </p>
<p id="v35"><sup><small>35</small></sup>  U is het getoond, opdat gij wetet, dat de HEERE die God is; er is niemand meer dan Hij alleen! <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  Van den hemel heeft Hij u Zijn stem laten horen, om u te onderwijzen; en op de aarde heeft Hij u Zijn groot vuur doen zien; en gij hebt Zijn woorden uit het midden des vuurs gehoord. </p>
<p id="v37"><sup><small>37</small></sup>  En omdat Hij uw vaderen liefhad, en hun zaad na hen verkoren had, zo heeft Hij u voor Zijn aangezicht door Zijn grote kracht uit Egypte uitgevoerd; </p>
<p id="v38"><sup><small>38</small></sup>  Om volken, die groter en machtiger waren dan gij, voor uw aangezicht uit de bezitting te verdrijven; om u in te brengen, dat Hij u hunlieder land ter erfenis gave, als het te dezen dage is. </p>
<p id="v39"><sup><small>39</small></sup>  Zo zult gij heden weten, en in uw hart hervatten, dat de HEERE die God is, boven in den hemel, en onder op de aarde, niemand meer! <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  En gij zult houden Zijn inzettingen en Zijn geboden, die ik u heden gebiede, opdat het u en uw kinderen na u welga, en opdat gij de dagen verlengt in het land, dat de HEERE, uw God, u geeft, voor altoos. </p>
<p id="v41"><sup><small>41</small></sup>  Toen scheidde Mozes drie steden uit, aan deze zijde van de Jordaan, tegen den opgang der zon; </p>
<p id="v42"><sup><small>42</small></sup>  Opdat daarheen vlood de doodslager, die zijn naaste onwetende doodslaat, dien hij van gisteren en eergisteren niet haatte; dat hij in een van deze steden vlood en levend bleef; </p>
<p id="v43"><sup><small>43</small></sup>  Bezer in de woestijn, in het effen land, voor de Rubenieten; en Ramoth in Gilead, voor de Gadieten; en Golan in Bazan, voor de Manassieten. </p>
<p id="v44"><sup><small>44</small></sup>  Dit is nu de wet, die Mozes den kinderen Israels voorstelde: </p>
<p id="v45"><sup><small>45</small></sup>  Dit zijn de getuigenissen, en de inzettingen, en de rechten, die Mozes sprak tot de kinderen Israels, als zij uit Egypte waren uitgetogen; </p>
<p id="v46"><sup><small>46</small></sup>  Aan deze zijde van de Jordaan, in het dal tegenover Beth-peor, in het land van Sihon, den koning der Amorieten, die te Hesbon woonde; welken Mozes sloeg, en de kinderen Israels, als zij uit Egypte waren uitgetogen, </p>
<p id="v47"><sup><small>47</small></sup>  En zijn land in bezitting genomen hadden; daartoe het land van Og, koning van Bazan; twee koningen der Amorieten, die aan deze zijde van de Jordaan waren, tegen den opgang der zon; </p>
<p id="v48"><sup><small>48</small></sup>  Van Aroer af, dat aan den oever der beek Arnon is, tot aan den berg Sion, welke is Hermon; </p>
<p id="v49"><sup><small>49</small></sup>  En al het vlakke veld, aan deze zijde van de Jordaan, naar het oosten, tot aan de zee des vlakken velds, onder Asdoth-pisga. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Deuteronomy/3">
          <span class="mdi mdi-arrow-left-drop-circle"></span><span class="pl-2">Deuteronomium - Hoofdstuk 3</span>
        </a>
        </td>
        <td>
        <a href="/nl/Bible/Deuteronomy/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Deuteronomy/5">
          <span class="pr-2">Deuteronomium - Hoofdstuk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 4:2 <i>Schrift niet onfeilbaar (Contra)</i>: <a href="/nl/The_Urantia_Book/159#p4_6">UB 159:4.6</a>. </li>
  <li id="fn2"><a href="#cite2">↑</a> 4:11 <i>God woont in dikke duisternis</i>: <a href="/nl/The_Urantia_Book/2#p1_1">UB 2:1.1</a>. </li>
  <li id="fn3"><a href="#cite3">↑</a> 4:12 <i>Engelen van vuur</i>: <a href="/nl/The_Urantia_Book/85#p4_2">UB 85:4.2</a>. </li>
  <li id="fn4"><a href="#cite4">↑</a> 4:15 <i>Je zag geen gelijkenis de dag</i>: <a href="/nl/The_Urantia_Book/96#p5_5">UB 96:5.5</a>. </li>
  <li id="fn5"><a href="#cite5">↑</a> 4:24 <i>Jaloers op</i>: <a href="/nl/The_Urantia_Book/96#p4_6">UB 96:4.6</a>.  <i>God zei jaloers te zijn op</i>: <a href="/nl/The_Urantia_Book/4#p3_1">UB 4:3.1</a>.  <i>El</i>: <a href="/nl/The_Urantia_Book/96#p1_7">UB 96:1.7</a>. </li>
  <li id="fn6"><a href="#cite6">↑</a> 4:25 <i>God zei boos te zijn</i>: <a href="/nl/The_Urantia_Book/4#p3_2">UB 4:3.2</a>. </li>
  <li id="fn7"><a href="#cite7">↑</a> 4:31 <i>De barmhartigheid</i>: <a href="/nl/The_Urantia_Book/131#p10_6">UB 131:10.6</a>.  <i>God is genadig</i>: <a href="/nl/The_Urantia_Book/2#p5_7">UB 2:5.7</a>.  <i>Hij zal</i>: <a href="/nl/The_Urantia_Book/3#p1_4">UB 3:1.4</a>.  <i>Barmhartigheid bediening</i>: <a href="/nl/The_Urantia_Book/6#p3_2">UB 6:3.2</a>.  <i>Barmhartig</i>: <a href="/nl/The_Urantia_Book/142#p3_7">UB 142:3.7</a>.  <i>God zal niet in de steek laten of vernietigen</i>: <a href="/nl/The_Urantia_Book/96#p4_6">UB 96:4.6</a>. </li>
  <li id="fn8"><a href="#cite8">↑</a> 4:32 <i>Schepping van de mensheid</i>: <a href="/nl/The_Urantia_Book/74#p0_1">UB 74:0.1</a>. </li>
  <li id="fn9"><a href="#cite9">↑</a> 4:35,39 <i>De Here God is één</i>: <a href="/nl/The_Urantia_Book/1#p7_6">UB 1:7.6</a>.  <i>Eén God</i>: <a href="/nl/The_Urantia_Book/45#p4_8">UB 45:4.8</a>.  <i>Eén God</i>: <a href="/nl/The_Urantia_Book/92#p6_6">UB 92:6.6</a>.  <i>Geen God naast je</i>: <a href="/nl/The_Urantia_Book/1#p0_1">UB 1:0.1</a>.  <i>Heer is God, niemand naast hem</i>: <a href="/nl/The_Urantia_Book/92#p5_8">UB 92:5.8</a>.  <i>De Heer onze God is één God</i>: <a href="/nl/The_Urantia_Book/10#p7_1">UB 10:7.1</a>.  <i>Eén God</i>: <a href="/nl/The_Urantia_Book/131#p10_2">UB 131:10.2</a>.  <i>Eén God</i>: <a href="/nl/The_Urantia_Book/92#p5_8">UB 92:5.8</a>.  <i>God is één</i>: <a href="/nl/The_Urantia_Book/56#p4_4">UB 56:4.4</a>.  <i>Eén God, niemand naast Hem</i>: <a href="/nl/The_Urantia_Book/131#p2_2">UB 131:2.2</a>.  <i>Deel 2: Er is niemand naast</i>: <a href="/nl/The_Urantia_Book/96#p5_5">UB 96:5.5</a>. </li>
  <li id="fn10"><a href="#cite10">↑</a> 4:39 <i>In de hemel boven, de aarde beneden</i>: <a href="/nl/The_Urantia_Book/3#p1_1">UB 3:1.1</a>.  <i>Eén God in de hemel</i>: <a href="/nl/The_Urantia_Book/79#p1_9">UB 79:1.9</a>. </li>
</ol>
</div>
