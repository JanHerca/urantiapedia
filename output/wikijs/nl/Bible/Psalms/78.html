<!--
title: Psalmen - Hoofdstuk 78
description: 
published: true
date: 2022-10-8T9:52:43Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/77">Psalmen - Hoofdstuk 77</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/79">Psalmen - Hoofdstuk 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een onderwijzing van Asaf. O mijn volk! neem mijn leer ter oren; neigt ulieder oor tot de redenen mijns monds. </p>
<p id="v2"><sup><small>2</small></sup>  Ik zal mijn mond opendoen met spreuken; ik zal verborgenheden overvloediglijk uitstorten, van ouds her; </p>
<p id="v3"><sup><small>3</small></sup>  Die wij gehoord hebben en weten ze, en onze vaders ons verteld hebben. </p>
<p id="v4"><sup><small>4</small></sup>  Wij zullen het niet verbergen voor hun kinderen, voor het navolgende geslacht, vertellende de loffelijkheden des HEEREN, en Zijn sterkheid, en Zijn wonderen, die Hij gedaan heeft. </p>
<p id="v5"><sup><small>5</small></sup>  Want Hij heeft een getuigenis opgericht in Jakob, en een wet gesteld in Israel; die Hij onzen vaderen geboden heeft, dat zij ze hun kinderen zouden bekend maken; </p>
<p id="v6"><sup><small>6</small></sup>  Opdat het navolgende geslacht die weten zou, de kinderen, die geboren zouden worden; en zouden opstaan, en vertellen ze hun kinderen; </p>
<p id="v7"><sup><small>7</small></sup>  En dat zij hun hoop op God zouden stellen, en Gods daden niet vergeten, maar Zijn geboden bewaren; </p>
<p id="v8"><sup><small>8</small></sup>  En dat zij niet zouden worden gelijk hun vaders, een wederhorig en wederspannig geslacht; een geslacht, dat zijn hart niet richtte, en welks geest niet getrouw was met God. </p>
<p id="v9"><sup><small>9</small></sup>  (De kinderen van Efraim, gewapende boogschutters, keerden om ten dage des strijds.) </p>
<p id="v10"><sup><small>10</small></sup>  Zij hielden Gods verbond niet, en weigerden te wandelen in Zijn wet. </p>
<p id="v11"><sup><small>11</small></sup>  En zij vergaten Zijn daden, en Zijn wonderen, die Hij hun had doen zien. </p>
<p id="v12"><sup><small>12</small></sup>  Voor hun vaderen had Hij wonder gedaan, in Egypteland, in het veld van Zoan. </p>
<p id="v13"><sup><small>13</small></sup>  Hij kliefde de zee, en deed er hen doorgaan; en de wateren deed Hij staan als een hoop. </p>
<p id="v14"><sup><small>14</small></sup>  En Hij leidde hen des daags met een wolk, en den gansen nacht met een licht des vuurs. </p>
<p id="v15"><sup><small>15</small></sup>  Hij kliefde de rotsstenen in de woestijn, en drenkte hen overvloedig, als uit afgronden. </p>
<p id="v16"><sup><small>16</small></sup>  Want Hij bracht stromen voort uit de steenrots, en deed de wateren afdalen als rivieren. </p>
<p id="v17"><sup><small>17</small></sup>  Nog voeren zij wijders voort tegen Hem te zondigen, verbitterende den Allerhoogste in de dorre wildernis. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  En zij verzochten God in hun hart, begerende spijs naar hun lust. </p>
<p id="v19"><sup><small>19</small></sup>  En zij spraken tegen God, zij zeiden: Zou God een tafel kunnen toerichten in de woestijn? </p>
<p id="v20"><sup><small>20</small></sup>  Ziet, Hij heeft den rotssteen geslagen, dat er wateren uitvloeiden, en beken overvloediglijk uitbraken, zou Hij ook brood kunnen geven? Zou Hij Zijn volke vlees toebereiden? </p>
<p id="v21"><sup><small>21</small></sup>  Daarom hoorde de HEERE, en werd verbolgen; en een vuur werd ontstoken tegen Jakob, en toorn ging ook op tegen Israel; </p>
<p id="v22"><sup><small>22</small></sup>  Omdat zij in God niet geloofden, en op Zijn heil niet vertrouwden. </p>
<p id="v23"><sup><small>23</small></sup>  Daar Hij den wolken van boven gebood, en de deuren des hemels opende; </p>
<p id="v24"><sup><small>24</small></sup>  En regende op hen het Man om te eten, en gaf hun hemels koren. </p>
<p id="v25"><sup><small>25</small></sup>  Een iegelijk at het brood der Machtigen; Hij zond hun teerkost tot verzadiging. </p>
<p id="v26"><sup><small>26</small></sup>  Hij dreef den oostenwind voort in den hemel, en voerde den zuidenwind aan door Zijn sterkte; </p>
<p id="v27"><sup><small>27</small></sup>  En regende op hen vlees als stof, en gevleugeld gevogelte als zand der zeeen; </p>
<p id="v28"><sup><small>28</small></sup>  En deed het vallen in het midden zijns legers, rondom zijn woningen. </p>
<p id="v29"><sup><small>29</small></sup>  Toen aten zij, en werden zeer zat; zodat Hij hun hun lust toebracht. </p>
<p id="v30"><sup><small>30</small></sup>  Zij waren nog niet vervreemd van hun lust; hun spijs was nog in hun mond, </p>
<p id="v31"><sup><small>31</small></sup>  Als Gods toorn tegen hen opging, dat Hij van hun vetsten doodde, en de uitgelezenen van Israel nedervelde. </p>
<p id="v32"><sup><small>32</small></sup>  Boven dit alles zondigden zij nog, en geloofden niet, door Zijn wonderen. </p>
<p id="v33"><sup><small>33</small></sup>  Dies deed Hij hun dagen vergaan in ijdelheid, en hun jaren in verschrikking. </p>
<p id="v34"><sup><small>34</small></sup>  Als Hij hen doodde, zo vraagden zij naar Hem, en keerden weder, en zochten God vroeg; </p>
<p id="v35"><sup><small>35</small></sup>  En gedachten, dat God hun Rotssteen was, en God, de Allerhoogste, hun Verlosser. </p>
<p id="v36"><sup><small>36</small></sup>  En zij vleiden Hem met hun mond, en logen Hem met hun tong. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Want hun hart was niet recht met Hem, en zij waren niet getrouw in Zijn verbond. </p>
<p id="v38"><sup><small>38</small></sup>  Doch Hij, barmhartig zijnde, verzoende de ongerechtigheid, en verdierf hen niet; maar wendde dikwijls Zijn toorn af, en wekte Zijn ganse grimmigheid niet op. </p>
<p id="v39"><sup><small>39</small></sup>  En Hij dacht, dat zij vlees waren, een wind, die henengaat en niet wederkeert. </p>
<p id="v40"><sup><small>40</small></sup>  Hoe dikwijls verbitterden zij Hem in de woestijn, deden Hem smart aan in de wildernis! </p>
<p id="v41"><sup><small>41</small></sup>  Want zij kwamen alweder, en verzochten God, en stelden den Heilige Israels een perk. </p>
<p id="v42"><sup><small>42</small></sup>  Zij dachten niet aan Zijn hand, aan den dag, toen Hij hen van den wederpartijder verloste; </p>
<p id="v43"><sup><small>43</small></sup>  Hoe Hij Zijn tekenen stelde in Egypte, en Zijn wonderheden in het veld van Zoan; </p>
<p id="v44"><sup><small>44</small></sup>  En hun vloeden in bloed veranderde, en hun stromen, opdat zij niet zouden drinken. </p>
<p id="v45"><sup><small>45</small></sup>  Hij zond een vermenging van ongedierte onder hen, dat hen verteerde, en vorsen, die hen verdierven. </p>
<p id="v46"><sup><small>46</small></sup>  En Hij gaf hun gewas den kruidworm, en hun arbeid den sprinkhaan. </p>
<p id="v47"><sup><small>47</small></sup>  Hij doodde hun wijnstok door den hagel, en hun wilde vijgebomen door vurigen hagelsteen. </p>
<p id="v48"><sup><small>48</small></sup>  Ook gaf Hij hun vee den hagel over, en hun beesten aan de vurige kolen. </p>
<p id="v49"><sup><small>49</small></sup>  Hij zond onder hen de hittigheid Zijns toorns, verbolgenheid, en verstoordheid, en benauwdheid, met uitzending der boden van veel kwaads. </p>
<p id="v50"><sup><small>50</small></sup>  Hij woog een pad voor Zijn toorn; Hij onttrok hun ziel niet van den dood; en hun gedierte gaf Hij aan de pestilentie over. </p>
<p id="v51"><sup><small>51</small></sup>  En Hij sloeg al het eerstgeborene in Egypte, het beginsel der krachten in de tenten van Cham. </p>
<p id="v52"><sup><small>52</small></sup>  En Hij voerde Zijn volk als schapen, en leidde hen, als een kudde, in de woestijn. </p>
<p id="v53"><sup><small>53</small></sup>  Ja, Hij leidde hen zeker, zodat zij niet vreesden; want de zee had hun vijanden overdekt. </p>
<p id="v54"><sup><small>54</small></sup>  En Hij bracht hen tot de landpale Zijner heiligheid, tot dezen berg, dien Zijn rechterhand verkregen heeft. </p>
<p id="v55"><sup><small>55</small></sup>  En Hij verdreef voor hun aangezicht de heidenen, en deed hen vallen in het snoer hunner erfenis, en deed de stammen Israels in hun tenten wonen. </p>
<p id="v56"><sup><small>56</small></sup>  Maar zij verzochten en verbitterden God, den Allerhoogste, en onderhielden Zijn getuigenissen niet. </p>
<p id="v57"><sup><small>57</small></sup>  En zij weken terug, en handelden trouwelooslijk, gelijk hun vaders; zij zijn omgekeerd, als een bedriegelijke boog. </p>
<p id="v58"><sup><small>58</small></sup>  En zij verwekten Hem tot toorn door hun hoogten, en verwekten Hem tot ijver door hun gesneden beelden. </p>
<p id="v59"><sup><small>59</small></sup>  God hoorde het en werd verbolgen, en versmaadde Israel zeer. </p>
<p id="v60"><sup><small>60</small></sup>  Dies verliet Hij den tabernakel te Silo, de tent, die Hij tot een woning gesteld had onder de mensen. </p>
<p id="v61"><sup><small>61</small></sup>  En Hij gaf Zijn sterkte in de gevangenis, en Zijn heerlijkheid in de hand des wederpartijders. </p>
<p id="v62"><sup><small>62</small></sup>  En Hij leverde Zijn volk over ten zwaarde, en werd verbolgen tegen Zijn erfenis. </p>
<p id="v63"><sup><small>63</small></sup>  Het vuur verteerde hun jongelingen, en hun jonge dochters werden niet geprezen. </p>
<p id="v64"><sup><small>64</small></sup>  Hun priesters vielen door het zwaard, en hun weduwen weenden niet. </p>
<p id="v65"><sup><small>65</small></sup>  Toen ontwaakte de Heere, als een slapende, als een held, die juicht van den wijn. </p>
<p id="v66"><sup><small>66</small></sup>  En Hij sloeg Zijn wederpartijders aan het achterste; Hij deed hun eeuwige smaadheid aan. </p>
<p id="v67"><sup><small>67</small></sup>  Doch Hij verwierp de tent van Jozef, en den stam van Efraim verkoos Hij niet. </p>
<p id="v68"><sup><small>68</small></sup>  Maar Hij verkoos den stam van Juda, den berg Sion, dien Hij liefhad. </p>
<p id="v69"><sup><small>69</small></sup>  En Hij bouwde Zijn heiligdom als hoogten, als de aarde, die Hij gegrond heeft in eeuwigheid. </p>
<p id="v70"><sup><small>70</small></sup>  En Hij verkoos Zijn knecht David, en nam hem van de schaapskooien; </p>
<p id="v71"><sup><small>71</small></sup>  Van achter de zogende schapen deed Hij hem komen, om te weiden Jakob, Zijn volk, en Israel, Zijn erfenis. </p>
<p id="v72"><sup><small>72</small></sup>  Ook heeft hij hen geweid naar de oprechtheid zijns harten, en heeft hen geleid met een zeer verstandig beleid zijner handen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/77">Psalmen - Hoofdstuk 77</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/79">Psalmen - Hoofdstuk 79</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Hoogste</i>: <a href="/nl/The_Urantia_Book/93#p3_2">UB 93:3.2</a>.  <i>Allerhoogste God</i>: <a href="/nl/The_Urantia_Book/93#p2_3">UB 93:2.3</a>.  <i>De meeste hoogtepunten</i>: <a href="/nl/The_Urantia_Book/43#p3_1">UB 43:3.1</a>. </li>
  <li id="fn2"><a href="#cite2">↑</a> 78:36 <i>Platter met lippen</i>: <a href="/nl/The_Urantia_Book/149#p6_12">UB 149:6.12</a>. </li>
</ol>
</div>
