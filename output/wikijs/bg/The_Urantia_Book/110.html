<!--
title: ДОКУМЕНТ 110. ВРЪЗКА НА НАСТРОЙЧИЦИТЕ С ИНДИВИДУАЛНИТЕ СМЪРТНИ
description: 
published: true
date: 2023-4-25T23:17:41Z
tags: the urantia book—papers
editor: ckeditor
dateCreated: 2022-7-26T21:56:19Z
-->

<p class="v-card v-sheet theme--light grey lighten-3 px-2 mb-4">© 2014 Фондация Урантия</p>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/109">
          <span class="mdi mdi-arrow-left-drop-circle"></span><span class="pl-2">Документ 109. Връзка на Настройчиците с вселенските създания</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/110">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/111">
          <span class="pr-2">Документ 111. Настройчикът и душата</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/bg/The_Urantia_Book/110#p0_1">110:0.1</a></small></sup>  ПРЕДОСТАВЯНЕТО на свобода на несъвършените същества води до трагедии и съвършеното изначално Божество повсеместно разделя тези страдания с присъщите Му съпричастие, любов и преданост<sup id="cite1"><a href="#fn1">[1]</a></sup>.</p>
<p id="p0_2"><sup><small><a href="/bg/The_Urantia_Book/110#p0_2">110:0.2</a></small></sup>  Доколкото съм запознат с положението на делата във вселената, аз смятам любовта и предаността на Настройчиците на Съзнанието за най-истински божественото чувство в цялото творение. Любовта на Синовете в тяхното служене на расите е великолепна, но предаността на Настройчика към индивида се отличава с трогателно-възвишен божествено-бащински характер. Очевидно Райският Баща е оставил за Себе Си този вид лична връзка със Своите индивидуални създания като изключителен прерогатив на Твореца. И в цялата вселена на вселените няма нищо, което би могло да се сравни с изумителното служене на тези безличностни същества, които по толкова чудесен начин се вселяват в децата на еволюционните планети.</p>
<h2 id="p1" class="toc-header"><a href="#p1" class="toc-anchor">¶</a> 1. ВСЕЛЯВАНЕТО В СМЪРТНИЯ РАЗУМ </h2>
<p id="p1_1"><sup><small><a href="/bg/The_Urantia_Book/110#p1_1">110:1.1</a></small></sup>  Не следва да се смята, че Настройчиците живеят в материалния мозък на човека. Те не са органична част от физическите създания на световете. По-вярна би била представата, съгласно която Настройчикът пребивава в смъртния разум, а не в пределите на един физически орган. Косвено и незабелязано Настройчикът постоянно общува с подопечния му човек — особено в течение на възвишеното вероизповедно общуване на разума с духа в областта на свръхсъзнанието.</p>
<p id="p1_2"><sup><small><a href="/bg/The_Urantia_Book/110#p1_2">110:1.2</a></small></sup>  Жалко, че не мога да помогна на еволюиращите смъртни по-добре да разберат и по-пълно да осъзнаят безкористния и величествен труд на живеещите в тях Настройчици, толкова беззаветно предани на задачата за повишаване на духовното благополучие на човека. Тези Наставници са ефективни попечители на по-висшите функции на човешкия разум; с мъдростта и опита се обръщат те към духовния потенциал на човешкия интелект. Тези небесни помощници са предани на изпълнението на грандиозна задача — те са призвани успешно да ви преведат по пътя, водещ надълбоко и нагоре, към божествените небеса и щастие. Тези неуморими труженици се посветени на бъдещото претворяване на победата на божествената истина във вашия вечен живот. Те са тези бдителни стражи, които водят богопозналия човешки разум встрани от спотаеното зло, умело направлявайки еволюиращата човешка душа към далечните и вечни брегове — божествени пристани на съвършенството. Настройчиците — вашите предани кормчии, са надеждни и уверени водачи, водещи ви през мрачните и забъркани лабиринти на краткия земен път; това са търпеливите учители, неизменно подбуждащи своите подопечни да вървят напред, към все по-голямо съвършенство. Това са грижливите пазители на възвишените ценности, раждащи се в характера на създанието. На мен би ми се искало да се отнасяте към тях с по-голяма любов, да сътрудничите по-широко с тях и да ги цените повече.</p>
<p id="p1_3"><sup><small><a href="/bg/The_Urantia_Book/110#p1_3">110:1.3</a></small></sup>  Макар пребиваващите във вас божествени същества да са основно заети с вашата духовна подготовка за следващия стадий на безкрайното съществуване, те са дълбоко заинтересувани и от вашето всемирно благополучие, от вашите практически успехи на Земята. Те се радват да съдействат за вашето здраве, щастие и истинско процъфтяване. Те не са безразлични към вашия успех във всички области на планетарното развитие, които не са във вреда на вечния прогрес на вашия бъдещ живот.</p>
<p id="p1_4"><sup><small><a href="/bg/The_Urantia_Book/110#p1_4">110:1.4</a></small></sup>  Вашите ежедневни дела и разнообразните подробности от живота ви интересуват и безпокоят Настройчиците дотолкова, доколкото тези обстоятелства оказват влияние върху избора на това, което е важно за вашето временно,самоопределение, и обуславят насъщните духовни решения, с това въздействайки върху решаването на проблема за съхраняването на вашата душа и вечния прогрес. Настройчикът, който е пасивен в това, което се отнася към чисто всемирното благополучие, е божествено деен във всичко, засягащо вашето вечно бъдеще.</p>
<p id="p1_5"><sup><small><a href="/bg/The_Urantia_Book/110#p1_5">110:1.5</a></small></sup>  Настройчикът остава с вас при всички бедствия и в продължение на всички болести, които не унищожават до край умствените способности. Колко обидно е съзнателното оскверняване и другото замърсяване на физическото тяло, което трябва да служи за земна обител на този чудесен Божий дар<sup id="cite2"><a href="#fn2">[2]</a></sup>. Всички физически отрови изключително много затрудняват усилията на Настройчика, насочени към възвисяването на материалния разум, докато духовната отрова на страха, гнева, завистта, ревността, подозрителността и нетърпимостта също са огромна пречка за духовния прогрес на еволюиращата душа.</p>
<p id="p1_6"><sup><small><a href="/bg/The_Urantia_Book/110#p1_6">110:1.6</a></small></sup>  Понастоящем вие преминавате през този период от време, когато Настройчикът търси вашето разположение; оправдайте доверието, оказано ви от божествения дух, който се стреми към вечен съюз с вашия разум и душа, и тогава ще се осъществи това моронтийно единство, тази възвишена хармония, тази космическа координация, тази божествена съзвучност, това небесно сливане, това безкрайно съединяване на индивидуалностите, това единство на съществото, което е толкова съвършено и окончателно, че даже и най-опитните личности никога не могат да отличат или разпознаят индивидуалностите на слелите се партньори — смъртния човек и божествения Настройчик<sup id="cite3"><a href="#fn3">[3]</a></sup>.</p>
<h2 id="p2" class="toc-header"><a href="#p2" class="toc-anchor">¶</a> 2. НАСТРОЙЧИЦИТЕ И ЧОВЕШКАТА ВОЛЯ </h2>
<p id="p2_1"><sup><small><a href="/bg/The_Urantia_Book/110#p2_1">110:2.1</a></small></sup>  Когато Настройчикът на Съзнанието се внедрява в човешкия разум, той донася със себе си еталон за жизнения път — идеала за живота, установен и предопределен от него самия и от Личностните Настройчици на Сферата на Божеството и утвърден от Личностния Настройчик на Урантия. Затова той пристъпва към своя труд с точен и зададен план за интелектуалното и духовно развитие на човешкия подопечен, но нито един човек не е задължен да приема този план. Всеки човек има свое предназначение, но приемането от вас на това божествено предназначение не е предопределено; всеки от вас е свободен да отклони всяка част или цялата програма на Настройчика на Съзнанието. Неговата мисия се заключава в осъществяването на такива интелектуални изменения и постигане на такива духовни преобразувания, които могат да срещнат вашето доброволно и разумно одобрение и така да окажат по-голямо влияние върху направлението на развитието на личността; но никога и при никакви обстоятелства божествените Наблюдатели не ви използват и не оказват никакво произволно влияние на вашия избор и решения. Настройчиците уважават суверенността на вашата личност; <i>те винаги се подчиняват на вашата воля.</i></p>
<p id="p2_2"><sup><small><a href="/bg/The_Urantia_Book/110#p2_2">110:2.2</a></small></sup>  Те са настойчиви, изобретателни и съвършени в своите методи на работа, но никога не прибягват към насилие по отношение на волевата индивидуалност на приемащите ги създания. Нито един човек няма да бъде одухотворен с божествен Наставник против неговата воля; продължаването на живота е дар на Боговете, който трябва да бъде желан от създанията на времето<sup id="cite4"><a href="#fn4">[4]</a></sup>. В края на краищата, както ще покаже летописът на вашия живот, в крайна сметка всичко, което Настройчикът може да направи за вас, ще бъде постигнато с ваше участие и с ваше съгласие<sup id="cite5"><a href="#fn5">[5]</a></sup>. Вие ще бъдете доброволен партньор на Настройчика на всеки етап от тази колосална трансформация, която се извършва в течение на възхода.</p>
<p id="p2_3"><sup><small><a href="/bg/The_Urantia_Book/110#p2_3">110:2.3</a></small></sup>  Настройчикът не се опитва да контролира вашия мисловен процес като такъв; той по-скоро се стреми да го одухотворява, да го обърне към вечността. Нито ангелите, нито Настройчиците се стремят непосредствено да въздействат на човешкото мислене. Това е изключителен прерогатив на вашата личност. Настройчиците се стараят да подобрят, видоизменят, направляват и контролират вашия мисловен процес; но на първо място те са посветени на създаването на духовен аналог на вашия път, моронтиен дубликат на вашето истинско прогресиращо “аз”, необходим за продължаването на живота.</p>
<p id="p2_4"><sup><small><a href="/bg/The_Urantia_Book/110#p2_4">110:2.4</a></small></sup>  Настройчиците действат на висшите нива на човешкия разум, където непрестанно се стремят да създадат моронтиен дубликат за всяко понятие, заключено в смъртния интелект. Затова съществуват две реалности, които се сблъскват и съсредоточават в контурите на човешкия разум: първата — това е смъртното “аз”, възникнало върху основата на изначалните планове на Носителите на Живота, втората — безсмъртната същност, породена от висшите Сфери на Божеството, пребиваващият във вас Божий дар. Но смъртното “аз” е и личностно “аз”; то притежава личност.</p>
<p id="p2_5"><sup><small><a href="/bg/The_Urantia_Book/110#p2_5">110:2.5</a></small></sup>  Като личностно създание вие притежавате разум и воля. Като доличностно създание Настройчикът притежава предразум и предволя. Ако вие дотолкова се съгласувате с разума на Настройчика, че напълно се схождате с него по възгледи, то у вас се появява единен разум и вашият разум получава подкрепа от разума на Настройчика<sup id="cite6"><a href="#fn6">[6]</a></sup>. Впоследствие, ако вашата воля заповядва да се изпълни и осигурява изпълнението на решението на този нов обединен разум, то благодарение на вашите решения доличностната воля на Настройчика постига личностно изражение и в това, което се отнася до тази конкретна дейност, вие и Настройчикът ставате единни. Вашият разум постига хармония с божествеността, а волята на Настройчика придобива личностно изражение.</p>
<p id="p2_6"><sup><small><a href="/bg/The_Urantia_Book/110#p2_6">110:2.6</a></small></sup>  В интелектуално отношение вие се приближавате към моронтийния тип битие в тази степен, в която осъзнавате това единение. Моронтийният разум е термин, който обозначава същността и съвкупността на сътрудничещите си разуми, имащи различна материална и духовна природа. Следователно моронтийният интелект означава двойствен разум, съществуващ в локалната вселена и подчиняващ се на единната воля. В случая със смъртните това е такава човешка воля, която става божествена благодарение на отъждествяването на човешкия разум с разумното начало на Бога.</p>
<h2 id="p3" class="toc-header"><a href="#p3" class="toc-anchor">¶</a> 3. СЪТРУДНИЧЕСТВОТО С НАСТРОЙЧИКА </h2>
<p id="p3_1"><sup><small><a href="/bg/The_Urantia_Book/110#p3_1">110:3.1</a></small></sup>  Настройчиците участват в свещения и величествен вековен замисъл; те са въвлечени в едно от висшите дела на времето в пространството. И колко голяма е тяхната радост, когато вашето сътрудничество им позволява да ви помогнат в кратката борба във времето, докато продължават да решават своите по-значителни задачи на вечността. Но обикновено, когато вашият Настройчик се опитва да общува с вас, неговите послания се губят в материалните водовъртежи, възникващи в енергийните потоци на човешкия разум; само рядко вие улавяте ехо, слабо и далечно ехо, на божествения глас.</p>
<p id="p3_2"><sup><small><a href="/bg/The_Urantia_Book/110#p3_2">110:3.2</a></small></sup>  Успехът на Настройчика в превеждането ви през смъртния живот и осигуряването на вашето спасение зависи не толкова от теориите, върху които се строят вашите вярвания, колкото от вашите решения, от целеустремеността ви и от непоколебимата ви <i>вяра.</i> Всички тези атрибути, присъщи на растежа на личността, стават могъщи фактори на вашия прогрес, тъй като те спомагат за сътрудничеството с Настройчика; те ви помагат да прекратите своето противодействие. Настройчиците на Съзнанието постигат успех или, както изглежда, търпят поражение в своите земни начинания точно в същата степен, в която на смъртните се отдава или не се отдава да следват плана, съгласно който те са длъжни да преминат възходящия път за развитие и да постигнат съвършенство. Тайната на спасението е скрита във висшето човешко желание да станеш подобен на Бога, а също така и в свързаната с това желание готовност да правиш всичко това и да бъдеш всичко това, което е необходимо за окончателното удовлетворяване на това всепоглъщащо желание.</p>
<p id="p3_3"><sup><small><a href="/bg/The_Urantia_Book/110#p3_3">110:3.3</a></small></sup>  Когато говорим за успех или неуспех на Настройчика, имаме предвид продължаването на живота на човека. <i>Настройчиците никога не претърпяват поражение</i>; те са божествени по същество и победоносно завършват всяко свое начинание.</p>
<p id="p3_4"><sup><small><a href="/bg/The_Urantia_Book/110#p3_4">110:3.4</a></small></sup>  Аз не мога да не отбележа, че множество хора посвещават маса време и умствена енергия на глупости и почти напълно изпускат от внимание по-основните реалности, изпълнението на вечното значение — същите тези дела, които спомагат за създаването на по-хармоничен работен съюз с вашия Настройчик. Голямата цел на човешкото съществуване е постигане на съзвучие с божествения вътрешен Настройчик; великото постижение на смъртния живот е постигане на истинска и отзивчива преданост към вечните цели на божествения дух, който търпеливо чака и се труди във вашия разум. Но посветеното и целеустремено усилие, насочено към реализацията на вечния път, никак не противоречи на веселия и радостен живот, на успешната и достойна кариера на Земята. Сътрудничеството с Настройчика на Съзнанието не влече след себе си само изтезания, мнимо благочестие или лицемерно и умишлено самоунищожение. Идеалният живот е животът в преданото служене, а не в тревоги и страх.</p>
<p id="p3_5"><sup><small><a href="/bg/The_Urantia_Book/110#p3_5">110:3.5</a></small></sup>  Объркването, смущението, дори обезсърчаването и обезкуражаването не задължително означават съпротива срещу ръководството на вътрешния Настройчик. Такива отношения понякога могат да означават отсъствие на активно сътрудничество с божествения Наставник и затова са способни донякъде да забавят духовния прогрес, но подобни интелектуално-емоционални трудности не оказват никакво влияние върху несъмнеността на спасението на позналата Бога душа. Само едното невежество не може да попречи на продължаването на живота, точно както и предизвиканите от смущение съмнения или породената от страх неувереност. Само съзнателната съпротива спрямо ръководството на Настройчика може да възпрепятства спасението на еволюиращата безсмъртна душа.</p>
<p id="p3_6"><sup><small><a href="/bg/The_Urantia_Book/110#p3_6">110:3.6</a></small></sup>  Вие не трябва да се отнасяте към сътрудничеството със своя Настройчик като към строго съзнателен процес, тъй като той не е такъв; но вашите мотиви и решения, вашата предана целеустременост и висши желания действително съставляват реално и ефективно сътрудничество. Вие сте способни съзнателно да се сдобиете с по-голяма хармония с Настройчика за сметка на следното:</p>
<p id="p3_7"><sup><small><a href="/bg/The_Urantia_Book/110#p3_7">110:3.7</a></small></sup>  1. Решението да отговаряте на божественото ръководство, искреният стремеж да положите в основата на своя живот най-висшите представи за истината, красотата и добродетелите и след това да съгласувате тези божествени качества посредством мъдростта, поклонението, вярата и любовта<sup id="cite7"><a href="#fn7">[7]</a></sup>.</p>
<p id="p3_8"><sup><small><a href="/bg/The_Urantia_Book/110#p3_8">110:3.8</a></small></sup>  2. Любовта към Бога и желанието да станеш такъв като Него е истинско признание на божественото бащинство и любвеобилното поклонение на небесния Отец<sup id="cite8"><a href="#fn8">[8]</a></sup>.</p>
<p id="p3_9"><sup><small><a href="/bg/The_Urantia_Book/110#p3_9">110:3.9</a></small></sup>  3. Любовта към човека и искреният стремеж да му служиш е беззаветно признание на братството на хората в съчетание с разумната и мъдра любов към всеки от вашите близки<sup id="cite9"><a href="#fn9">[9]</a></sup><sup id="cite10"><a href="#fn10">[10]</a></sup>.</p>
<p id="p3_10"><sup><small><a href="/bg/The_Urantia_Book/110#p3_10">110:3.10</a></small></sup>  4. Радостното приемане на космическо гражданство е честно признание за своите нарастващи задължения по отношение на Висшето Същество, осъзнаване на зависимостта между еволюционния човек и разкриващото се Божество. Така се ражда космическата нравственост и се пробужда разбирането на всеобщия дълг.</p>
<h2 id="p4" class="toc-header"><a href="#p4" class="toc-anchor">¶</a> 4. ДЕЙНОСТТА НА НАСТРОЙЧИКА В РАЗУМА </h2>
<p id="p4_1"><sup><small><a href="/bg/The_Urantia_Book/110#p4_1">110:4.1</a></small></sup>  Настройчиците са способни да получават непрекъснат поток от космически съобщения, постъпващи през основните контури на времето и пространството; те притежават свободен достъп до духовната информация и енергии на вселените. Но могъщите заселници могат да предадат само малка част от тази мъдрост и истини на разума на своите смъртни подопечни поради отсъствието на природно сходство и липсата на ответно възприятие.</p>
<p id="p4_2"><sup><small><a href="/bg/The_Urantia_Book/110#p4_2">110:4.2</a></small></sup>  Настройчикът на Съзнанието постоянно се стреми да окаже такова духовно въздействие на вашия разум, че да развие вашата моронтийна душа. Но самите вие почти никога не осъзнавате тази вътрешна опека. Вие сте напълно неспособни да различите плодовете на вашия собствен материален интелект от тези, които са следствие от съвместната дейност на вашата душа и Настройчика.</p>
<p id="p4_3"><sup><small><a href="/bg/The_Urantia_Book/110#p4_3">110:4.3</a></small></sup>  Някои неочаквани мисли, умозаключения и други мислени образи са понякога преки или косвени резултати от дейността на Настройчика; но по-често от всичко те представляват внезапно проявяване в съзнанието на идеи, формирали се в дълбините на разума, което е естествено и ежедневно проявление на нормалната и обикновена психическа функция, присъща на контурите на развиващия се животински разум. (За разлика от тези продукти на подсъзнанието откровенията на Настройчика се проявяват чрез сферата на свръхсъзнанието.)</p>
<p id="p4_4"><sup><small><a href="/bg/The_Urantia_Book/110#p4_4">110:4.4</a></small></sup>  Доверете на Настройчика всичко, което се отнася до разумната дейност и се намира отвъд пределите на рутинното съзнание. В надлежното време — ако не в този свят, то в обителските светове — те подробно ще се отчитат за своето служене и в резултат ще разкрият тези значения и ценности, които са били поверени на тяхната опека и съхранение. Ако вие съхраните живота си, те ще възстановят всички истински ценности на човешкия разум.</p>
<p id="p4_5"><sup><small><a href="/bg/The_Urantia_Book/110#p4_5">110:4.5</a></small></sup>  Съществува огромна пропаст между човешкото и божественото, между човека и Бога. Урантийските раси са толкова подчинени на електрохимичната регулация, толкова напомнят животните в своето ежедневно поведение, толкова са емоционални в своите обичайни реакции, че на Наставниците е изключително трудно да ги водят и направляват. За вас са толкова нехарактерни смелите решения и преданото сътрудничество, че пребиваващият във вас Настройчик смята за практически невъзможно да общува непосредствено с човешкия разум. Даже тогава, когато му се отдава да покаже на еволюиращата душа проблясъка на нова истина, духовното откровение често дотолкова ослепява съзнанието, че предизвиква спазми на фанатизъм или довежда до друго интелектуално сътресение с катастрофални последици. Много нови религии и странни учения възникнаха от неуспешни, несъвършени, неправилно изтълкувани и изкривени съобщения на Настройчиците на Съзнанието.</p>
<p id="p4_6"><sup><small><a href="/bg/The_Urantia_Book/110#p4_6">110:4.6</a></small></sup>  Както свидетелстват архивите на Йерусем, в течение на много хиляди години във всяко ново поколение се появяваха все по-малко същества, способни благополучно да взаимодействат със самодействащите Настройчици. Такова положение предизвиква тревога и надзираващите личности на Сатания приветстват предложенията на някои от вашите непосредствени планетарни наблюдатели, предлагащи да вземат мерки за развитие и съхраняване на висшите духовни типове урантийски раси.</p>
<h2 id="p5" class="toc-header"><a href="#p5" class="toc-anchor">¶</a> 5. ПОГРЕШНИТЕ ПРЕДСТАВИ ЗА РЪКОВОДСТВОТО НА НАСТРОЙЧИЦИТЕ </h2>
<p id="p5_1"><sup><small><a href="/bg/The_Urantia_Book/110#p5_1">110:5.1</a></small></sup>  Не бъркайте и не смесвайте мисията и влиянието на Настройчика с това, което обикновено се нарича съзнание; те нямат пряко отношение едно към друго. Съзнанието е присъща на човека чисто психическа реакция. Него не бива да го презирате, но то едва ли е обърнат към душата глас на Бога, гласът, който действително би принадлежал на Настройчика, ако можеше да бъде чут. Вярно е, че вашето съзнание ви насочва към правилните постъпки; но в допълнение към това Настройчикът се стреми да ви съобщи какво именно е правилно, а това е възможно в тези случаи, когато чувствате ръководството на Наставника, и в тази степен, в която сте способни на това.</p>
<p id="p5_2"><sup><small><a href="/bg/The_Urantia_Book/110#p5_2">110:5.2</a></small></sup>  Човешките сънища, тези безредни и разпокъсани картини на несъгласувания спящ разум, са адекватно потвърждение на неспособността на Настройчика да хармонизира и свърже различните фактори на човешкия разум. Настройчиците просто не могат за един живот произволно да координират и синхронизират два толкова неприличащи си и различни по характер типове мислене като човешкото и божественото. Когато това им се отдаде, както им се отдаваше в миналото, такива души се пренасят непосредствено в обителските светове, без необходимостта да преминават през опита на смъртта.</p>
<p id="p5_3"><sup><small><a href="/bg/The_Urantia_Book/110#p5_3">110:5.3</a></small></sup>  По време на сън Настройчикът се опитва да се сдобие само с това, което вече е било напълно одобрено от волята на подопечната му личност благодарение на тези решения и избори, които са направени в периода на бодърстването и затова са останали в сферата на свръхсъзнанието — граничната област на взаимоотношения между човешкото и божественото.</p>
<p id="p5_4"><sup><small><a href="/bg/The_Urantia_Book/110#p5_4">110:5.4</a></small></sup>  Когато приемащите ги създания спят, Настройчиците се опитват да закрепят своите творения на висшите нива на материалния разум и някои от вашите гротескни сънища свидетелстват за неуспешния опит да се установи ефективна връзка. Абсурдните сънища не само потвърждават натиска на неизразените чувства, но и свидетелстват за кошмарни изкривявания при предаването на духовните концепции, представени от Настройчиците. Вашите собствени страсти, подбуди и свойствени ви тенденции нахлуват в съзнанието и божествените послания, които вътрешният Настройчик се опитва да закрепи в човешката психика по време на безсъзнателния сън, се изтласкват от неизразени желания.</p>
<p id="p5_5"><sup><small><a href="/bg/The_Urantia_Book/110#p5_5">110:5.5</a></small></sup>  Изключително опасно е да се теоретизира за това в каква степен Настройчикът има отношение към сънищата. Настройчиците действително действат в съня, но вашите обичайни сънища са чисто физиологически и психологически явления. Също толкова опасни са опитите да различим възприемането на концепциите на Настройчика от повече или по-малко непрекъснатото и осъзнато възприемане на предписанията на смъртното съзнание. Това са тези проблеми, които ще се наложи да решавате с помощта на проницателността си и личния си избор. Но за човека би било за предпочитане да се заблуди — да отхвърли това, което идва от Настройчика, приемайки го за чисто човешки опит, отколкото да допусне груба грешка, възнасяйки реакциите на смъртния разум в сферата на божественото. Не забравяйте, че влиянието на Настройчика на Съзнанието е в по-голямата си част, ако не и напълно, свръхсъзнателен опит.</p>
<p id="p5_6"><sup><small><a href="/bg/The_Urantia_Book/110#p5_6">110:5.6</a></small></sup>  Според възхода в психическите кръгове — в различна, но нарастваща степен, понякога непосредствено, но по-често опосредствано — вие действително общувате със своя Настройчик. Но опасно е да предполагате, че всяка нова представа, възникваща в човешкото съзнание, е продиктувана от Настройчика. По-често всичко това, което съществата от вашата категория приемат за глас на Настройчика, в действителност е породено от вашия собствен интелект. Това е хлъзгав път и всеки човек трябва да решава дадените проблеми индивидуално, в съответствие със своята природна човешка мъдрост и свръхчовешка проницателност.</p>
<p id="p5_7"><sup><small><a href="/bg/The_Urantia_Book/110#p5_7">110:5.7</a></small></sup>  Настройчикът на човека, чрез когото се осъществява настоящата връзка, се ползва с толкова голяма свобода на действие основно благодарение на това, че този човек е почти напълно безразличен към някакво външно проявление на вътрешното присъствие на Настройчика; наистина е благотворно, че неговото съзнание остава съвършено безучастно към цялата тази процедура. Той притежава един от най-опитните Настройчици на своето време и поколение и при все това неговата пасивност и липса на интерес към явленията, свързани с присъствието в неговия разум на този разностранен Настройчик, е, по мнението на хранителя на съдбата, рядка и случайна реакция. И всичко това представлява благоприятно съгласуване на влиянията — благоприятно както за Настройчика в сферата на духовната активност, така и за неговия човешки партньор от гледна точка на неговото здраве, ефективност и спокойствие.</p>
<h2 id="p6" class="toc-header"><a href="#p6" class="toc-anchor">¶</a> 6. СЕДЕМТЕ ПСИХИЧЕСКИ КРЪГА </h2>
<p id="p6_1"><sup><small><a href="/bg/The_Urantia_Book/110#p6_1">110:6.1</a></small></sup>  Съвкупността на реализацията на личността в материалния свят се заключава в последователното покоряване на седемте психически кръга от смъртната потенциалност. Встъпването в седмия кръг ознаменува начало на функционирането на истинската човешка личност. Завършването на първия кръг показва относителната зрелост на смъртното същество. Макар че преминаването на седемте кръга на космическия растеж не е равнозначно на сливане с Настройчика, усвояването на тези кръгове ознаменува постигането на тези степени, които водят към такова сливане.</p>
<p id="p6_2"><sup><small><a href="/bg/The_Urantia_Book/110#p6_2">110:6.2</a></small></sup>  Настройчикът е ваш равноправен партньор в постигането на седемте кръга — придобиването на относителна и смъртна зрелост. Заедно с вас вашият Настройчик възхожда от седмия кръг към първия, но той достига статута на висш и самодействащ Настройчик напълно независимо от активното участие на смъртния разум.</p>
<p id="p6_3"><sup><small><a href="/bg/The_Urantia_Book/110#p6_3">110:6.3</a></small></sup>  Психическите кръгове не са нито чисто интелектуални, нито изцяло моронтийни; те имат отношение към статута на личността, постиженията на интелекта, растежа на душите и възприемчивостта към Настройчика. Успешното преминаване на тези нива изисква хармонично функциониране на <i>цялата личност,</i> а не само на един от нейните аспекти; растежът на частите не е тъждествен с истинската зрелост на цялото; в действителност частите растат пропорционално на ръста на цялото “аз” — всецялото “аз”: материално, интелектуално и духовно.</p>
<p id="p6_4"><sup><small><a href="/bg/The_Urantia_Book/110#p6_4">110:6.4</a></small></sup>  Когато развитието на интелекта изпреварва развитието на духа, такова положение прави общуването с Настройчика на Съзнанието толкова трудно, колкото и опасно. Така непропорционалното развитие на духа довежда до фанатични изкривявания на тълкуването на духовното ръководство, осъществявано от божествения заселник. Недостигът на духовни способности изключително усложнява предаването на духовните истини, намиращи се във висшето свръхсъзнание, на такъв материален интелект. Само разумът, който е абсолютно уравновесен, поместен в чистоплътно тяло, се отличава с устойчивост на нервната енергия и балансирани химични функции — тоест при постигане на триединно хармонично развитие на физическите, умствени и духовни способности могат да се съобщят максимум светлина и истина, минимално рискувайки мирското или реалното благополучие на подобно същество. Именно посредством такъв балансиран растеж човек възхожда от един кръг на планетарно развитие към друг, от седмия до първия.</p>
<p id="p6_5"><sup><small><a href="/bg/The_Urantia_Book/110#p6_5">110:6.5</a></small></sup>  Настройчикът е винаги редом с вас, винаги е част от вас, но на него рядко му се отдава да говори с вас направо, като едно същество с друго. Кръг след кръг вашите интелектуални решения, нравствен избор и духовно развитие повишават способността на Настройчика да функционира във вашия разум; кръг след кръг вие възхождате от низшите нива на връзка с Настройчика и съзвучност на разума, позволявайки на Наставника все по-успешно, ярко и убедително да изобразява своите представи за съдбата на развиващото се съзнание на тази стремяща се към Бога разум-душа.</p>
<p id="p6_6"><sup><small><a href="/bg/The_Urantia_Book/110#p6_6">110:6.6</a></small></sup>  Всяко ваше решение или пречи, или помага на дейността на Настройчика; тези решения определят и вашия прогрес в кръговете, отразяващи постиженията на човека. Вярно е, че върху възхода към новия кръг в огромна степен влияе висшият характер на решенията, тяхната връзка със съответната криза; при все това броят на решенията, честите и настойчиви повторения също имат съществено значение за превърнатата в автоматизъм сигурност на подобни реакции.</p>
<p id="p6_7"><sup><small><a href="/bg/The_Urantia_Book/110#p6_7">110:6.7</a></small></sup>  Трудно е с точност да се определят седемте кръга на човешкия прогрес, тъй като тези нива зависят от човека: при всеки индивид те са различни и очевидно се определят от неговата способност за растеж. Усвояването на тези нива на космическа еволюция се отразява по три начина:</p>
<p id="p6_8"><sup><small><a href="/bg/The_Urantia_Book/110#p6_8">110:6.8</a></small></sup>  1. <i>Съзвучност с Настройчика.</i> Одухотворяващият разум се приближава към присъствието на Настройчика пропорционално на достигнатия кръг.</p>
<p id="p6_9"><sup><small><a href="/bg/The_Urantia_Book/110#p6_9">110:6.9</a></small></sup>  2. <i>Еволюция на душата.</i> Появата на моронтийна душа означава степента и дълбочината на усвояване на кръговете.</p>
<p id="p6_10"><sup><small><a href="/bg/The_Urantia_Book/110#p6_10">110:6.10</a></small></sup>  3. <i>Реалност на личността.</i> Степента на реалните личности пряко се определя от преодоляването на кръговете. Хората стават по-реални според възхода от седмия кръг на смъртното съществуване към първия.</p>
<p id="p6_11"><sup><small><a href="/bg/The_Urantia_Book/110#p6_11">110:6.11</a></small></sup>  Пресичайки тези кръгове, детето на материалната еволюция се превръща в зрял и потенциално безсмъртен човек. На мястото на призрачната реалност, съществуваща в зачатъчно състояние в човека, преминаващ седмия кръг, идва по-ясното проявяване на възникващата моронтийна природа на обитател на локалната вселена.</p>
<p id="p6_12"><sup><small><a href="/bg/The_Urantia_Book/110#p6_12">110:6.12</a></small></sup>  Макар че е невъзможно с точност да се определят седемте нива или психически кръгове на човешкия растеж, могат да бъдат предложени максимални и минимални предели на тези стадии на постижение на зрелостта:</p>
<p id="p6_13"><sup><small><a href="/bg/The_Urantia_Book/110#p6_13">110:6.13</a></small></sup>  <i>Седми кръг.</i> Това ниво се постига тогава, когато хората изработят в себе си способност за личен избор, индивидуално решение, нравствена отговорност, както и постигане на духовна индивидуалност. Това е свидетелство за обединяване функцията на седемте спомагателни духа на разума, направлявани от духа на мъдростта, и признак на това, че смъртното създание е влязло в сферата на влияние на Светия Дух, а също така — на Урантия, за първото действие на Духа на Истината и вселяването на Настройчик в смъртния разум. Влизането в седмия кръг прави смъртното създание истински потенциален обитател на локалната вселена.</p>
<p id="p6_14"><sup><small><a href="/bg/The_Urantia_Book/110#p6_14">110:6.14</a></small></sup>  <i>Трети кръг.</i> Трудът на Настройчика става много по-ефективен, след като възходящият смъртен постигне третия кръг и получи личен серафически хранител на съдбата. Макар че между Настройчика и серафическия хранител няма очевидно взаимодействие, при все това след прикрепването на личен серафически съпровождащ се наблюдава явно подобряване на всички аспекти на космическите постижения и духовното развитие. След постигането на третия кръг Настройчикът се стреми към моронтизация на разума на човека в течение на оставащия смъртен живот, към преминаване на все още непреминатите кръгове и достигане до заключителния стадий на връзката на божественото с човешкото преди естествената смърт да разтрогне това уникално партньорство.</p>
<p id="p6_15"><sup><small><a href="/bg/The_Urantia_Book/110#p6_15">110:6.15</a></small></sup>  <i>Първи кръг.</i> Обикновено Настройчикът не може да разговаря направо и непосредствено с вас, докато не достигнете първия и заключителен кръг на постепенните дела на смъртния човек. Това ниво представлява най-висшата реализация на отношенията на разума с Настройчика, възможни в човешкия опит преди освобождаването на еволюиращата моронтийна душа от материалната обвивка. Що се отнася до разума, емоциите и космическата проницателност, то постигането на първия психически кръг е най-близкият възможен подход за сближаване на материалния разум и духовния Настройчик в човешкия опит.</p>
<p id="p6_16"><sup><small><a href="/bg/The_Urantia_Book/110#p6_16">110:6.16</a></small></sup>  Може би по-удачно название за тези кръгове на еволюция на смъртните би било <i>космически нива —</i> действителните постижения на значението и осъзнаването на ценностите, съпровождащи постепенното приближаване към моронтийното съзнание — първата връзка на еволюиращата душа с формиращото се Висше Същество. И именно тази връзка никога няма да позволи напълно да се обясни значението на космическите кръгове на материалния разум. Постигането на тези нива има само косвено отношение към богосъзнанието. Седмият или шести кръг могат да бъдат кръгове на почти също толкова истинско богопознание — осъзнаване на синовството, колкото вторият или първият, но кръговете с по-ниско ниво се характеризират със значително по-малко осъзнаване на емпиричната връзка с Висшето Същество, на вселенското гражданство. Постигането на тези космически кръгове ще стане част от опита на възходящите създания в обителските светове, ако те не достигнат това преди настъпването на естествената смърт.</p>
<p id="p6_17"><sup><small><a href="/bg/The_Urantia_Book/110#p6_17">110:6.17</a></small></sup>  Благодарение на мотивацията, която дава вярата, пълното осъзнаване от човека на богосиновството е емпирично придобиване, но <i>действието —</i> изпълнението на решенията — е съвършено необходимо, за да може човекът постепенно да осъзнае все по-голямото си родство с <i>космическата действителност</i> на Висшето Същество. Вярата превръща потенциалното в актуално в света на духа, но потенциалното става актуално в крайните светове на Висшето само чрез осъзнаване на опита на избора. Но направеният избор — да се изпълнява волята на Бога — съединява духовната вяра с материалните решения в личностната постъпка, по този начин осигурявайки божествена и духовна опорна точка за по-ефективно действие на човешкия и материален лост — жаждата за богопознание. Такова мъдро съгласуване на материалните и духовни сили изключително разширява както космическото претворяване на Висшето, така и моронтийното разбиране на Райските Божества.</p>
<p id="p6_18"><sup><small><a href="/bg/The_Urantia_Book/110#p6_18">110:6.18</a></small></sup>  Овладяването на космическите кръгове е свързано с количествения растеж на моронтийната душа, с разбирането на висшите значения. Но качественият статут на тази безсмъртна душа <i>изцяло</i> зависи от постиженията на живата вяра в ценността на този факт, че смъртният човек е син на вечния Бог и притежава потенциална възможност за достигане на Рая. Затова създанието, пребиваващо в седмия кръг, отива в обителските светове за по-нататъшна количествена реализация на космическия растеж точно така, както и съществото, преминаващо втория или даже първия кръг.</p>
<p id="p6_19"><sup><small><a href="/bg/The_Urantia_Book/110#p6_19">110:6.19</a></small></sup>  Съществува само опосредствана връзка между постигането на космическите кръгове и действителния религиозен опит; такива постижения са взаимни и поради това — взаимно обогатяващи. Чисто духовното развитие може и да няма голямо значение за планетарното материално благополучие, но преминаването през поредния кръг винаги повишава вероятността за успех и постижения на смъртния човек.</p>
<p id="p6_20"><sup><small><a href="/bg/The_Urantia_Book/110#p6_20">110:6.20</a></small></sup>  При движение от седмия кръг към третия все по-забележимо и обединено става действието на седемте спомагателни духа на разума, призвани да отстранят зависимостта на смъртния разум от реалностите, които са свързани с механизмите на материалния живот, преди да пристъпи към разширяване на запознаването с моронтийните нива на опита. Започвайки от третия кръг, влиянието на спомагателните духове постепенно отслабва.</p>
<p id="p6_21"><sup><small><a href="/bg/The_Urantia_Book/110#p6_21">110:6.21</a></small></sup>  Седемте кръга обхващат смъртния опит от висшето — от чисто животинските нива до низшето, гранично ниво на собственото моронтийно самосъзнание като личностен опит. Овладяването на първия космически кръг свидетелства за постигането на предморонтийна смъртна зрелост и се ознаменува със завършване на съвместното служене на спомагателните духове на разума като специфично влияние на действието на разума в човешката личност. Отвъд пределите на първия кръг разумът все повече наподобява разумност на моронтийния стадий на еволюцията — стадия на съвместно служене на космическия разум и свръхспомагателния дар на Съзидателния Дух на локалната вселена.</p>
<p id="p6_22"><sup><small><a href="/bg/The_Urantia_Book/110#p6_22">110:6.22</a></small></sup>  Трите велики дни в индивидуалния път на Настройчика са: първият — проникване на подопечния човек в третия психически кръг, което осигурява повишаване на автономността на Наставника и разширяването на неговите функции (ако, разбира се, вътрешният обитател преди това не е бил самодействащ Настройчик); след това — постигането от човешкия партньор на първия психически кръг, което позволява на човека и Настройчика да общуват един с друг, поне до известна степен; и накрая — окончателното им и вечно сливане.</p>
<h2 id="p7" class="toc-header"><a href="#p7" class="toc-anchor">¶</a> 7. ПОСТИГАНЕТО НА БЕЗСМЪРТИЕ </h2>
<p id="p7_1"><sup><small><a href="/bg/The_Urantia_Book/110#p7_1">110:7.1</a></small></sup>  Преминаването през седемте космически кръга не е тъждествено със сливането с Настройчика. Много урантийски смъртни са преминали своите кръгове. Но сливането зависи от други, по-велики и по-възвишени духовни придобивки, от постигането на окончателна и пълна съзвучност на смъртната воля с волята на Бога в този вид, в който тя е представена от Настройчика на Съзнанието.</p>
<p id="p7_2"><sup><small><a href="/bg/The_Urantia_Book/110#p7_2">110:7.2</a></small></sup>  Когато човек завършва преминаването на кръговете на космическото постижение, а също така и когато взетото от смъртните окончателно решение позволява на Настройчика да завърши обединяването на човешката индивидуалност с моронтийната душа в течение на еволюционния физически живот, Настройчикът и обединилата се с него душа самостоятелно отиват в обителските светове и с разпореждане на Уверса се осигурява незабавно сливане на Настройчика с моронтийната душа. Такова сливане по време на смъртния живот води до мигновено унищожаване на материалното тяло; този, който се окаже свидетел на подобно зрелище, вижда само как възнасящият се смъртен изчезва “в огнена колесница”<sup id="cite11"><a href="#fn11">[11]</a></sup>.</p>
<p id="p7_3"><sup><small><a href="/bg/The_Urantia_Book/110#p7_3">110:7.3</a></small></sup>  Повечето Настройчици, които са възнесли своите подопечни от Урантия, са притежавали огромен опит и многократно са се вселявали в смъртни от други сфери. Помнете, че Настройчиците придобиват ценен опит от вътрешното пребиваване на тези планети, където те се предоставят на своите подопечни само за срока на техния живот; от това не следва, че Настройчиците придобиват опита, необходим за по-сложна дейност, единствено в смъртните подопечни, на които не се е отдало да се спасят.</p>
<p id="p7_4"><sup><small><a href="/bg/The_Urantia_Book/110#p7_4">110:7.4</a></small></sup>  След сливането си със смъртните Настройчиците споделят вашата съдба и опит; <i>те са самите вас.</i> След сливането на безсмъртната моронтийна душа и свързания с нея Настройчик целият опит и всички ценности на единия стават с времето достояние и на другия, така че двамата действително се превръщат в единна същност. В известен смисъл това ново същество е насочено от вечното минало към вечното бъдеще. Всичко, което е било някога човешко в спасяващата се душа, и всичко, което е емпирично божествено в Настройчика, става сега действително достояние на новата и вечно възходяща вселенска личност. Но на всяко вселенско ниво Настройчикът е способен да дари новото съзнание само с тези атрибути, които отговарят на значенията и ценностите на това ниво. Абсолютното <i>единение</i> с божествения Наставник, пълното изчерпване на възможностите на Настройчика може да се състои във вечността едва след окончателното постигане на Всеобщия Баща — Отеца на духовете, вечния източник на тези божествени дарове.</p>
<p id="p7_5"><sup><small><a href="/bg/The_Urantia_Book/110#p7_5">110:7.5</a></small></sup>  Когато еволюиращата душа и божественият Настройчик се слеят окончателно и завинаги, всяка страна придобива всички достъпни за емпиричното познание качества на другата. Тази съгласувана личност притежава цялата памет на спасението, която някога се е заключавала в смъртния разум, а впоследствие се е намирала в моронтийната душа. Освен това потенциалният завършил придобива цялата емпирична памет на Настройчика, включваща всички случаи на вселяване в смъртни в течение на цялото време. Наистина ще е необходимо вечно бъдеще, за да може Настройчикът напълно да дари личностното партньорство със значенията и ценностите, които този божествен Наставник носи със себе си напред от вечността на миналото.</p>
<p id="p7_6"><sup><small><a href="/bg/The_Urantia_Book/110#p7_6">110:7.6</a></small></sup>  Но по отношение на преобладаващото мнозинство урантийци Настройчикът е принуден търпеливо да чака това избавление, което носи смъртта; той е длъжен да чака освобождаването на формиращата се душа от почти пълното господство на енергийните структури и химически сили, свойствени на вашия материален тип съществуване. Главната трудност, с която се сблъсквате при съприкосновение със своя Настройчик, се съдържа именно в присъщата ви материална природа. Рядко смъртният е истински мислител; вие не довеждате духовното развитие и дисциплината на своя разум до това състояние, което благоприятства връзката с божествения Настройчик. Човешкият разум е почти напълно глух към духовните послания, които представляват всеобщи транслации на разнообразните, изпълнени с любов вселенски послания, произхождащи от Отеца на милосърдието и превеждани от Настройчика. Наставникът практически няма възможност да регистрира тези въодушевяващи духовни повели в животинския разум, който толкова изцяло е подчинен на химическите и електрически сили, присъщи на вашата физическа природа.</p>
<p id="p7_7"><sup><small><a href="/bg/The_Urantia_Book/110#p7_7">110:7.7</a></small></sup>  Настройчиците се радват, когато установяват връзка със смъртния разум; но на тях им се налага да се запасят с търпение през дългите години самота, в течение на които не им се отдава да проникнат през съпротивата на животинската същност и да общуват с вас непосредствено. Колкото по-високо се издигат Настройчиците на Съзнанието по стълбата на служенето, толкова по-голяма става ефективността им. Но дотогава, докато вие пребивавате в плът, те никога няма да могат да ви приветстват с такова дълбоко, благожелателно и изразително чувство, което ще познаете, когато като разум с разума се срещнете с тях в обителските светове.</p>
<p id="p7_8"><sup><small><a href="/bg/The_Urantia_Book/110#p7_8">110:7.8</a></small></sup>  В течение на смъртния живот материалното тяло и разум ви отделят от вашия Настройчик и пречат на свободното общуване; след смъртта и вечното сливане вие и вашият Настройчик ставате единно цяло — вие сте неразличими като отделни същества и изчезва необходимостта от общуване в този смисъл, в който го разбирате вие.</p>
<p id="p7_9"><sup><small><a href="/bg/The_Urantia_Book/110#p7_9">110:7.9</a></small></sup>  Макар че вътрешният глас на Настройчика никога не замлъква, повечето от вас рядко чуват непосредствения глас на Настройчика в течение на своя живот. Хората, намиращи се под третия и втория кръгове на постижение, рядко чуват непосредствения глас на Настройчика, с изключение на моментите на върховно желание, в критични ситуации, както и вследствие на вземането на висше решение.</p>
<p id="p7_10"><sup><small><a href="/bg/The_Urantia_Book/110#p7_10">110:7.10</a></small></sup>  При установяване и прекратяване на връзката между смъртния разум, принадлежащ към члена на резервния корпус на съдбата, и планетарните наблюдатели вътрешният глас на Настройчика понякога се оказва в такива условия, когато в него се появява възможност да предаде съобщение на смъртния партньор. Неотдавна едно от тези съобщения беше предадено на Урантия от един самодействащ Настройчик на своя човешки другар, член на резервния корпус на съдбата. Това послание беше предхождано от следните думи: “А сега, не нанасяйки вреда и не подлагайки на опасност предмета на моята внимателна грижа, а също така не опитвайки се да го приведа в крайно подтиснато или обезкуражено състояние, предайте му от мое име това възвание.” По-нататък следваше прекрасно по своята трогателност и обаяние наставление. Освен другото Настройчикът призоваваше: “По-предано и чистосърдечно да си сътрудничи с мен, по-радостно да приема определяните от мен задачи, с по-голяма преданост да изпълнява съставената от мен програма, по-търпеливо да преминава през избраните от мен изпитания, по-настойчиво и радостно да върви по избрания от мен път, по-скромно да се отнася към признанието, което може да дойде в резултат от моите нескончаеми усилия. Така предавам моето наставление на човека, в когото пребивавам. На него посветих висшата преданост и любов на божествен дух. Освен това кажете на моя възлюбен подопечен, че ще действам с мъдрост и могъщество до самия край, до завършването на последната земна битка; аз ще запазя верността на поверената ми личност. И аз я призовавам да се съхрани, да не ме разочарова, да не ме лишава от наградата за устойчивата и упорита борба. От човешката воля зависи постигането от нас на личност. Кръг след кръг търпеливо възвисявах този човешки разум и имам свидетелство за това, че главата на нашата категория одобрява моите действия. Кръг след кръг се приближавах към съдния ден. Очаквам огласяването на съдбата с удоволствие и без опасения; готов съм напълно да се доверя на съда на Извечно Древните.”</p>
<p id="p7_11"><sup><small><a href="/bg/The_Urantia_Book/110#p7_11">110:7.11</a></small></sup>  [Представено от Единичен Посланик на Орвонтон.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/109">
          <span class="mdi mdi-arrow-left-drop-circle"></span><span class="pl-2">Документ 109. Връзка на Настройчиците с вселенските създания</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/110">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/111">
          <span class="pr-2">Документ 111. Настройчикът и душата</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Споделяне на страданията</i>: <a href="/bg/Bible/Isaiah/63#v9">Ис 63:9</a>. </li>
  <li id="fn2"><a href="#cite2">↑</a> <i>Тялото е скиния</i>: <a href="/bg/Bible/Luke/17#v21">Лк 17:21</a>; <a href="/bg/Bible/Romans/8#v9">Рим 8:9-11</a>; <a href="/bg/Bible/1_Corinthians/3#v16">1 Кр 3:16-17</a>; <a href="/bg/Bible/1_Corinthians/6#v19">1 Кр 6:19</a>; <a href="/bg/Bible/2_Corinthians/6#v16">2 Кр 6:16</a>; <a href="/bg/Bible/2_Timothy/1#v14">2 Тм 1:14</a>; <a href="/bg/Bible/1_John/4#v12">1 Йоан 4:12-15</a>; <a href="/bg/Bible/Revelation/21#v3">Отк 21:3</a>. </li>
  <li id="fn3"><a href="#cite3">↑</a> <i>Единство на духа</i>: <a href="/bg/Bible/1_Corinthians/6#v17">1 Кр 6:17</a>. </li>
  <li id="fn4"><a href="#cite4">↑</a> <i>Оцеляването е дар</i>: <a href="/bg/Bible/Romans/5#v15">Рим 5:15-18</a>; <a href="/bg/Bible/Romans/6#v23">Рим 6:23</a>; <a href="/bg/Bible/2_Corinthians/9#v15">2 Кр 9:15</a>; <a href="/bg/Bible/Ephesians/2#v8">Еф 2:8</a>. </li>
  <li id="fn5"><a href="#cite5">↑</a> <i>Сътрудничество и съгласие</i>: <a href="/bg/Bible/John/3#v15">Йн 3:15-16,36</a>; <a href="/bg/Bible/Acts_of_the_Apostles/8#v37">ДА 8:37</a>; <a href="/bg/Bible/Acts_of_the_Apostles/16#v31">ДА 16:31</a>; <a href="/bg/Bible/Revelation/22#v17">Отк 22:17</a>. </li>
  <li id="fn6"><a href="#cite6">↑</a> <i>Умовете стават едно цяло</i>: <a href="/bg/Bible/Romans/7#v23">Рим 7:23-25</a>; <a href="/bg/Bible/Romans/8#v27">Рим 8:27</a>; <a href="/bg/Bible/Romans/12#v2">Рим 12:2</a>; <a href="/bg/Bible/Ephesians/4#v23">Еф 4:23</a>; <a href="/bg/Bible/Philippians/2#v5">Фил 2:5</a>; <a href="/bg/Bible/Hebrews/8#v10">Евр 8:10</a>. </li>
  <li id="fn7"><a href="#cite7">↑</a> <i>Избирайки Божественото</i>: <a href="/bg/Bible/Isaiah/55#v1">Ис 55:1-3</a>; <a href="/bg/Bible/Matthew/5#v6">Мт 5:6</a>; <a href="/bg/Bible/Matthew/6#v33">Мт 6:33</a>; <a href="/bg/Bible/Luke/12#v31">Лк 12:31</a>. </li>
  <li id="fn8"><a href="#cite8">↑</a> <i>Като обичаш Бога</i>: <a href="/bg/Bible/Deuteronomy/6#v4">Вт 6:4-5</a>; <a href="/bg/Bible/Deuteronomy/10#v12">Вт 10:12</a>; <a href="/bg/Bible/Deuteronomy/11#v1">Вт 11:1,13,22</a>; <a href="/bg/Bible/Deuteronomy/13#v3">Вт 13:3</a>; <a href="/bg/Bible/Deuteronomy/19#v9">Вт 19:9</a>; <a href="/bg/Bible/Deuteronomy/30#v6">Вт 30:6,16,20</a>; <a href="/bg/Bible/Matthew/22#v37">Мт 22:37</a>; <a href="/bg/Bible/Mark/12#v30">Мк 12:30</a>; <a href="/bg/Bible/Luke/10#v27">Лк 10:27</a>; <a href="/bg/Bible/Romans/8#v28">Рим 8:28</a>; <a href="/bg/Bible/Joshua/22#v5">ИН 22:5</a>; <a href="/bg/Bible/Joshua/23#v11">ИН 23:11</a>. </li>
  <li id="fn9"><a href="#cite9">↑</a> <i>Като обичаш ближния</i>: <a href="/bg/Bible/Leviticus/19#v18">Лв 19:18,34</a>; <a href="/bg/Bible/Matthew/5#v43">Мт 5:43-44</a>; <a href="/bg/Bible/Matthew/19#v19b">Мт 19:19b</a>; <a href="/bg/Bible/Matthew/22#v39">Мт 22:39</a>; <a href="/bg/Bible/Mark/12#v31">Мк 12:31,33</a>; <a href="/bg/Bible/Luke/10#v27">Лк 10:27</a>; <a href="/bg/Bible/Romans/13#v9b">Рим 13:9b</a>; <a href="/bg/Bible/Galatians/5#v13">Гал 5:13-14</a>; <a href="/bg/Bible/1_Thessalonians/4#v9">1 Сл 4:9</a>; <a href="/bg/Bible/James/2#v8">Як 2:8</a>; <a href="/bg/Bible/1_Peter/1#v22">1 Пт 1:22</a>; <a href="/bg/Bible/1_John/3#v11">1 Йоан 3:11,23</a>; <a href="/bg/Bible/1_John/4#v7.11">1 Йоан 4:7.11-12,21</a>; <a href="/bg/Bible/2_John/1#v5">2 Йоан 1:5</a>. </li>
  <li id="fn10"><a href="#cite10">↑</a> <i>Като обичаме ближните си, както е правил Исус</i>: <a href="/bg/Bible/John/13#v34">Йн 13:34-35</a>; <a href="/bg/Bible/John/15#v12">Йн 15:12,17</a>. </li>
  <li id="fn11"><a href="#cite11">↑</a> <i>В огнени колесници</i>: <a href="/bg/Bible/2_Kings/2#v11">4 Ц 2:11</a>; <a href="/bg/Bible/2_Kings/6#v17">4 Ц 6:17</a>. </li>
</ol>
</div>
