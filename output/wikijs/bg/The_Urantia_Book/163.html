<!--
title: ДОКУМЕНТ 163. ПОСВЕЩАВАНЕТО НА СЕДЕМДЕСЕТТЕ В МАГАДАН
description: 
published: true
date: 2022-9-13T20:43:45Z
tags: 
editor: ckeditor
dateCreated: 2022-7-26T21:56:19Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/The_Urantia_Book/162">Документ 162. На Празника на шатрите</a></td>
        <td><a href="/bg/The_Urantia_Book/Index">Индекс</a></td>
        <td><a href="/bg/The_Urantia_Book/164">Документ 164. На празника освещение на храма</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>163:0.1</small></sup>  НЯКОЛКО дни след завръщането на Иисус и дванадесетте от Йерусалим в Магадан от Витлеем пристигна Абнер заедно с група приблизително от петдесет ученика. Към това време тук, в Магаданския лагер, се намираха също така и корпусът на евангелистите, женският корпус и още около сто и петдесет изпитани и верни ученика от цяла Палестина. Посвещавайки няколко дни на общуване и реорганизация на лагера, Иисус и дванадесетте пристъпиха към интензивна подготовка на тази особена група вярващи и именно от такива добре подготвени и опитни ученици Учителят по-късно избра седемдесет учителя и ги изпрати да възвестяват Евангелието на Царството<sup id="cite1"><a href="#fn1">[1]</a></sup>. Занятията с тях започнаха в петък, 4 ноември, и продължиха до събота, 19 ноември.</p>
<p id="p0_2"><sup><small>163:0.2</small></sup>  Всяка сутрин Иисус говореше пред тази група. Петър ги учеше по метода на публичната проповед; Натанаил ги обучаваше на преподавателско изкуство; Тома им обясняваше как да отговарят на въпроси, а Матей ръководеше организацията на финансовите дела на тяхната група. Останалите апостоли също вземаха участие в тази подготовка съгласно своите специални познания и природни способности.</p>
<h2 id="p1" class="toc-header"><a href="#p1" class="toc-anchor">¶</a> 1. ПОСВЕЩАВАНЕТО НА СЕДЕМДЕСЕТТЕ </h2>
<p id="p1_1"><sup><small>163:1.1</small></sup>  Седемдесетте евангелисти бяха посветени от Иисус в Магаданския лагер след обяд в събота, 19 ноември, и Абнер беше назначен за глава на тези проповедници и учители на Евангелието. В дадения корпус от седемдесет човека влизаха Абнер и десетте бивши апостоли на Йоан Кръстител, петдесет и един бивши евангелисти и осем други ученици, отличили се в служене на Царството.</p>
<p id="p1_2"><sup><small>163:1.2</small></sup>  Около два часа в този съботен ден, в промеждутъка между проливните дъждове, пристигна група вярващи заедно с Давид и голяма част от неговия корпус от куриери — общо над четиристотин човека. Те се събраха на брега на Галилейското езеро, за да присъстват при посвещаването на седемдесетте.</p>
<p id="p1_3"><sup><small>163:1.3</small></sup>  Преди да положи ръце над главата на седемдесетте и с това да ги отдели като вестители на Евангелието, Иисус се обърна към тях с думите: “Жътвата е наистина голяма, но работниците са малко; затова молете Господа за жътва, за да може Той да изпрати повече работници на Своята нива<sup id="cite2"><a href="#fn2">[2]</a></sup><sup id="cite3"><a href="#fn3">[3]</a></sup>. Смятам да ви отделя като посланици на Царството; каня се да ви изпратя при юдеите и езичниците като овце при вълци<sup id="cite4"><a href="#fn4">[4]</a></sup>. Тръгвайки на път по двама, не вземайте със себе си нито пари, нито дрехи за смяна, защото вашата първа мисия няма да е дълга<sup id="cite5"><a href="#fn5">[5]</a></sup>. По пътя никого не приветствайте, занимавайте се само със своите дела. В какъвто и дом да влезете, отначало кажете: “Мир на този дом!” Ако живеещите в него обичат мира, оставайте; ако не, отивайте си. Избирайки този дом, живейте в него, докато се намирате в този град; яжте и пийте, каквото ви предложат. И правете така, защото работникът е достоен за отплатата<sup id="cite6"><a href="#fn6">[6]</a></sup>. Не преминавайте от дом в дом, само защото могат да ви предложат по-добро жилище. Помнете: на своя път, възвестявайки мир на земята и добра воля сред хората, на вас ще ви се наложи да се борите със злобните врагове, паднали жертва на самозаблуда. Затова бъдете мъдри като змии и незлобливи като гълъби<sup id="cite7"><a href="#fn7">[7]</a></sup><sup id="cite8"><a href="#fn8">[8]</a></sup>.</p>
<p id="p1_4"><sup><small>163:1.4</small></sup>  И където и да сте, проповядвайте, казвайки: “Приближи се Царството небесно”; и помагайте на всички, които са болни душевно или телесно<sup id="cite9"><a href="#fn9">[9]</a></sup><sup id="cite10"><a href="#fn10">[10]</a></sup>. Даром получихте благите неща на Царството; даром давайте<sup id="cite11"><a href="#fn11">[11]</a></sup>. Ако влезете в град и хората ви приемат, широко ще им се отвори входът към Царството на Отеца; но ако влезете в град и хората не ви приемат, то все едно, напускайки тези невярващи, вие ще възвестявате своята проповед, говорейки на тези, които не са приели вашето учение: “Макар и да отхвърляте истината, Царството Божие се приближи до вас.” Този, който слуша вас, слуша мен<sup id="cite12"><a href="#fn12">[12]</a></sup>. А този, който слуша мен, слуша Онзи, Който ме е изпратил<sup id="cite13"><a href="#fn13">[13]</a></sup>. Този, който отхвърля вашата евангелска вест, отхвърля мен. А този, който отхвърля мен, отхвърля Онзи, Който ме е изпратил.”</p>
<p id="p1_5"><sup><small>163:1.5</small></sup>  Завършвайки своето обръщение към седемдесетте, той започна от Абнер и според това, как те прекланяха колене в кръг около него, положи ръце на главата на всеки.</p>
<p id="p1_6"><sup><small>163:1.6</small></sup>  Рано сутринта на следващия ден Абнер изпрати седемдесетте посланика във всички градове на Галилея, Самария и Юдея. Тръгвайки на път, тези тридесет и пет двойки проповядваха и учеха в течение на шест седмици. В петък, 30 декември, всички те се върнаха в Перея, в новия лагер при Пела.<sup id="cite14"><a href="#fn14">[14]</a></sup></p>
<h2 id="p2" class="toc-header"><a href="#p2" class="toc-anchor">¶</a> 2. БОГАТИЯТ МЛАДЕЖ И ДРУГИТЕ </h2>
<p id="p2_1"><sup><small>163:2.1</small></sup>  Повече от петдесет ученика, всеки от които се домогваше до посвещение и назначение като един от седемдесетте, бяха отхвърлени от комисията, създадена от Иисус за подбор на кандидати. Комисията се състоеше от Андрей, Абнер и временния глава на корпуса на евангелистите. В случаите, когато трима членове на комисията не стигаха до единодушно решение, те довеждаха кандидата при Иисус и макар че Учителят не отхвърли нито един човек, стремящ се към посвещаване като предвестник на Евангелието, се намериха повече от дузина такива, които след разговора с Иисус повече не желаеха да бъдат посланици.</p>
<p id="p2_2"><sup><small>163:2.2</small></sup>  Един убеден ученик дойде при Иисус и каза: “Учителю, бих искал да стана един от твоите нови апостоли, но моят баща е тежко болен и се намира близо до смъртта; позволено ли ми е да се върна в къщи, за да го погреба?” На този човек Иисус отговори: “Синко, лисиците имат дупки и птиците небесни — гнезда, но Синът Човешки няма къде да преклони глава<sup id="cite15"><a href="#fn15">[15]</a></sup>. Ти си предан ученик и можеш да останеш такъв, докато се върнеш у дома си и помагаш на близките си. Но не такива са моите посланици на Царството. Те се отказаха от всичко, за да ме следват и да възвестяват Царството. Ако ти желаеш занапред да станеш посветен учител, трябва да предоставиш на другите да погребват мъртъвците, а ти самият да вървиш напред, възвестявайки благата вест.” И този човек си отиде в дълбоко разочарование.</p>
<p id="p2_3"><sup><small>163:2.3</small></sup>  Друг ученик дойде при Учителя и каза: “Аз искам да стана посветен посланик, но бих искал да си отида за кратко време в къщи, за да утеша своето семейство<sup id="cite16"><a href="#fn16">[16]</a></sup>.” Иисус отвърна: “Ако желаеш посвещение, трябва да си готов да се откажеш от всичко. Посланиците на Царството не могат да се разкъсват в своите чувства. Никой, положил ръка на плуга и озъртащ се назад, не е достоен да стане посланик на Царството.”</p>
<p id="p2_4"><sup><small>163:2.4</small></sup>  След това Андрей доведе при Иисус богат младеж — предан вярващ, желаещ да премине посвещение. Този млад човек — Матадорм, беше член на йерусалимския Синедрион<sup id="cite17"><a href="#fn17">[17]</a></sup>. В миналото той беше чул проповедта на Иисус, а впоследствие Петър и другите апостоли го бяха запознали с Евангелието на Царството. Иисус поговори с Матадорм за изискванията, предявявани към посвещението, и му предложи да не взема решение, докато той не обмисли този въпрос по-внимателно. Рано сутринта на следващия ден, когато Иисус тръгваше на разходка, младежът се обърна към него с думите: “Учителю, бих искал да чуя от теб мога ли да бъда уверен във вечния живот<sup id="cite18"><a href="#fn18">[18]</a></sup>. Доколкото от детството си спазвам всички заповеди, бих искал да зная какво още да направя, за да наследя вечен живот?” Отговаряйки на неговия въпрос, Иисус каза: “Ако изпълняваш всички заповеди — не прелюбодействай, не кради, не лъжесвидетелствай, не мами, почитай своите родители, ти постъпваш правилно, но спасението е награда за вярата, а не само за делата. Вярваш ли ти в своето Евангелие за Царството?” И Матадорм отговори: “Да, Учителю, вярвам на всичко, на което ме научихте ти и твоите апостоли.” А Иисус каза: “В такъв случай ти действително си мой ученик и дете на Царството.”</p>
<figure id="Figure_163_2_4" class="image urantiapedia">
<img src="/image/The_Urantia_Book/Jesus_life/paintings/The_Rich_Young_Man_Went_Away_Sorrowful.jpg">
<figcaption>
<em>Богатият млад мъж си отиде наскърбен</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Rich_Young_Man_Went_Away_Sorrowful_(Le_jeune_homme_riche_s'en_alla_triste)_-_James_Tissot_-_overall.jpg" target="_blank">Wikimedia</a>
</figcaption>
</figure>
<p id="p2_5"><sup><small>163:2.5</small></sup>  Тогава младият човек каза: “Но, Учителю, за мен е малко да бъда твой ученик; бих искал да стана един от твоите нови посланици.” Чувайки тези думи, Иисус го погледна с огромна любов и каза: “Аз ще те направя един от своите посланици, ако ти си готов да заплатиш за това — да изпълниш единственото, което не ти достига.” Матадорм отговори: “Учителю, аз съм готов на всичко, ако ми бъде позволено да те следвам.” Като целуна застаналия на колене юноша по челото, Иисус каза: “Ако желаеш да бъдеш мой посланик, иди и продай всичко, което имаш, и след като раздадеш получените пари на бедните или на своите братя, ела и ме следвай, и ще имаш съкровище в Царството небесно<sup id="cite19"><a href="#fn19">[19]</a></sup>.”</p>
<p id="p2_6"><sup><small>163:2.6</small></sup>  Чувайки това, Матадорм падна духом. Той стана и опечален се отдалечи, защото притежаваше голямо състояние. Този богат млад фарисей беше възпитан с вяра в това, че богатството е знак за Божието благоволение. Иисус знаеше, че той не е свободен от любов към себе си и своето богатство. Учителят искаше да го освободи от <i>любовта</i> му към богатството, а не от самото богатство<sup id="cite20"><a href="#fn20">[20]</a></sup>. Докато учениците на Иисус не се разделяха със своите мирски владения, апостолите и седемдесетте се отказаха от всичко. Матадорм желаеше да стане един от седемдесетте нови посланика и именно затова Иисус поиска той да се раздели със своето тленно състояние.</p>
<p id="p2_7"><sup><small>163:2.7</small></sup>  Почти всеки човек има недостатък, за който той се държи като за лош навик и отказът от който е необходим като част от заплащането за влизането в Царството небесно. Ако Матадорм се беше разделил със своето богатство, то може би щеше незабавно да му бъде възвърнато, за да може да се разпорежда с него като ковчежник на седемдесетте; защото по-късно, след създаването на йерусалимската църква, той все пак изпълни повелята на Учителя — макар че вече беше твърде късно да стане един от седемдесетте — и стана ковчежник на йерусалимската църква, която възглавяваше Яков, брат на Господа в плът.</p>
<p id="p2_8"><sup><small>163:2.8</small></sup>  Затова винаги е било и винаги ще бъде истина: човек трябва сам да стигне до своето решение. В определени предели смъртните притежават свобода на избора. Силите на духовния свят не желаят да принуждават човека, те му позволяват да върви по самостоятелно избран път.</p>
<p id="p2_9"><sup><small>163:2.9</small></sup>  Иисус предвиждаше, че, оставайки при своето богатство, Матадорм не би могъл да стане посветен съратник на хората, отказали се от всичко заради Евангелието. В същото време той виждаше, че ако Матадорм се освободеше от своето богатство, той щеше да стане един от техните водачи. Но, както и собствените братя на Иисус, той не достигна висоти в Царството, защото лиши себе си от съкровената лична връзка с Учителя, която можеше да стане негов опит, ако беше пожелал да направи тогава именно това, за което го молеше Иисус и което той действително изпълни след няколко години.</p>
<p id="p2_10"><sup><small>163:2.10</small></sup>  Богатството няма някакво непосредствено отношение към влизането в Царството небесно; препятствие е именно <i>любовта към богатството<sup id="cite21"><a href="#fn21">[21]</a></sup>.</i> Духовната преданост към Царството е несъвместима с робската покорност пред материалистическия мамон. Човек не може да споделя своята висша привързаност към духовния идеал с преданост към материалните ценности.</p>
<p id="p2_11"><sup><small>163:2.11</small></sup>  Иисус никога не учеше, че да притежаваш богатство е лошо. Само от дванадесетте и седемдесетте той изискваше да предадат своите тленни владения на общото дело. Но и в такива случаи той осигури изгодно ликвидиране на тяхната собственост, както в случая с апостол Матей. Иисус неведнъж даваше на своите състоятелни ученици съвети, сходни с тези, които получи римският богаташ. Учителят смяташе разумното влагането на излишните доходи за законна форма на гаранция спрямо неизбежните превратности на съдбата. Когато апостолската хазна се препълваше, Юда, след консултация с Андрей, внасяше пари, за да може да ги използва в случай на значително съкращаване на постъпленията. Иисус лично се занимаваше с апостолските финанси само при раздаването на милостиня. Но един вид икономическа злоупотреба неведнъж се подлагаше на неговото осъждане — нечестната експлоатация на слабите, необучени и по-малко удачни хора от техните по-силни, съобразителни и умни ближни. Иисус заявяваше, че такова нехуманно третиране на мъжете, жените и децата е несъвместимо с идеалите на братството за Небесното царство.</p>
<h2 id="p3" class="toc-header"><a href="#p3" class="toc-anchor">¶</a> 3. ДИСКУСИЯТА ЗА БОГАТСТВОТО </h2>
<p id="p3_1"><sup><small>163:3.1</small></sup>  Към края на разговора на Иисус с Матадорм около него се събраха Петър и няколко апостоли. Когато богатият юноша се отдалечаваше, Иисус се обърна, погледна апостолите и произнесе: “Вие виждате колко трудно е на имащите богатство в пълна степен да влязат в Царството Божие! Невъзможно е да делите духовната привързаност с материалните привързаности; никой не може да служи на двама господари. Вие имате израз за това, че е “по-лесно камила да мине през иглени уши, отколкото на езичника — да наследи вечен живот”<sup id="cite22"><a href="#fn22">[22]</a></sup>. А аз ви заявявам, че на камилата е толкова лесно да премине през иглено ухо, колкото на тези самодоволни богаташи да влязат в Царството небесно.”</p>
<p id="p3_2"><sup><small>163:3.2</small></sup>  Чувайки тези думи, Петър и апостолите бяха потресени дотолкова, че Петър каза: “Тогава, Господи, кой може да се спаси? Значи ли това, че за тези, които имат богатство, е закрит пътят към Царството?” Иисус отвърна: “Не, Петре, но тези, които се надяват на богатство, едва ли ще влязат в духовния живот, водещ към духовен растеж. Но и в такъв случай много от това, което е невъзможно за човека, е достъпно за небесния Отец; по-скоро ние следва да осъзнаем, че с Бога всичко е възможно<sup id="cite23"><a href="#fn23">[23]</a></sup>.”</p>
<p id="p3_3"><sup><small>163:3.3</small></sup>  Те си отидоха сами и Иисус беше опечален от това, че Матадорм не остана с тях, тъй като той много го обичаше. А когато те се спуснаха до езерото и седнаха до водата, Петър, говорейки от името на дванадесетте (които към това време вече се бяха събрали), каза: “На нас не ни дават покой думите, казани от теб на богатия младеж. Трябва ли да изискваме желаещите да те следват да се отказват от цялата си мирска собственост?” Иисус отвърна: “Не, Петре, изисквайте това само от този, който би желал да стане апостол и иска да живее с мен, както вие, като едно семейство. Но Отецът изисква от Своите деца тяхната любов да бъде чиста и единна. Трябва да се откажете от всичко, което стои между вас и любовта към истините за Царството, който или каквото и да е то. Ако богатството ви не нарушава границите на владенията на душата, то не влияе върху духовния живот на тези, които желаят да влязат в Царството.”</p>
<p id="p3_4"><sup><small>163:3.4</small></sup>  Тогава Петър попита: “Но, Учителю, ние оставихме всичко, за да те следваме; какво ще стане с нас?” И Иисус се обърна към дванадесетте: “Истина, истина ви казвам: няма човек, оставил богатство, дом, жена, братя, родители или деца заради мен и заради Царството небесно, който да не получи много пъти повече в този свят — може би без да избегне гонения, и в идващия свят на вечния живот<sup id="cite24"><a href="#fn24">[24]</a></sup>. Но много първи ще бъдат последни, а последните често ще бъдат първи<sup id="cite25"><a href="#fn25">[25]</a></sup>. Отецът се отнася към Своите създания в съответствие с техните потребности и в подчинение на Своите справедливи закони на милосърдна и любвеобилна грижа за благополучието на вселената.</p>
<p id="p3_5"><sup><small>163:3.5</small></sup>  Царството небесно е подобно на стопанин на дома, който е давал работа на много хора и който излязъл рано сутринта да наеме работници за своето лозе. Уговаряйки се да плаща по динарий на ден, той ги изпраща в лозето. Към девет часа излязъл и виждайки други да стоят на пазарния площад, им казал: “Идете и вие да работите на моето лозе и аз ще ви заплатя справедливо.” И те веднага отишли да работят. Около обед той отново излязъл от къщи, а след това около три часа и направил същото. Като отишъл на пазара около пет часа следобед, пак видял стоящи там хора и ги попитал: “Защо стоите тук цял ден без работа?” И те му отговорили: “Защото никой не ни нае.” Тогава стопанинът на дома казал: „Идете и вие да работите на моето лозе и аз ще ви заплатя това, което е редно.”<sup id="cite26"><a href="#fn26">[26]</a></sup></p>
<p id="p3_6"><sup><small>163:3.6</small></sup>  Когато настъпила вечерта, собственикът на лозето казал на своя управител: “Повикай работниците и им плати, започвайки с последните и свършвайки с първите.” Когато дошли тези, които той наел около пет часá, то всеки получил по динарий; същото получили и останалите работници. Когато наетите в началото на деня видели какво било заплатено на тези, които били наети по-късно, те решили, че ще получат повече, отколкото им се полага по договор. Но всеки от тях, както и останалите работници, получил само по един динарий. И когато всички получили заплата, те започнали да роптаят пред стопанина на дома: “Тези, които ти нае последни, работиха само час, но ти им заплати толкова, колкото на нас, които цял ден се трудихме под палещото слънце.”<sup id="cite27"><a href="#fn27">[27]</a></sup></p>
<p id="p3_7"><sup><small>163:3.7</small></sup>  Тогава стопанинът на дома отговорил: “Приятели мои, аз не ви обиждам. Нима всеки от вас не се съгласи да работи за един динарий на ден? Вземете това, което ви се полага, и вървете по своя път, защото аз желая да дам и на последния толкова, колкото дадох на вас. Нима не съм в правото си да се разпореждам както желая с това, което ми принадлежи? Или очите ви са завистливи, понеже желая добро и милосърдие?”<sup id="cite28"><a href="#fn28">[28]</a></sup></p>
<h2 id="p4" class="toc-header"><a href="#p4" class="toc-anchor">¶</a> 4. ПРОЩАВАНЕТО СЪС СЕДЕМДЕСЕТТЕ </h2>
<p id="p4_1"><sup><small>163:4.1</small></sup>  Това беше вълнуващ ден в живота на Магаданския лагер, тъй като в този ден седемдесетте евангелисти тръгнаха на път със своята първа мисия. Рано сутринта, в своята последна беседа със седемдесетте, Иисус постави ударение на следните положения:</p>
<p id="p4_2"><sup><small>163:4.2</small></sup>  1. Евангелието на Царството трябва да се възвестява пред целия свят — както на друговерци, така и на юдеи.</p>
<p id="p4_3"><sup><small>163:4.3</small></sup>  2. Помагайки на болните, не ги приучвайте да се уповават на чудеса.</p>
<p id="p4_4"><sup><small>163:4.4</small></sup>  3. Възвестявайте духовното братство пред синовете Божии, а не външното царство на мирската власт и материална слава.</p>
<p id="p4_5"><sup><small>163:4.5</small></sup>  4. Старайте се да не губите твърде много време за посещения от вежливост и други тривиалности, способни да ви отвлекат от пълната преданост към проповедта за Евангелието.</p>
<p id="p4_6"><sup><small>163:4.6</small></sup>  5. Ако първият дом, избран от вас като свое пристанище, се окаже достоен, оставайте в него в течение на цялото си пребиваване в този град.</p>
<p id="p4_7"><sup><small>163:4.7</small></sup>  6. Направо заявявайте на всички истински вярващи, че е настанало време за открит разрив с религиозните водачи на юдеите в Йерусалим.</p>
<p id="p4_8"><sup><small>163:4.8</small></sup>  7. Учете хората, че целият дълг на човека е заключен в една заповед: “Обичай Господа, твоя Бог, с целия си разум и душа и своя ближен като самия себе си<sup id="cite29"><a href="#fn29">[29]</a></sup><sup id="cite30"><a href="#fn30">[30]</a></sup>.” (Те трябваше да учат хората на това единствено задължение, вместо на 613-те правила за живот в тълкуването на фарисеите.)</p>
<p id="p4_9"><sup><small>163:4.9</small></sup>  След тази беседа на Иисус със седемдесетте в присъствието на всички апостоли и ученици Симон Петър ги отведе, прочитайки им проповедта на посвещението, която беше разработка на указанията на Учителя, дадени в деня, когато той положи ръце на тях и ги отдели като посланици на Царството. Петър призова седемдесетте високо да ценят в своя опит следните добродетели:</p>
<p id="p4_10"><sup><small>163:4.10</small></sup>  1. <i>Осветена преданост.</i> Винаги да се молят да бъдат изпратени повече работници на евангелската жътва. Той обясни, че при такава молитва човек с по-голяма вероятност ще каже: “Ето ме; изпрати мен<sup id="cite31"><a href="#fn31">[31]</a></sup>.” Той ги предупреждаваше да не забравят за ежедневното поклонение на Отеца.</p>
<p id="p4_11"><sup><small>163:4.11</small></sup>  2. <i>Истинско мъжество.</i> Той ги предупреди, че те ще се натъкнат на враждебно отношение и че тях със сигурност ги очакват гонения. Петър им каза, че тяхната мисия не е за страхливци, и посъветва тези, които се страхуват, веднага да напуснат техните редове. Но нито един не си отиде.</p>
<p id="p4_12"><sup><small>163:4.12</small></sup>  3. <i>Вяра и доверие.</i> Те трябва да тръгнат на своята първа мисия без никакви провизии; трябва изцяло да се доверят на Отеца по отношение на храна, подслон и други необходими неща.</p>
<p id="p4_13"><sup><small>163:4.13</small></sup>  4. <i>Старание и инициативност.</i> Те трябва да изпитват старание и разумен ентусиазъм; трябва безусловно да се занимават с делото на своя Учител. Източното приветствие представляваше продължителна и сложна церемония; затова бяха инструктирани „никого да не приветстваш” — така обикновено казваха, призовавайки някого да се занимава със своята работа, без да не губи време<sup id="cite32"><a href="#fn32">[32]</a></sup>. Това нямаше нищо общо с приятелското приветствие.</p>
<p id="p4_14"><sup><small>163:4.14</small></sup>  5. <i>Доброта и учтивост.</i> Учителят вече ги беше предупредил да не губят напразно време за обществени церемонии, но той ги призоваваше да бъдат вежливи по отношение на всички, с които общуват. Те трябваше всячески да проявяват доброта към тези, които биха ги приели в своя дом. На тях им беше строго заповядано да не напускат нечие скромно жилище заради по-удобен или влиятелен дом.</p>
<p id="p4_15"><sup><small>163:4.15</small></sup>  6. <i>Опека над болните.</i> Седемдесетте получиха от Петър указания да търсят тези, които са болни в душата или тялото си 1 и да правят всичко, което е по силите им, за да облекчат страданията или да излекуват болестите на такива хора.</p>
<p id="p4_16"><sup><small>163:4.16</small></sup>  След като получиха тези указания и инструкции, те тръгнаха на път по двама за изпълнение на своята мисия в Галилея, Самария и Юдея.</p>
<p id="p4_17"><sup><small>163:4.17</small></sup>  Макар че юдеите изпитваха особено уважение към числото седемдесет и понякога смятаха, че езическият свят обединява седемдесет нации, а също така и макар че тези седемдесет посланика трябваше да тръгнат с Евангелието към всички народи, при все това, доколкото ние можем да съдим за това, обстоятелството, че в тази група се оказаха именно седемдесет човека, беше чиста случайност. Без съмнение Иисус би приел и половин дузина други, но те не пожелаха да заплатят нужната цена — да се откажат от богатствата си и от своите семейства.</p>
<h2 id="p5" class="toc-header"><a href="#p5" class="toc-anchor">¶</a> 5. ПРЕМЕСТВАНЕТО НА ЛАГЕРА В ПЕЛА </h2>
<p id="p5_1"><sup><small>163:5.1</small></sup>  Сега Иисус и дванадесетте се готвеха за създаването на своя последен опорен пункт в Перея, съвсем близо до Пела, където Учителят беше кръстен във водите на Йордан. Последните десет дни на ноември, прекарани в Магадан, преминаха в съвещания и във вторник, 6 декември, цялата група почти от триста човека излезе на разсъмване с цялото си имущество, за да се установи вечерта за нощуване до реката близо до Пела. Това беше същото място край извора, където няколко години по-рано беше със своя лагер Йоан Кръстител.</p>
<p id="p5_2"><sup><small>163:5.2</small></sup>  След ликвидирането на Магаданския лагер Давид Зеведеев се върна във Витсаида и веднага започна да намалява куриерската служба. Царството навлизаше в нова фаза. Всеки ден пристигаха поклонници от цяла Палестина и даже от отделните райони на Римската империя. Понякога тук се появяваха вярващи от Месопотамия и страните на изток от река Тигър. Затова в неделя, 18 декември, Давид, с помощта на своите куриери, натовари на товарните животни пазените в дома на неговия баща лагерни принадлежности, които той използваше в предишния лагер при езерото във Витсаида. Прощавайки се за известно време с Витсаида, той тръгна на юг по брега на езерото и покрай Йордан към място, намиращо се северно от лагера на апостолите на половин километър от тях; не мина и седмица, когато той вече беше готов да настани тук около хиляда и петстотин поклонника. Апостолският лагер побираше до петстотин човека. В Палестина беше сезонът на дъждовете и това пристанище беше необходимо за приема на растящия брой посетители — голяма част искрени, — които идваха в Перея, за да видят Иисус и да чуят неговото учение.</p>
<p id="p5_3"><sup><small>163:5.3</small></sup>  Всичко това Давид направи по собствена инициатива, макар да се съветваше с Филип и Матей в Магадан. При съоръжаването на лагера той използва голяма част от своите бивши куриери, а в това време редовни куриерски поръчения изпълняваха по-малко от двадесет човека. Към края на декември и до завръщането на седемдесетте около Учителя се събраха около осемстотин посетители и се настаниха в лагера на Давид.</p>
<h2 id="p6" class="toc-header"><a href="#p6" class="toc-anchor">¶</a> 6. ЗАВРЪЩАНЕТО НА СЕДЕМДЕСЕТТЕ </h2>
<p id="p6_1"><sup><small>163:6.1</small></sup>  В петък, 30 декември, докато Иисус се намираше недалеч в планините заедно с Петър, Яков и Йоан, седемдесетте посланика започнаха по двама да пристигат в лагера при Пела, съпровождани от многобройни вярващи<sup id="cite33"><a href="#fn33">[33]</a></sup>. Приблизително към пет часа, когато Иисус се върна в лагера, и седемдесетте вече се бяха събрали на това място, където обикновено учеше Иисус. Вечерната трапеза се задържа повече от час, докато тези страстни проповедници на Евангелието за Царството разказваха своите впечатления. В предшестващите седмици за апостолите вече беше известно много чрез куриерите на Давид, но всички бяха въодушевени, слушайки как тези новопосветени евангелисти сами разказват как тяхната проповед е била приета от гладни юдеи и друговерци. Най-после Иисус можа да види как хората носят благата вест без неговото лично участие. Сега Учителят знаеше, че може да напусне този свят, без да се опасява от сериозно забавяне в разпространяването на Царството.</p>
<p id="p6_2"><sup><small>163:6.2</small></sup>  Когато седемдесетте разказваха, че “даже бесовете са им подвластни”, те имаха предвид случаите на чудодейно изцеление на жертвите на нервни разстройства<sup id="cite34"><a href="#fn34">[34]</a></sup>. При все това тези пастири действително оказаха помощ в няколко случая на реално обладаване от дявола и имайки предвид тези случаи, Иисус каза: “Не е чудно, че тези непокорни по-маловажни духове ви се подчиняват, защото аз видях Сатаната да пада от небесата като мълния. Но нека това да не извиква във вас ликуване; аз ви заявявам, че щом се върна при Отеца, ние ще изпратим своя Дух непосредствено в човешкия разум така, че тази шепа заблудили се духове няма да може да се вселява в разума на нещастните смъртни. Заедно с вас се радвам, че вие сте способни да въздействате на хората, но не се въодушевявайте от това, а се радвайте, че вашите имена са записани на небесата, а това значи, че вие ще вървите напред по безкрайния път на духовните победи.”</p>
<p id="p6_3"><sup><small>163:6.3</small></sup>  Именно тогава, преди да споделят вечерята, Иисус почувства един от тези редки приливи на емоционален възторг, свидетели на които понякога ставаха неговите последователи. Той каза: “Аз Ти благодаря, Отче, Господи на небето и земята, че макар това чудесно Евангелие да остана скрито от хитрите и лицемерните, духовните блаженства бяха разкрити от Духа на тези деца на Царството<sup id="cite35"><a href="#fn35">[35]</a></sup>. Да, Татко мой, на Теб изглежда Ти е приятно да вършиш това и аз се радвам, знаейки, че благата вест ще се разпространява по целия свят, след като се върна при Теб и към този труд, който Ти ми поръча да изпълня. Аз съм дълбоко развълнуван, разбирайки, че скоро Ти ще предадеш цялата власт в мои ръце, че само Ти наистина знаеш кой съм аз и че само аз истински Те познавам, а също така и тези, на които Те разкрих. И когато завърша това откровение, посветено на моите братя в плът, аз ще го продължа пред Твоите небесни създания.”</p>
<p id="p6_4"><sup><small>163:6.4</small></sup>  След това обръщение към Отеца Иисус се обърна към своите апостоли и пастири и каза: “Блажени са вашите очи, защото виждат, и вашите уши, защото слушат тези неща. Позволете ми да ви кажа, че много пророци и велики хора от миналите векове искаха да видят това, което виждате вие сега, но не им беше дадено. И много бъдещи поколения деца на света, слушайки за тези неща, ще завиждат на вас, чуващите и виждащите ги<sup id="cite36"><a href="#fn36">[36]</a></sup>.”</p>
<p id="p6_5"><sup><small>163:6.5</small></sup>  След това, обръщайки се към всички ученици, той каза: “Вие чухте колко много градове и села са приели благата вест за Царството и как моите пастири и учители са били приети от юдеите и езичниците. Наистина блажени са тези общини, които са решили да приемат Евангелието на Царството. Но тежкó на отхвърлилите светлината жители на Хоразин, Витсаида-Юлия и Капернаум — градовете, които не приеха добре посланиците<sup id="cite37"><a href="#fn37">[37]</a></sup><sup id="cite38"><a href="#fn38">[38]</a></sup>. Аз заявявам, че ако чудесата, сътворени по тези места, бяха сътворени в Тир и Сидон, хората на така наричаните езически градове вече отдавна биха се покаяли и биха седели във власеници и пепел. Наистина, в деня на съда по-търпимо ще бъде отношението към Тир и Сидон.”</p>
<p id="p6_6"><sup><small>163:6.6</small></sup>  Тъй като следващият ден беше събота, Иисус се уедини със седемдесетте и им каза: “Аз действително се радвах заедно с вас, когато се върнахте с добра вест за приемането на Евангелието за Царството от толкова много хора по цяла Галилея, Самария и Юдея. Но съм удивен от това, което ви приведе в такъв възторг. Нима не сте очаквали, че вашата проповед ще заключава в себе си такава сила? Нима вие така малко вярвахте в това Евангелие, че се върнахте поразени от неговото въздействие? И сега, макар че аз не се каня да помрачавам вашата радост, бих искал строго да ви предупредя за коварствата на гордостта — духовната гордост. Ако можехте да разберете падението на Луцифер, лукавия, вие бихте се предпазили от всякаква форма на духовна гордост.</p>
<p id="p6_7"><sup><small>163:6.7</small></sup>  Вие пристъпихте към този велик труд, разкривайки на смъртния човек, че той е син Божий. Аз ви показах пътя; вървете напред, изпълнявайки своя дълг, и непрестанно творете добро<sup id="cite39"><a href="#fn39">[39]</a></sup>. На вас и на всички онези, които ще тръгнат по вашите стъпки във всички времена, позволете да кажа: аз винаги ще бъда редом и моето призивно възвание е и винаги ще бъде: елате при мен, всички вие, които се трудите и сте обременени, и аз ще ви успокоя<sup id="cite40"><a href="#fn40">[40]</a></sup>. Приемете моя ярем върху себе си и се учете от мен, защото аз съм верен и предан, и намерете покой за своите души.”</p>
<p id="p6_8"><sup><small>163:6.8</small></sup>  И те се убедиха в истинността на думите на Учителя, проверявайки неговите обещания на практика. И от този ден безбройно множество хора също изпитаха тези обещания и се убедиха в тяхната надеждност.</p>
<h2 id="p7" class="toc-header"><a href="#p7" class="toc-anchor">¶</a> 7. ПОДГОТОВКАТА ЗА ПОСЛЕДНАТА МИСИЯ </h2>
<p id="p7_1"><sup><small>163:7.1</small></sup>  Следващите няколко дни станаха напрегнато време за лагера в Пела, където завършваха приготовленията за перейската мисия, последна за Иисус и неговите другари. Тримесечното пътешествие по цяла Перея продължи чак до влизането на Учителя в Йерусалим и завършването на земния му труд. През този период център на дейността на Иисус и апостолите беше лагерът при Пела.</p>
<p id="p7_2"><sup><small>163:7.2</small></sup>  Вече не беше нужно Иисус да върви сред народа, за да учи хората. Сега всяка седмица при него идваха все повече посетители; те пристигаха отвсякъде — не само от Палестина, но и от целия римски свят и Близкия изток. Макар че Учителят заедно със седемдесетте евангелисти участваше в пътешествието по Перея, той прекара много време в лагера при Пела, обучавайки народа и наставлявайки дванадесетте. В течение на този тримесечен период редом с Иисус имаше не повече от десет апостоли.</p>
<p id="p7_3"><sup><small>163:7.3</small></sup>  Заедно със седемдесетте за път се приготвиха и членовете на женския корпус, готови по двойки да се трудят в основните градове на Перея. В последно време дванадесетте жени — членове на първоначалната група, бяха подготвили корпус от петдесет жени, обучени да посещават домовете и овладели изкуството при оказването на помощ на болните и страдащите. Перпетуа, жената на Симон Петър, влезе в тази нова група от женския корпус и ú беше поръчано да ръководи — под ръководството на Абнер — дейността по разширяването на женския корпус. След Петдесетница тя не се разделяше със своя прославен мъж, съпровождайки го във всички мисионерски пътешествия, и в деня, когато Петър беше разпънат в Рим, тя беше хвърлена на арената за изяждане от диви зверове. Сред членовете на този нов женски корпус бяха жените на Филип и Матей, както и майката на Яков и Йоан.</p>
<p id="p7_4"><sup><small>163:7.4</small></sup>  Сега, под личното ръководство на Иисус, делото на Царството трябваше да премине в своята завършваща фаза. И този настоящ етап беше етап на духовни дълбини, поразително отличаващ се от времето на бившата популярност в Галилея, когато Иисус го съпровождаха очакващите вълшебства и търсещите чудеса тълпи. При все това сред неговите последователи, както и преди, оставаха много хора с материалистична нагласа, неспособни да разберат истината, че Царството небесно е духовно братство между хората, основано на вечната истина за всеобщото бащинство на Бога.</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/The_Urantia_Book/162">Документ 162. На Празника на шатрите</a></td>
        <td><a href="/bg/The_Urantia_Book/Index">Индекс</a></td>
        <td><a href="/bg/The_Urantia_Book/164">Документ 164. На празника освещение на храма</a></td>
      </tr>
    </tbody>
  </table>
</figure>
<h2>препратки</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Обучение на седемдесетте</i>: <a href="/bg/Bible/Luke/10#v1a">Лк 10:1a</a>. </li>
  <li id="fn2"><a href="#cite2">↑</a> <i>Инструкции за седемдесетте</i>: <a href="/bg/Bible/Luke/10#v1b">Лк 10:1b-7</a>. </li>
  <li id="fn3"><a href="#cite3">↑</a> <i>Жътвата е изобилна, а работниците малко</i>: <a href="/bg/Bible/Matthew/9#v37">Мт 9:37</a>; <a href="/bg/Bible/John/4#v35">Йн 4:35</a>. </li>
  <li id="fn4"><a href="#cite4">↑</a> <i>Изпратете като агнета сред вълци</i>: <a href="/bg/Bible/Matthew/7#v15">Мт 7:15</a>; <a href="/bg/Bible/Matthew/10#v16a">Мт 10:16a</a>. </li>
  <li id="fn5"><a href="#cite5">↑</a> <i>Не вземайте нито кесия, нито дрехи</i>: <a href="/bg/Bible/Matthew/10#v9">Мт 10:9-10a</a>; <a href="/bg/Bible/Mark/6#v8">Мк 6:8-9</a>; <a href="/bg/Bible/Luke/9#v3">Лк 9:3</a>. </li>
  <li id="fn6"><a href="#cite6">↑</a> <i>Останете на същото място</i>: <a href="/bg/Bible/Matthew/10#v11">Мт 10:11-13</a>; <a href="/bg/Bible/Mark/6#v10">Мк 6:10</a>; <a href="/bg/Bible/Luke/9#v4">Лк 9:4</a>. </li>
  <li id="fn7"><a href="#cite7">↑</a> <i>Прокламирайте мир, добра воля към хората</i>: <a href="/bg/Bible/Luke/2#v14b">Лк 2:14b</a>. </li>
  <li id="fn8"><a href="#cite8">↑</a> <i>Бъдете мъдри като змии, безвредни</i>: <a href="/bg/Bible/Matthew/10#v16">Мт 10:16</a>. </li>
  <li id="fn9"><a href="#cite9">↑</a> <i>Царството Божие/небето наближи</i>: <a href="/bg/Bible/Matthew/3#v2">Мт 3:2</a>; <a href="/bg/Bible/Matthew/4#v17">Мт 4:17</a>; <a href="/bg/Bible/Matthew/10#v7">Мт 10:7</a>; <a href="/bg/Bible/Mark/1#v15">Мк 1:15</a>; <a href="/bg/Bible/Luke/21#v31">Лк 21:31</a>. </li>
  <li id="fn10"><a href="#cite10">↑</a> <i>Служител на болни</i>: <a href="/bg/Bible/Matthew/10#v1">Мт 10:1,8</a>; <a href="/bg/Bible/Mark/3#v15">Мк 3:15</a>; <a href="/bg/Bible/Luke/9#v2">Лк 9:2</a>. </li>
  <li id="fn11"><a href="#cite11">↑</a> <i>Даром получено добро, даром давайте</i>: <a href="/bg/Bible/Matthew/10#v8b">Мт 10:8b</a>. </li>
  <li id="fn12"><a href="#cite12">↑</a> <i>Планове за приемане, отхвърляне</i>: <a href="/bg/Bible/Matthew/10#v11">Мт 10:11-14</a>; <a href="/bg/Bible/Mark/6#v11">Мк 6:11</a>; <a href="/bg/Bible/Luke/9#v5">Лк 9:5</a>. </li>
  <li id="fn13"><a href="#cite13">↑</a> <i>Чуй те, чуй ме, чуй подателя</i>: <a href="/bg/Bible/Matthew/10#v40">Мт 10:40</a>; <a href="/bg/Bible/Luke/10#v16">Лк 10:16</a>; <a href="/bg/Bible/John/13#v20">Йн 13:20</a>. </li>
  <li id="fn14"><a href="#cite14">↑</a> <i>Седемдесет отидоха и се върнаха</i>: <a href="/bg/Bible/Luke/10#v1">Лк 10:1</a>. </li>
  <li id="fn15"><a href="#cite15">↑</a> <i>Погребете баща си, преди да последвате Исус</i>: <a href="/bg/Bible/Matthew/8#v19">Мт 8:19-22</a>; <a href="/bg/Bible/Luke/9#v57">Лк 9:57-60</a>. </li>
  <li id="fn16"><a href="#cite16">↑</a> <i>Утеши семейството, преди да последваш Исус</i>: <a href="/bg/Bible/Luke/9#v61">Лк 9:61-62</a>. </li>
  <li id="fn17"><a href="#cite17">↑</a> <i>Богатият млад владетел</i>: <a href="/bg/Bible/Matthew/19#v16">Мт 19:16-20a</a>; <a href="/bg/Bible/Mark/10#v17">Мк 10:17,19-20</a>; <a href="/bg/Bible/Luke/18#v18">Лк 18:18,20-21</a>. </li>
  <li id="fn18"><a href="#cite18">↑</a> <i>Спазвай всички заповеди</i>: <a href="/bg/Bible/Exodus/20#v3">Из 20:3-17</a>; <a href="/bg/Bible/Deuteronomy/5#v7">Вт 5:7-21</a>. </li>
  <li id="fn19"><a href="#cite19">↑</a> <i>Препятствието: любовта към богатството</i>: <a href="/bg/Bible/Matthew/19#v20b">Мт 19:20b-21</a>; <a href="/bg/Bible/Mark/10#v21">Мк 10:21</a>; <a href="/bg/Bible/Luke/18#v22">Лк 18:22</a>. </li>
  <li id="fn20"><a href="#cite20">↑</a> <i>Изборът (богатство)</i>: <a href="/bg/Bible/Matthew/19#v22">Мт 19:22</a>; <a href="/bg/Bible/Mark/10#v22">Мк 10:22</a>; <a href="/bg/Bible/Luke/18#v23">Лк 18:23</a>. </li>
  <li id="fn21"><a href="#cite21">↑</a> <i>Любов към богатството</i>: <a href="/bg/Bible/Matthew/6#v24">Мт 6:24</a>; <a href="/bg/Bible/Matthew/19#v24">Мт 19:24</a>; <a href="/bg/Bible/Mark/10#v25">Мк 10:25</a>; <a href="/bg/Bible/Luke/18#v25">Лк 18:25</a>; <a href="/bg/Bible/Luke/19#v24">Лк 19:24</a>. </li>
  <li id="fn22"><a href="#cite22">↑</a> <i>Камилата минава през иглени уши</i>: <a href="/bg/Bible/Matthew/19#v23">Мт 19:23-24</a>; <a href="/bg/Bible/Mark/10#v23">Мк 10:23-25</a>; <a href="/bg/Bible/Luke/18#v24">Лк 18:24-25</a>. </li>
  <li id="fn23"><a href="#cite23">↑</a> <i>С Бога няма невъзможни неща</i>: <a href="/bg/Bible/Genesis/18#v14">Бт 18:14</a>; <a href="/bg/Bible/Jeremiah/32#v27">Ер 32:27</a>; <a href="/bg/Bible/Matthew/19#v26">Мт 19:26</a>; <a href="/bg/Bible/Mark/10#v27">Мк 10:27</a>; <a href="/bg/Bible/Mark/14#v36">Мк 14:36</a>; <a href="/bg/Bible/Luke/1#v37">Лк 1:37</a>; <a href="/bg/Bible/Luke/18#v27">Лк 18:27</a>. </li>
  <li id="fn24"><a href="#cite24">↑</a> <i>Възнаграждение за услугата</i>: <a href="/bg/Bible/Matthew/19#v27">Мт 19:27-29</a>; <a href="/bg/Bible/Mark/10#v28">Мк 10:28-30</a>; <a href="/bg/Bible/Luke/18#v28">Лк 18:28-30</a>. </li>
  <li id="fn25"><a href="#cite25">↑</a> <i>Мнозина, които са първи, ще бъдат последни</i>: <a href="/bg/Bible/Matthew/19#v30">Мт 19:30</a>; <a href="/bg/Bible/Matthew/20#v16">Мт 20:16</a>; <a href="/bg/Bible/Mark/9#v35">Мк 9:35</a>; <a href="/bg/Bible/Mark/10#v31">Мк 10:31</a>; <a href="/bg/Bible/Luke/13#v30">Лк 13:30</a>. </li>
  <li id="fn26"><a href="#cite26">↑</a> <i>Притча за стопанина на дома</i>: <a href="/bg/Bible/Matthew/20#v1">Мт 20:1-7</a>. </li>
  <li id="fn27"><a href="#cite27">↑</a> <i>Притча за стопанина на дома (продължение)</i>: <a href="/bg/Bible/Matthew/20#v8">Мт 20:8-12</a>. </li>
  <li id="fn28"><a href="#cite28">↑</a> <i>Притча за стопанина на дома (продължение)</i>: <a href="/bg/Bible/Matthew/20#v13">Мт 20:13-15</a>. </li>
  <li id="fn29"><a href="#cite29">↑</a> <i>Обичай Бога с цялото си сърце</i>: <a href="/bg/Bible/Deuteronomy/6#v4">Вт 6:4-5</a>; <a href="/bg/Bible/Deuteronomy/10#v12">Вт 10:12</a>; <a href="/bg/Bible/Deuteronomy/11#v1">Вт 11:1,13,22</a>; <a href="/bg/Bible/Deuteronomy/13#v3">Вт 13:3</a>; <a href="/bg/Bible/Deuteronomy/19#v9">Вт 19:9</a>; <a href="/bg/Bible/Deuteronomy/30#v6">Вт 30:6,16,20</a>; <a href="/bg/Bible/Matthew/22#v37">Мт 22:37</a>; <a href="/bg/Bible/Mark/12#v30">Мк 12:30</a>; <a href="/bg/Bible/Luke/10#v27">Лк 10:27</a>; <a href="/bg/Bible/Romans/8#v28">Рим 8:28</a>; <a href="/bg/Bible/Joshua/22#v5">ИН 22:5</a>; <a href="/bg/Bible/Joshua/23#v11">ИН 23:11</a>. </li>
  <li id="fn30"><a href="#cite30">↑</a> <i>Обичай ближния като себе си</i>: <a href="/bg/Bible/Leviticus/19#v18">Лв 19:18,34</a>; <a href="/bg/Bible/Matthew/5#v43">Мт 5:43-44</a>; <a href="/bg/Bible/Matthew/19#v19b">Мт 19:19b</a>; <a href="/bg/Bible/Matthew/22#v39">Мт 22:39</a>; <a href="/bg/Bible/Mark/12#v31">Мк 12:31,33</a>; <a href="/bg/Bible/Luke/10#v27">Лк 10:27</a>; <a href="/bg/Bible/Romans/13#v9b">Рим 13:9b</a>; <a href="/bg/Bible/Galatians/5#v14">Гал 5:14</a>; <a href="/bg/Bible/James/2#v8">Як 2:8</a>. </li>
  <li id="fn31"><a href="#cite31">↑</a> <i>Тук съм, изпрати ме</i>: <a href="/bg/Bible/Isaiah/6#v8">Ис 6:8</a>. </li>
  <li id="fn32"><a href="#cite32">↑</a> <i>Не поздравявайте никого по пътя</i>: <a href="/bg/Bible/Luke/10#v4">Лк 10:4</a>. </li>
  <li id="fn33"><a href="#cite33">↑</a> <i>Седемдесетте се завръщат</i>: <a href="/bg/Bible/Luke/10#v17a">Лк 10:17a</a>. </li>
  <li id="fn34"><a href="#cite34">↑</a> <i>Преодоляване на бесовете</i>: <a href="/bg/Bible/Luke/10#v17b">Лк 10:17b-18,20</a>. </li>
  <li id="fn35"><a href="#cite35">↑</a> <i>Благодарение на Отца</i>: <a href="/bg/Bible/Matthew/11#v25">Мт 11:25-26</a>; <a href="/bg/Bible/Luke/10#v21">Лк 10:21-22</a>. </li>
  <li id="fn36"><a href="#cite36">↑</a> <i>Оценка на мисията</i>: <a href="/bg/Bible/Matthew/13#v16">Мт 13:16-17</a>; <a href="/bg/Bible/Luke/10#v23">Лк 10:23-24</a>; <a href="/bg/Bible/John/8#v56">Йн 8:56</a>. </li>
  <li id="fn37"><a href="#cite37">↑</a> <i>Скръб за неверни градове</i>: <a href="/bg/Bible/Matthew/11#v20">Мт 11:20-23a</a>; <a href="/bg/Bible/Luke/10#v13">Лк 10:13-15</a>. </li>
  <li id="fn38"><a href="#cite38">↑</a> <i>Вързоп и пепел</i>: <a href="/bg/Bible/Esther/4#v1">Ест 4:1,3</a>; <a href="/bg/Bible/Job/42#v6">Йв 42:6</a>; <a href="/bg/Bible/Jonah/3#v6">Йон 3:6</a>; <a href="/bg/Bible/Matthew/11#v21">Мт 11:21</a>; <a href="/bg/Bible/Luke/10#v13">Лк 10:13</a>. </li>
  <li id="fn39"><a href="#cite39">↑</a> <i>Не се уморявай в доброто</i>: <a href="/bg/Bible/Galatians/6#v9a">Гал 6:9a</a>; <a href="/bg/Bible/2_Thessalonians/3#v13">2 Сл 3:13</a>. </li>
  <li id="fn40"><a href="#cite40">↑</a> <i>Елате при мен всички, които се трудите</i>: <a href="/bg/Bible/Matthew/11#v28">Мт 11:28-29</a>. </li>
</ol>
</div>
