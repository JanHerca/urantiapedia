<!--
title: ДОКУМЕНТ 39. СЕРАФИЧЕСКИТЕ ВОЙНСТВА
description: 
published: true
date: 2023-4-25T23:17:41Z
tags: the urantia book—papers
editor: ckeditor
dateCreated: 2022-7-26T21:56:18Z
-->

<p class="v-card v-sheet theme--light grey lighten-3 px-2 mb-4">© 2014 Фондация Урантия</p>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/38">
          <span class="mdi mdi-arrow-left-drop-circle"></span><span class="pl-2">Документ 38. Попечителски духове на локалната вселена</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/39">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/40">
          <span class="pr-2">Документ 40. Възходящи Божии Синове</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/bg/The_Urantia_Book/39#p0_1">39:0.1</a></small></sup>  ДОКОЛКОТО ни е известно, задачата на Безкрайния Дух във вида, в който той е олицетворен в столицата на локалната вселена, създава еднообразно съвършени серафими. Но по силата на неизвестни ни причини на това серафическо войнство е свойствено голямо разнообразие. Това разнообразие може да бъде следствие от неведомо вмешателство на еволюиращото емпирично божество; ако това е така, то ние не можем да го докажем. При все това ние виждаме, че серафимите, преминали през изпитания и тренировка в процеса на обучение и подготовка, неизменно се подразделят на седем ясно изразени групи:</p>
<p id="p0_2"><sup><small><a href="/bg/The_Urantia_Book/39#p0_2">39:0.2</a></small></sup>  1. Върховни серафими.</p>
<p id="p0_3"><sup><small><a href="/bg/The_Urantia_Book/39#p0_3">39:0.3</a></small></sup>  2. Висшестоящи серафими.</p>
<p id="p0_4"><sup><small><a href="/bg/The_Urantia_Book/39#p0_4">39:0.4</a></small></sup>  3. Старши серафими.</p>
<p id="p0_5"><sup><small><a href="/bg/The_Urantia_Book/39#p0_5">39:0.5</a></small></sup>  4. Управляващи серафими.</p>
<p id="p0_6"><sup><small><a href="/bg/The_Urantia_Book/39#p0_6">39:0.6</a></small></sup>  5. Планетарни помощници.</p>
<p id="p0_7"><sup><small><a href="/bg/The_Urantia_Book/39#p0_7">39:0.7</a></small></sup>  6. Преходни попечители.</p>
<p id="p0_8"><sup><small><a href="/bg/The_Urantia_Book/39#p0_8">39:0.8</a></small></sup>  7. Серафими на бъдещето.</p>
<p id="p0_9"><sup><small><a href="/bg/The_Urantia_Book/39#p0_9">39:0.9</a></small></sup>  Едва ли ще бъде вярно, ако кажем, че който и да е серафим стои по-ниско от ангела или от която и да е друга група. Но на първо време ангелът е ограничен от класификационната група на изначално и присъщо нему служене. Моят серафически партньор по подготовката на настоящия документ, Манотия, е върховен серафим и винаги е действал само като върховен серафим. Посредством прояви на усърдие и предано служене той последователно е преминал всичките седем вида серафическо служене, вземайки участие практически във всички области на откритата за серафимите дейност, и понастоящем заема поста помощник на главата на серафимите на Урантия.</p>
<p id="p0_10"><sup><small><a href="/bg/The_Urantia_Book/39#p0_10">39:0.10</a></small></sup>  На хората понякога им е трудно да повярват, че дадената при сътворението способност за служене на по-високо ниво не предполага непременно способност за функциониране на относително по-ниски нива на служене. Човекът започва живота си като безпомощно дете; затова всяко негово смъртно постижение задължително включва целия предшестващ опит; серафимите нямат такъв „довъзрастен“ живот — нямат детство. И при все това те са емпирични създания и с помощта на опита и допълнителното образование могат да повишат своите божествени, дарени способности чрез емпирично придобиване на функционални навици в един или няколко вида серафическо служене.</p>
<p id="p0_11"><sup><small><a href="/bg/The_Urantia_Book/39#p0_11">39:0.11</a></small></sup>  Получавайки съответните пълномощия, серафимите биват определяни в резерва на своята класификационна група. Планетарните и управляващите серафими обикновено служат дълго време в своя изначален статут, но колкото е по-високо нивото на предопределената функция, с толкова по-голяма настойчивост се стремят ангелските попечители към назначаване на низшите нива на вселенското служене. Особено желани са за тях назначенията в резерва на планетарните помощници и в случай на положително решение те постъпват в небесните училища към резиденциите на Планетарния Принц на един от еволюционните светове. Тук те пристъпват към изучаването на езиците, историята и местните обичаи на човешките раси. Серафимите трябва да получават знания и да натрупват опит до голяма степен така, както и хората. По отношение на някои от атрибутите на личността те са близки до вас. И всички те жадуват да започнат от самото начало, от низшето ниво на служене, което им позволява да се надяват на постигане в бъдеще на най-висшето ниво на емпирично предназначение.</p>
<h2 id="p1" class="toc-header"><a href="#p1" class="toc-anchor">¶</a> 1. ВЪРХОВНИТЕ СЕРАФИМИ </h2>
<p id="p1_1"><sup><small><a href="/bg/The_Urantia_Book/39#p1_1">39:1.1</a></small></sup>  Тези серафими се отнасят към върховната от седемте разкрити категории ангели на локалната вселена. Те функционират в седем групи, всяка от които е тясно свързана с ангелските попечители на Серафическия Корпус на Завършилите:</p>
<p id="p1_2"><sup><small><a href="/bg/The_Urantia_Book/39#p1_2">39:1.2</a></small></sup>  1. <i>Попечители на Синовете и Духовете.</i> Първата група върховни серафими се назначава на служба при върховните Синове и същества, произлезли от Духа, постоянно пребиваващи и функциониращи в локалната вселена. Тази група ангелски попечители също обслужва Вселенския Син и Вселенския Дух и е тясно свързана с информационния корпус на Ясната Утринна Звезда — главния вселенски изпълнител на обединената воля на Сина-Създател и Съзидателния Дух.</p>
<p id="p1_3"><sup><small><a href="/bg/The_Urantia_Book/39#p1_3">39:1.3</a></small></sup>  Назначени в помощ на висшестоящите Синове и Духове, тези серафими по естествен начин са свързани с обширната служба на Райските Авоналовци — божествени потомци на Вечния Син и Безкрайния Дух. Тези висшестоящи и опитни серафими съпровождат Райските Авоналовци във всички арбитражни и посвещенчески мисии, занимавайки се в такива случаи с подготовка и провеждане на работите, свързани с края на планетарния съдебен период и откриването на новата ера. Но те не вземат участие в раздаването на правосъдие, което може да стане при такава смяна на съдните периоди.</p>
<p id="p1_4"><sup><small><a href="/bg/The_Urantia_Book/39#p1_4">39:1.4</a></small></sup>  <i>Посвещенчески персонал.</i> Когато Райските Авоналовци, но не Синовете-Създатели, изпълняват мисията на посвещението, винаги ги съпровожда посвещенчески персонал от 144 серафима. Тези 144 ангела ръководят всички останали попечители на Сина и Духа, които могат да имат отношение към мисията на посвещението. В подчинение на въплътения Божий Син, изпълняващ планетарното посвещение, могат да се намират легиони ангели, но всички тези серафими се управляват и възглавяват от 144 члена посвещенчески персонал. Върховните категории ангели — свръхнафими и секонафими, могат също да съставляват част от войнството на помощниците и макар техните мисии да се отличават от мисиите на серафимите, цялата тази дейност се координира от посвещенческия персонал.</p>
<p id="p1_5"><sup><small><a href="/bg/The_Urantia_Book/39#p1_5">39:1.5</a></small></sup>  Тези помощници се отнасят към серафимите на завършилите; всички те са пресекли кръга на Сферата на серафимите и са достигнали Серафическия Корпус на Завършилите. Те също така са преминали по-нататъшна специална подготовка, която им позволява да се справят с трудностите и критичните ситуации, свързани с посвещенията на Божиите Синове в името на прогреса на децата на времето. Всички подобни серафими са достигнали Рая и личните обятия на Втория Източник и Център — Вечния Син.</p>
<p id="p1_6"><sup><small><a href="/bg/The_Urantia_Book/39#p1_6">39:1.6</a></small></sup>  Серафимите в равна степен се стремят към назначение в мисиите на въплътени Синове и прикрепване като пазители на съдбата на смъртните създания; последните са най-сигурният пропуск на серафима за Рая, докато членовете на посвещенческия персонал са се издигнали до най-висшето служене в локалната вселена, възможно за достигналите Рая серафими на завършването.</p>
<p id="p1_7"><sup><small><a href="/bg/The_Urantia_Book/39#p1_7">39:1.7</a></small></sup>  2.<i>Съдебни Съветници.</i> Тук се отнасят серафическите съветници и помощници, участващи във всички видове раздаване на правосъдие — от миротворческите комисии до върховните съдилища на света. В задачата на такива съдилища влизат не произнесените наказателни присъди, а изясняването на обективните различия в мнението и издаването на декрети за вечно продължаване на живота на възходящите смъртни. Задължение на съдебните съветници е да следят за безпристрастното изложение и милосърдно разглеждане на всички обвинения по адрес на смъртните създания. В тази си дейност те са тясно свързани с Върховните Упълномощени — слелите се с Духа смъртни, които служат в локалната вселена.</p>
<p id="p1_8"><sup><small><a href="/bg/The_Urantia_Book/39#p1_8">39:1.8</a></small></sup>  Серафическите съдебни съветници служат изключително като защитници на смъртните. Това се обяснява не с нечие тенденциозно, несправедливо отношение към низшите създания на световете, а с това, че макар правосъдието да предполага провеждане на съдебно дирене по всяка простъпка, извършена при възхода към божествено съвършенство, милосърдието изисква справедливо решение, отчитащо природата на създанието и божественото му предназначение. Тези ангели са тълкуватели и илюстратори на елемента милосърдие, присъщо на божественото правосъдие — справедливост, основана на знаенето на принципни факти, отнасящи се към личните мотиви и особеностите на човешките раси.</p>
<p id="p1_9"><sup><small><a href="/bg/The_Urantia_Book/39#p1_9">39:1.9</a></small></sup>  Тази категория ангели служи на всички нива, започвайки със съветите на Планетарните Принцове и завършвайки с върховните съдилища на локалната вселена, докато техните партньори по Серафически Корпус на Завършилите действат във върховните сфери на Орвонтон, чак до съдилищата на Извечно Древните на Уверса.</p>
<p id="p1_10"><sup><small><a href="/bg/The_Urantia_Book/39#p1_10">39:1.10</a></small></sup>  3. <i>Вселенски консултанти.</i> Това са истински приятели и съветници на тези възходящи създания, които правят последно спиране в Салвингтон, в своята родна вселена, в преддверието на откриващото се пред тях духовно пътешествие в обширната свръхвселена Орвонтон. В такова време много от възходящите създания ги посещава чувство, което може да се сравни с известното на смъртния човек чувство на носталгия. Назад остават преминатите сфери, световете, познати от продължителното служене и завършването на моронтийното ниво; напред лежи мамещата тайна на една по-голяма и обширна вселена.</p>
<p id="p1_11"><sup><small><a href="/bg/The_Urantia_Book/39#p1_11">39:1.11</a></small></sup>  Задачата на вселенските консултанти е да спомагат за прехода на възходящите странстващи от придобитото ниво вселенско служене към непридобитото, да помагат на тези странстващи да внасят постоянни, бързо променящи се поправки в разбирането на значението и ценностите, неотменими от осъзнаването на тази истина, че духовното същество на първата степен се намира не в края — кулминационната точка на моронтийния възход в локалната вселена, а в самата основа на дългата стълба на духовното извисяване към Всеобщия Баща и Рая.</p>
<p id="p1_12"><sup><small><a href="/bg/The_Urantia_Book/39#p1_12">39:1.12</a></small></sup>  Много от випускниците на сферата на Серафимите — членове на Серафическия Корпус на Завършилите, са свързани с тези серафими и се занимават с широка преподавателска дейност в някои салвингтонски училища, отнасящи се към подготовката на създания на Небадон към взаимоотношенията в следващата вселенска епоха.</p>
<p id="p1_13"><sup><small><a href="/bg/The_Urantia_Book/39#p1_13">39:1.13</a></small></sup>  4. <i>Съветници по обучението.</i> Тези ангели са безценни помощници на корпуса за духовни учители на локалната вселена. Съветниците по обучението са секретари на всички категории учители — от Мелхиседек и Троичните Синове-Учители до моронтийните смъртни, които се назначават като помощници на тези от своите събратя, които са малко по-ниско от тях на стълбата на възхода. Отначало вие ще <i>видите</i> тези младши серафими на обучението в един от седемте обителски свята, обкръжаващи Йерусем.</p>
<p id="p1_14"><sup><small><a href="/bg/The_Urantia_Book/39#p1_14">39:1.14</a></small></sup>  Тези серафими стават партньори на регионалните ръководители на многобройни образователни и подготвителни организации на локалните вселени и крупните контингенти на тези създания се намират в разпореждане на преподавателите на седемте подготвителни свята на локалната система и седемдесетте образователни сфери на съзвездията. Тази опека обхваща всички нива чак до индивидуалните светове. Тези съветници на висшите серафими помагат даже на истинските и предани учители на времето и често ги съпровождат.</p>
<p id="p1_15"><sup><small><a href="/bg/The_Urantia_Book/39#p1_15">39:1.15</a></small></sup>  Четвъртото посвещение на Сина-Създател в образа на създание премина като съветник по обучение на висшия серафим на Небадон.</p>
<p id="p1_16"><sup><small><a href="/bg/The_Urantia_Book/39#p1_16">39:1.16</a></small></sup>  5. <i>Ръководители на мисии.</i> От време на време ангелите, служещи в еволюционните и архитектурни светове, в които има създания, създават изборен орган от 144 висши серафима. Този върховен съвет от ангели координира въпросите на автономното служене и мисията на серафимите. Тези ангели възглавяват всички серафически асамблеи, събираеми по силата на служебно задължение или за изразяване на поклонение.</p>
<p id="p1_17"><sup><small><a href="/bg/The_Urantia_Book/39#p1_17">39:1.17</a></small></sup>  6. <i> Регистратори.</i> Тук се отнасят официалните регистратори на върховните серафими. Много от тези висши ангели са родени с напълно развити умения на регистратори; други са получили това отговорно назначение благодарение на усърдно учене и предано изпълнение на сложните задължения, докато са прикрепени към низови или изискващи по-малка отговорност категории.</p>
<p id="p1_18"><sup><small><a href="/bg/The_Urantia_Book/39#p1_18">39:1.18</a></small></sup>  7. <i>Свободни попечители.</i> Множество свободни попечители от висшите категории са автономни помощници на архитектурните сфери и обитаемите планети. Такива попечители доброволно удовлетворяват колебанията на необходимостта от услуги на върховните серафими, съставлявайки по този начин общия резерв от тази категория.</p>
<h2 id="p2" class="toc-header"><a href="#p2" class="toc-anchor">¶</a> 2. ВИСШЕСТОЯЩИТЕ СЕРАФИМИ </h2>
<p id="p2_1"><sup><small><a href="/bg/The_Urantia_Book/39#p2_1">39:2.1</a></small></sup>  Своето название висшестоящите серафими са получили не поради това, че в някакъв смисъл качествено превъзхождат останалите категории ангели, а защото отговарят за дейността на локалната вселена на по-висше ниво. Изключително много серафими от първите две групи на този корпус са постигнали такъв статут — това са ангели, служили във всички фази на подготовка и върнали се към възвишено назначение като ръководители на своите събратя в сферата на своята предишна дейност. Доколкото Небадон е млада вселена, тази категория тук е немногобройна.</p>
<p id="p2_2"><sup><small><a href="/bg/The_Urantia_Book/39#p2_2">39:2.2</a></small></sup>  Висшестоящите серафими функционират в следните седем групи:</p>
<p id="p2_3"><sup><small><a href="/bg/The_Urantia_Book/39#p2_3">39:2.3</a></small></sup>  1. <i>Информационен корпус.</i> Тези серафими се отнасят към личното обкръжение на Гавраил, Ясната Утринна Звезда. Той обхваща цялото пространство на локалната вселена, събирайки в световете информация, от която Гавраил се ръководи в съветите на Небадон. Те представляват информационен корпус от могъщи войнства, възглавявани от Гавраил като наместник на Сина-Владетел. Тези серафими нямат пряка връзка нито със системите, нито със съзвездията, а тяхната информация се направлява непосредствено от Салвингтон по непрекъснат, пряк и независим кръг.</p>
<p id="p2_4"><sup><small><a href="/bg/The_Urantia_Book/39#p2_4">39:2.4</a></small></sup>  Информационните корпуси на различните локални вселени са способни да осъществяват и осъществяват взаимовръзка, но тази възможност е ограничена само в пределите на съответната свръхвселена. Съществува диференциал на енергия, ефективно разделящ сферата на дейност на различните свръхправителства. Обикновено една свръхвселена може да общува с друга само при посредничеството на Райския информационен център.</p>
<p id="p2_5"><sup><small><a href="/bg/The_Urantia_Book/39#p2_5">39:2.5</a></small></sup>  2. <i>Гласът на Милосърдието.</i> Милосърдието е основен принцип на служенето на серафимите и помощта на ангелите. Затова е напълно естествено съществуването на корпус от ангели, които по особен начин изобразяват милосърдие. Тези серафими са истинските милосърдни попечители на локалните вселени. Те са духовните лидери, които укрепват висшите подбуди и благочестиви емоции на хора и ангели. Понастоящем всички управляващи такива легиони същества се отнасят към серафимите на завършването и са също така опитни пазители на съдбата на смъртните; тоест всяка ангелска двойка е охранявала поне една душа с животински произход в течение на живота ú в плът, а впоследствие е пресякла кръга на Сферата на Серафимите и е била зачислена в Серафическия Корпус на Завършилите.</p>
<p id="p2_6"><sup><small><a href="/bg/The_Urantia_Book/39#p2_6">39:2.6</a></small></sup>  3. <i>Духовни координатори.</i> Третата група висшестоящи серафими е базирана в Салвингтон, но действа на всяко място в локалната вселена, където тяхната служба може да се окаже плодотворна. Макар че техните задачи основно са духовни и поради това човешкият разум е неспособен истински да ги осъзнае, вие ще успеете в някаква степен да осмислите тяхното служене, ако ви обясним, че на тези ангели се поверява подготовката на пребиваващите в Салвингтон възходящи създания за тяхното последно преместване в локалната вселена — от най-висшето моронтийно ниво до статута на новородено духовно същество. Така както проектиращите разума в обителските светове помагат на продължаващите живота си създания да се приспособят към потенциала на моронтиен разум и ефективно да го използват, така и серафимите запознават в Салвингтон випускниците на моронтия с новопридобитите способности на разума на духа. И с това далеч не се изчерпва тяхното служене на възходящите смъртни.</p>
<p id="p2_7"><sup><small><a href="/bg/The_Urantia_Book/39#p2_7">39:2.7</a></small></sup>  4. <i>Младши учители.</i> Младшите учители са помощници и партньори на своите събратя-серафими — съветници по обучение. Освен това те са лично свързани с широката система за образование на локалната вселена, особено със седмократната програма за обучение, която се използва в обителските светове на локалните системи. Великолепен корпус от такива серафими действа на Урантия, като укрепва и продължава делото на истината и праведността.</p>
<p id="p2_8"><sup><small><a href="/bg/The_Urantia_Book/39#p2_8">39:2.8</a></small></sup>  5. <i>Транспортиращи.</i> Всяка група попечителски духове има свой транспортен корпус и служенето на тези ангелски категории се заключава в транспортирането на такива личности, които сами по себе си са неспособни да се преместват от една сфера на друга. Петата група висшестоящи серафими, установени в Салвингтон, са пресичащи пространството транспортни ангели, извършващи преходи от и до столицата на локалната вселена. Както и останалите видове висшестоящи серафими, някои са били създадени като такива, докато други са се издигнали на това ниво от низшите или по-малко надарени групи.</p>
<p id="p2_9"><sup><small><a href="/bg/The_Urantia_Book/39#p2_9">39:2.9</a></small></sup>  „Енергомощността“ на серафимите е напълно достатъчна за локалната вселена и даже за свръхвселената, но те никога не биха могли да осигурят достатъчно количество енергия за такова дълго пътешествие, както пресичането на пространството между Уверса и Хавона. Толкова изморителен път изисква особени възможности от първичния секонафим, дарен със способности за транспортиране. По пътя транспортиращите поемат необходимата за полета енергия и възстановяват собствената си енергия след края на пътешествието.</p>
<p id="p2_10"><sup><small><a href="/bg/The_Urantia_Book/39#p2_10">39:2.10</a></small></sup>  Даже в Салвингтон възходящите смъртни нямат като собствени формите, необходими за индивидуално преместване. За придвижване от свят до свят възходящите създания зависят от серафическия транспорт чак до потапянето в последния сън на вътрешния кръг на Хавона и пробуждането във вечността на Рая. След това вие няма да зависите от ангелите за преместване от една вселена в друга.</p>
<p id="p2_11"><sup><small><a href="/bg/The_Urantia_Book/39#p2_11">39:2.11</a></small></sup>  Има нещо общо между процеса серафимиране и смъртта или съня, с изключение на това, че в покоя на преноса присъства автоматическият елемент време. В течение на серафическия покой вие пребивавате в осъзнато-безсъзнателно състояние. Но Настройчикът на Мисълта се намира в пълно съзнание, нещо повече — той е изключително ефективен, тъй като вие не сте способни да се съпротивлявате, да противодействате или по друг начин да възпрепятствате неговия творчески и преобразяващ труд.</p>
<p id="p2_12"><sup><small><a href="/bg/The_Urantia_Book/39#p2_12">39:2.12</a></small></sup>  При серафическия пренос вие заспивате за определен срок и в необходимия момент се събуждате. Продължителността на пътешествието в течение на съня на преноса е невеществена. Вие не усещате течението на времето. Сякаш сте заспали в транспортно средство в един град и, спокойно отпочинали си през нощта, сте се събудили в друга, отдалечена столица. Вие сте пътешествали, докато сте били заспали. Така с помощта на транспортния серафим вие пресичате пространството, намирайки се в състояние на покой-сън. Сънят на преноса възниква благодарение на връзката на Настройчиците със серафическите транспортиращи.</p>
<p id="p2_13"><sup><small><a href="/bg/The_Urantia_Book/39#p2_13">39:2.13</a></small></sup>  Ангелите са неспособни да пренасят подвластни на температурни въздействия тела от плът и кръв, каквито сте вие понастоящем, но те могат да пренасят всички останали форми — от низшите моронтийни до висшите духовни. Те не действат в случай на естествена смърт. Когато земният ви път се приближава към своя край, тялото ви остава на тази планета. Вашият Настройчик на Мисълта продължава до недрата на Отеца, а тези ангели имат пряко отношение към последващото възстановяване на вашата личност в идентификационния обителски свят. Там вашето ново тяло е моронтийна форма, която може да бъде пренасяна от серафимите. Вие „засявате смъртно тяло“ в гроба, а „жънете моронтийна форма“ в обителския свят<sup id="cite1"><a href="#fn1">[1]</a></sup>.</p>
<p id="p2_14"><sup><small><a href="/bg/The_Urantia_Book/39#p2_14">39:2.14</a></small></sup>  6. <i>Регистратори.</i> Тези личности имат особено отношение към приема, запазването и по-нататъшното изпращане на данните, засягащи Салвингтон и обединените с него светове. Освен това те служат и като специални регистратори, обслужващи свръхвселенските групи същества и върховни личности, а също така изпълняват задълженията на чиновници в съдилищата на Салвингтон и са секретари на салвингтонските управители.</p>
<p id="p2_15"><sup><small><a href="/bg/The_Urantia_Book/39#p2_15">39:2.15</a></small></sup>  <i>Операторите на връзки</i> — тези, които приемат и изпращат съобщения, са специализирано подразделение на серафическите регистратори, изпращащи съобщения и разпространяващи важна информация. Дейността на операторите по връзките има сложен характер: те използват такъв брой кръгове, че по едни и същи енергийни линии могат едновременно да преминават до 144 000 съобщения. Те използват върховния идеографичен метод на свръхафическите регистратори и с помощта на тези общи символи поддържат двустранна връзка както с координаторите на информация от броя на третичните свръхнафими, така и с прославените координатори на информация от Серафическия Корпус на Завършилите.</p>
<p id="p2_16"><sup><small><a href="/bg/The_Urantia_Book/39#p2_16">39:2.16</a></small></sup>  Така серафическите регистратори от висшестоящата категория осигуряват тясна връзка с информационните корпуси на своята категория и с всички подчинени регистратори, докато системата за далечна връзка им позволява да поддържат постоянен контакт с върховните регистратори на свръхвселената и чрез този канал — с регистраторите на Хавона и пазителите на знанията в Рая. Много от членовете на висшестоящата категория регистратори са серафими, повишили своя статут след изпълнението на аналогични задължения на по-низшите вселенски нива.</p>
<p id="p2_17"><sup><small><a href="/bg/The_Urantia_Book/39#p2_17">39:2.17</a></small></sup>  7. <i>Резерви.</i> В Салвингтон се поддържат крупни резерви от всички типове висшестоящи серафими, които във всяка минута могат да бъдат изпратени в най-отдалечените светове на Небадон по нареждане на ръководителя на мисията или управляващите вселената. Освен това резервните корпуси висшестоящи серафими — по нареждане на главата на Ярките Вечерни Звезди, предоставят куриери, на които се поверява запазването и изпращането на всички лични съобщения. Локалната вселена е изцяло осигурена със съответните средства за моронтийна връзка, но някои съобщения винаги трябва да се доставят от лични куриери.</p>
<p id="p2_18"><sup><small><a href="/bg/The_Urantia_Book/39#p2_18">39:2.18</a></small></sup>  Основните резерви за цялата локална вселена се съдържат в серафическите светове на Салвингтон. Този корпус включва всички типове и всички групи ангели.</p>
<h2 id="p3" class="toc-header"><a href="#p3" class="toc-anchor">¶</a> 3. СТАРШИТЕ СЕРАФИМИ </h2>
<p id="p3_1"><sup><small><a href="/bg/The_Urantia_Book/39#p3_1">39:3.1</a></small></sup>  Тази разностранна категория вселенски ангели се назначава само за служене в съзвездията. Тези умели попечители създават свои центрове в столиците на съзвездията, но действат по цялата Небадон в интересите на тези сфери, в които изпълняват своята служба:</p>
<p id="p3_2"><sup><small><a href="/bg/The_Urantia_Book/39#p3_2">39:3.2</a></small></sup>  1. <i>Старши помощници.</i> Първата категория старши серафими се назначава за участие в съвместния труд на Бащите на Съзвездията и те неизменно служат като умели помощници на Всевишните. Дейността на тези серафими на първо място е свързана с обединението и стабилизацията на цялото съзвездие.</p>
<p id="p3_3"><sup><small><a href="/bg/The_Urantia_Book/39#p3_3">39:3.3</a></small></sup>  2. <i>Правни прогнозисти.</i> Интелектуалното основание на правосъдието е законът, а в локалните вселени законът се формира в законодателните асамблеи на съзвездията. Тези съвещателни органи се занимават със систематизация и официално обнародване на основните закони на Небадон, призвани да осигурят максималната възможна координация на цялото съзвездие съобразно с неизменната политика на невмешателство в свободния нравствен избор на личностните създания. В задълженията на втората категория старши серафими влиза осигуряването на законодателите с прогнози относно това как всеки предполагаем законотворчески акт ще повлияе върху живота на притежаващите свободна воля създания. Те добре се справят със своята служба благодарение на големия опит, натрупан в локалните системи и обитаемите светове. Тези серафими не търсят някакви особени привилегии за една или друга група, а се явяват пред небесните законодатели, за да се изкажат от името на този, който не може да присъства и да се изкаже сам. Даже смъртният човек е способен да внесе принос в развитието на вселенския закон, тъй като същите тези серафими достоверно и изчерпателно описват това, което може да представлява преходните и съзнателни желания на човека, но съответства на истинските стремежи на вътрешния глас на човека — еволюиращата моронтийна душа на материалния смъртен в световете на пространството.</p>
<p id="p3_4"><sup><small><a href="/bg/The_Urantia_Book/39#p3_4">39:3.4</a></small></sup>  3. <i>Социални организатори.</i> Започвайки с индивидуалните планети и свършвайки със световете за моронтийна подготовка, тези серафими се трудят над укрепването на всички неподправени социални връзки, като съдействат за социалната еволюция на вселенските създания. Това са тези ангели, които се стремят да освободят обединението на разумните същества от всичко изкуствено и едновременно се опитват да облекчат взаимното общуване на волевите създания върху основата на действително самопостижение и истинско взаимно уважение.</p>
<p id="p3_5"><sup><small><a href="/bg/The_Urantia_Book/39#p3_5">39:3.5</a></small></sup>  Социалните организатори правят всичко, което е по силите им, за обединяване на подходящите индивиди с цел създаване на земята на ефективни и хармонични работни групи; и понякога такива групи се създават и в обителските светове за продължаване на тяхната плодотворна работа. Но не винаги тези серафими постигат своята цел; не винаги им се отдава да съберат заедно тези, които биха могли да образуват идеална група за постигане на дадена цел или за изпълнение на определена задача. В такива случаи им се налага да използват най-доброто от това, което имат в наличност.</p>
<p id="p3_6"><sup><small><a href="/bg/The_Urantia_Book/39#p3_6">39:3.6</a></small></sup>  Тези ангели продължават своето служене в обителските и по-висши светове на моронтия. Тях ги интересува всяко начинание, имащо отношение към прогреса в моронтийните светове и обединяващо три или повече личности. Две същества се разглеждат като действащи върху основата на брачен съюз или върху основата на допълващи или на партньорски отношения. Но когато за служене се обединят три или повече личности, те представляват социален проблем и затова преминават в сферата на пълномощия на социалните организатори. В Едемия съществуват седемдесет класа от тези умели серафими и тези седемдесет класа служат в седемдесетте свята за моронтиен прогрес, обкръжаващи столичната сфера.</p>
<p id="p3_7"><sup><small><a href="/bg/The_Urantia_Book/39#p3_7">39:3.7</a></small></sup>  4. <i>Възпитатели по етика.</i> Назначението на тези серафими е да укрепват и поощряват развитието на правилното разбиране от създанията на морала на междуличностните отношения, тъй като именно такъв е източникът и тайната на продължителния и целенасочен растеж на обществото и правителството — човешко или свръхчовешко. Тези възпитатели на етическа преценка действат където и да е и са навсякъде, където могат да принесат полза като доброволни съветници на планетарните управители и учители по програмата за обмен в подготвителните светове на системата. Но вие попадате под тяхното пълно ръководство след достигането до училищата на братствата в Едемия, където те ще задълбочат вашето разбиране на тези същите истини за приятелството, които тъкмо по това време вие усърдно ще изучавате чрез непосредствено общуване с унивитатите в социалните лаборатории на Едемия — седемдесетте спътника на столицата на Норлатиадек.</p>
<p id="p3_8"><sup><small><a href="/bg/The_Urantia_Book/39#p3_8">39:3.8</a></small></sup>  5. <i> Транспортиращи.</i> Петата група старши серафими действат като транспортиращи личностите, доставяйки ги от столица до столица в съзвездията. По време на преместването от една сфера на друга такива транспортни серафими могат по своя преценка да изменят скоростта и посоката на полета или даже мястото на назначение. Те не пресичат пространството като неодушевени ракети. По време на своя космически полет те могат да прелетят един край друг без ни най-малка опасност от сблъскване. Те напълно контролират скоростта и направлението на полета и са способни да изменят даже местоназначението, получавайки съответното разпореждане от своите ръководители във всяко място на пресичане на информационните кръгове на вселената.</p>
<p id="p3_9"><sup><small><a href="/bg/The_Urantia_Book/39#p3_9">39:3.9</a></small></sup>  Тези транспортни личности са устроени така, че могат едновременно да използват всичките три повсеместни енергийни канала, всеки от които осигурява скорост 299 790 километра в секунда. Така тези транспортиращи са способни да съвместят скоростта на енергията със скоростта на силата, развивайки средна скорост, която при продължителни пътешествия се колебае между 893 000 и почти 900 000 от вашите километри в секунда от вашето време. Скоростта се влияе от масата и близкото съседство на материята, а също и от силата и направлението на най-близките основни кръгове вселенска енергия. Съществуват многобройни типове сходни със серафимите създания, способни да пресичат пространството и да пренасят други, адекватно подготвени същества.</p>
<p id="p3_10"><sup><small><a href="/bg/The_Urantia_Book/39#p3_10">39:3.10</a></small></sup>  6. <i>Регистратори.</i> Серафимите от шестата категория действат като специални регистратори на събитията в съзвездието. Голям и деен корпус функционира в Едемия — столицата на съзвездие Норлатиадек, към което се отнасят вашата система и планета.</p>
<p id="p3_11"><sup><small><a href="/bg/The_Urantia_Book/39#p3_11">39:3.11</a></small></sup>  7. <i>Резерви.</i> Общите резерви старши серафими се намират в столичните светове на съзвездията. Такива ангелски резерви съвсем не бездействат; много от тях изпълняват задълженията на куриери при управителите на съзвездия; някои са прикрепени към салвингтонския резерв на свободните от изпълнение на задачи Ворондадек; други могат да се прикрепват към Синовете-Ворондадек, изпълняващи специални поръчения — такива като длъжността на наблюдател, а понякога и на Най-Висшия регент на Урантия.</p>
<h2 id="p4" class="toc-header"><a href="#p4" class="toc-anchor">¶</a> 4. УПРАВЛЯВАЩИТЕ СЕРАФИМИ </h2>
<p id="p4_1"><sup><small><a href="/bg/The_Urantia_Book/39#p4_1">39:4.1</a></small></sup>  Серафимите от четвърта категория се назначават за изпълнение на административни задължения в локалните системи. Те са изконни създания на столиците на системи, но се разполагат на големи групи в обителските и моронтийните сфери, а също и в обитаемите светове. Серафимите от четвърта категория по природа притежават необичайни административни способности. Те са умели помощници на управляващите по-долу стоящите сектори на вселенското правителство на Сина-Създател и се занимават предимно с проблемите на локалните системи и влизащите в тях светове. За изпълнението на тяхната служба те са организирани по следния начин:</p>
<p id="p4_2"><sup><small><a href="/bg/The_Urantia_Book/39#p4_2">39:4.2</a></small></sup>  1. <i>Административни помощници.</i> Тези умели серафими са непосредствени помощници на Властелина на Системата, първичния Син-Ланонандек. Те са безценни помощници, запознати в тънкости с изпълнителната дейност на столичния свят на системата. Те също така служат и като доверени лица на управителите на системи и много от тях извършват двупосочни рейсове до различни преходни светове и до обитаемите планети, като изпълняват многобройни поръчения за благото на системата и в интерес на физическото и биологично благополучие на нейните обитаеми светове.</p>
<p id="p4_3"><sup><small><a href="/bg/The_Urantia_Book/39#p4_3">39:4.3</a></small></sup>  Освен това същите тези серафически управляващи се прикрепват към правителствата на управляващите световете — Планетарните Принцове. Повечето планети от дадена вселена се намират под юрисдикцията на вторичен Син-Ланонандек, но в някои светове, такива като Урантия, в претворяване божествения план са били допуснати пропуски. В случай на измяна на Планетарния Принц тези серафими се прикрепват към попечителските Мелхиседек, а също и към тези, които ги сменят, поемайки планетарните пълномощия. Днешният управител на Урантия има в свое разпореждане корпус от хиляда такива разностранни серафима.</p>
<p id="p4_4"><sup><small><a href="/bg/The_Urantia_Book/39#p4_4">39:4.4</a></small></sup>  2. <i>Съветници на правосъдието.</i> Това са тези ангели, които предоставят краткото изложение на свидетелските материали, засягащи вечното благополучие на хора и ангели, когато такива въпроси се повдигат за разглеждане в съдилищата на системите или планетите. Те изготвят показанията за всички предварителни слушания, засягащи продължаването на живота на смъртните — показания, които впоследствие се прилагат към делото и се предават на висшестоящите съдии на вселената и свръхвселената. Във всички случаи, когато продължаването на живота на смъртния се намира под съмнение, защитата се изготвя от тези серафими, които в съвършенство разбират всички особености на всеки детайл във всеки пункт на обвинителния акт, съставен от извършителите на вселенското правосъдие.</p>
<p id="p4_5"><sup><small><a href="/bg/The_Urantia_Book/39#p4_5">39:4.5</a></small></sup>  В задачата на тези ангели влиза не отмяна или отсрочка на правосъдието, а осигуряване на неговата безупречност в съчетание с великодушна и милосърдна справедливост по отношение на всички създания. Често серафимите действат в локалните светове, явявайки се пред арбитражното трио на миротворческите комисии — съдилища, предназначени за разрешаване на малки спорове. Много от тези, които преди това са служили като проводници на правосъдието в низшите сфери, по-късно се появяват като Гласове на Милосърдието във висшите сфери и в Салвингтон.</p>
<p id="p4_6"><sup><small><a href="/bg/The_Urantia_Book/39#p4_6">39:4.6</a></small></sup>  По време на бунта на Луцифер в Сатания са били загубени малцина от съветниците на правосъдието, но повече от четвърт от останалите административни серафими и низшите категории серафически служители са били въведени в заблуждение и излъгани от софистиката на необузданата свобода на личността.</p>
<p id="p4_7"><sup><small><a href="/bg/The_Urantia_Book/39#p4_7">39:4.7</a></small></sup>  3. <i>Тълкуватели на космическо гражданство.</i> Когато възходящите смъртни завършат подготовката си в обителските светове, своя първи период на ученичество по вселенския път, на тях им се разрешава да изпитат временно удовлетворение от придобиването на относителна зрелост — гражданство в столицата на системата. Макар постигането на всяка възходяща цел да е действително постижение, в перспектива такива цели представляват само километрични камъни по дългия възходящ път към Рая. Но колкото и относителен да е такъв успех, нито едно еволюционно създание никога не бива лишавано от пълно, макар и преходно удовлетворение от постигането на целта. От време на време при възхода към Рая възниква пауза, кратка почивка, по време на която вселенските хоризонти остават неподвижни, статутът на създанието — неизменен, и личността вкусва цялата сладост от постигането на целта.</p>
<p id="p4_8"><sup><small><a href="/bg/The_Urantia_Book/39#p4_8">39:4.8</a></small></sup>  Първият от такива периоди по пътя на възходящия смъртен става на столицата на локалната система. В течение на тази пауза вие, като жител на Йерусем, се опитвате да изразите в живота на създание това, което сте придобили в течение на осемте предшестващи житейски преживявания, включвайки Урантия и седемте обителски свята.</p>
<p id="p4_9"><sup><small><a href="/bg/The_Urantia_Book/39#p4_9">39:4.9</a></small></sup>  Серафическите тълкуватели на космическото гражданство водят новите жители в столиците на системи и помагат за задълбочаване на разбирането на отговорността, с която е свързано управлението на вселената. Освен това тези серафими тясно сътрудничат с влизащите в управлението на системата Материални Синове, когато те обясняват на материалните смъртни от обитаемите светове отговорността и морала на космическото гражданство.</p>
<p id="p4_10"><sup><small><a href="/bg/The_Urantia_Book/39#p4_10">39:4.10</a></small></sup>  4. <i>Възпитатели по морал.</i> В обителските светове вие започвате да се обучавате на самоуправление за благото на всички заинтересувани страни. Вашият разум се учи на сътрудничество, учи се на планиране съвместно с други, по-мъдри същества. В столицата на системата серафическите учители още повече ще усилят вашето разбиране на космическия морал — за взаимодействието на свободата и предаността.</p>
<p id="p4_11"><sup><small><a href="/bg/The_Urantia_Book/39#p4_11">39:4.11</a></small></sup>  Какво е преданост? Тя е плод на разумно признание на вселенското братство; невъзможно е така много да получаваш и нищо да не даваш в замяна. Според вашия възход по стълбата за развитие на личността отначало вие се учите да бъдете предани, след това да обичате, след това — да се държите като синове, и едва след това можете да бъдете свободни; но само след като станете завършващ и придобиете съвършенство на предаността, вие ще успеете да въплътите в себе си окончателния характер на свободата.</p>
<p id="p4_12"><sup><small><a href="/bg/The_Urantia_Book/39#p4_12">39:4.12</a></small></sup>  Тези серафими разкриват плодотворността на търпението: това, че стагнацията означава сигурна смърт, но и че твърде бързият растеж е не по-малко самоубийствен; че както капката вода пада от по-високо ниво на по-ниско и, продължавайки да се стича, попада все по-ниско, извършвайки последователно няколко кратки падания, така в моронтийните и духовни светове прогресът неотклонно върви нагоре — също толкова бавно и също на такива постепенни етапи.</p>
<p id="p4_13"><sup><small><a href="/bg/The_Urantia_Book/39#p4_13">39:4.13</a></small></sup>  Описвайки смъртния живот на обитаемите светове, възпитателите по морал го представят като неразривна верига, състояща се от много звена. Вашето кратко пребиваване на Урантия, на тази сфера на младенчество на смъртните, представлява само отделно звено — най-първото от дългата верига, която ще се простре през вселените и вечните епохи. Важно е не само това, което научавате в този живот; важен е самият опит от изживяването на този живот. Даже изпълняваната в този живот <i>работа,</i> при цялата ú огромна важност, има по-малко значение, отколкото <i>начинът</i> на нейното изпълнение. Не съществува материално възнаграждение за праведен живот, но има огромно удовлетворение — съзнание за постигнатото, и то превъзхожда всяка възможна материална награда.</p>
<p id="p4_14"><sup><small><a href="/bg/The_Urantia_Book/39#p4_14">39:4.14</a></small></sup>  Ключовете за Царството небесно са: честност, повече честност и още повече честност<sup id="cite2"><a href="#fn2">[2]</a></sup>. Тези ключове ги има всеки човек. Хората ги използват — повишават своето духовно ниво посредством решения, нови решения и още по-нови решения. Върховният нравствен избор е изборът на върховната възможна ценност и винаги, във всяка и във всички сфери, се заключава в изпълнението на Божията воля. Ако човекът прави такъв избор, той вече <i>е</i> велик, независимо дали е най-скромният жител на Йерусем, или даже последният от смъртните на Урантия.</p>
<p id="p4_15"><sup><small><a href="/bg/The_Urantia_Book/39#p4_15">39:4.15</a></small></sup>  5. <i> Транспортиращи.</i> Това са транспортни серафими, действащи в локалните системи. Във вашата система, Сатания, те пренасят пътници, извършвайки двупосочни рейсове от Йерусем, и изпълняват други функции на междупланетни транспортиращи. Не минава и ден, в който един от транспортните серафими на Сатания да не остави на Урантия стажант или някакъв друг духовен или полудуховен пътешественик. Същите тези пресичащи пространството същества винаги ще ви доставят в различните светове на столичния комплекс на системата, а когато завършите своето Йерусемско назначение, ще ви пренесат по-далеч — до Едемия. Но при никакви обстоятелства те няма да ви доставят обратно в света на вашия човешки произход. Смъртните никога не се връщат на своята родна планета до завършването на съдния период, отнасящ се до тяхното временно съществуване, а в случай че се завърнат в течение на един от следващите периоди, то тях ги съпровожда транспортен серафим от столичния комплекс на вселената.</p>
<p id="p4_16"><sup><small><a href="/bg/The_Urantia_Book/39#p4_16">39:4.16</a></small></sup>  6. <i>Регистратори.</i> Тези серафими са пазители на съставените от три части архиви на локалните системи. Дворецът на архивите в столицата на системата представлява уникална конструкция, една трета от която е материална и се състои от светещи метали и кристали; едната му трета е моронтийна и изготвена с помощта на съединяване на духовните и материални енергии, превишаващи обаче диапазона на човешкото зрение; още една негова трета част е духовна. Регистраторите от съответната категория възглавяват и поддържат тази състояща се от три части система архиви. Възходящите смъртни на първо място се запознават с материалните архиви, Материалните Синове и преходните същества с по-висок статут получават достъп до моронтийните зали, докато серафимите и висшите духовни личности изучават архивите от духовната секция.</p>
<p id="p4_17"><sup><small><a href="/bg/The_Urantia_Book/39#p4_17">39:4.17</a></small></sup>  7. <i>Резерви.</i> Значителна част от своето време намиращите се в Йерусем управляващи серафими на резервния корпус провеждат като духовни съпровождащи, посещавайки възходящите смъртни, неотдавна пристигнали от различните светове на системите — атестирани випускници на обителските светове. Беседите и общуването с тези много видели и много изпитали серафими от резервния корпус ще бъдат един от източниците на вашето наслаждение във ваканционните периоди на пребиваване в Йерусем.</p>
<p id="p4_18"><sup><small><a href="/bg/The_Urantia_Book/39#p4_18">39:4.18</a></small></sup>  Именно благодарение на такива дружески взаимоотношения столицата на системата става толкова скъпа за възходящите смъртни. В Йерусем ви очаква първото взаимно общуване с Материалните Синове, ангелите и възходящите странстващи. Тук се установяват братски отношения между същества напълно духовни, полудуховни и още току-що разделили се с материалното съществуване. Смъртните форми тук са толкова видоизменени и човешкият диапазон реакции на светлината е разширен в такава степен, че осигурява взаимно възприятие и благожелателно личностно взаимно разбиране.</p>
<h2 id="p5" class="toc-header"><a href="#p5" class="toc-anchor">¶</a> 5. ПЛАНЕТАРНИТЕ ПОМОЩНИЦИ </h2>
<p id="p5_1"><sup><small><a href="/bg/The_Urantia_Book/39#p5_1">39:5.1</a></small></sup>  Центърът на тези серафими се намира в столицата на системата и макар че те са тясно свързани с местните адамически жители, основно получават назначения в служба на Планетарните Адамовци — биологическите или физически облагородители на материалните раси в еволюционните светове. Попечителската дейност на ангелите става все по-интересна с приближаването до обитаемите светове и до действителните проблеми, с които се сблъскват мъжете и жените на времето, готвещи се да направят опит за постигане целите на вечността.</p>
<p id="p5_2"><sup><small><a href="/bg/The_Urantia_Book/39#p5_2">39:5.2</a></small></sup>  Повечето планетарни помощници на Урантия биват отделени след краха на адамическия режим и серафическата опека на вашия свят в голяма степен е легнала върху плещите на управляващите, преходните попечители и пазителите на съдбата. Но серафическите помощници на проявилите се като отстъпници Материални Синове на вашия свят и досега служат на Урантия в следните групи:</p>
<p id="p5_3"><sup><small><a href="/bg/The_Urantia_Book/39#p5_3">39:5.3</a></small></sup>  1. <i>Гласове на Градината.</i> Всеки път, когато планетарната еволюция достига своето върхово биологическо ниво, се появяват Материалните Синове и Дъщери — Адамовците и Евите, за да спомогнат за по-нататъшното развитие на расите чрез привнасянето на своята превъзхождаща жизнена плазма. Планетарната резиденция на такива Адам и Ева получава названието Градината на Едем, а техните лични серафими често са известни като „гласове на Градината“<sup id="cite3"><a href="#fn3">[3]</a></sup>. Тези серафими оказват неоценима служба на Планетарните Адамовци във всичките им планове за физическо и интелектуално развитие на еволюционните раси. След извършването от Адам на простъпката на Урантия някои от тези серафими били оставени на планетата и прикрепени към тези същества, към които са преминали пълномощията на Адам.</p>
<p id="p5_4"><sup><small><a href="/bg/The_Urantia_Book/39#p5_4">39:5.4</a></small></sup>  2. <i>Духове на братството.</i> Очевидно е, че след пристигането си в еволюционния свят Адам и Ева се сблъскват с колосалната задача за постигане на расова хармония и сътрудничество между различните раси. Рядко тези раси с различен цвят и природа посрещат плана за човешко братство с одобрение. Тези примитивни хора осъзнават мъдростта на мирните взаимоотношения само в резултат на по-зрелия човешки опит и преданото служене на серафическите духове на братството. Без тези серафими усилията на Материалните Синове по хармонизирането и развитието на расите на формиращия се свят биха били значително забавени. А ако вашият Адам беше следвал първоначалния план на развитието за Урантия, то понастоящем тези духове биха осъществили невероятни изменения на човешкия род. С оглед простъпката на Адам наистина е удивително, че тези серафими са могли да възпитат и въплътят братството, макар и в тази степен, в която то съществува днес при вас на Урантия.</p>
<p id="p5_5"><sup><small><a href="/bg/The_Urantia_Book/39#p5_5">39:5.5</a></small></sup>  3. <i>Души на съгласието.</i> Първото хилядолетие прогресивни усилия на еволюционния човек са отбелязани с чести борби. Мирното състояние не е естествено за материалните сфери. Планетите за пръв път осъзнават „мира на земята и добрата воля сред хората“ благодарение на служенето на серафическите души на съгласието. Макар ранните усилия на тези ангели на Урантия да са били в значителна степен провалени, Вевона — главата на душите на съгласието във времената на Адам, е бил оставен на Урантия и понастоящем е прикрепен към персонала на планетарния управляващ. Именно същият този Вевона като глава на архангелското войнство при раждането на Михаил е възвестил: „Слава на Бога в Хавона, мир на земята и добра воля сред хората!“<sup id="cite4"><a href="#fn4">[4]</a></sup><sup id="cite5"><a href="#fn5">[5]</a></sup></p>
<p id="p5_6"><sup><small><a href="/bg/The_Urantia_Book/39#p5_6">39:5.6</a></small></sup>  В по-развитите планетарни епохи тези серафими играят важна роля за замяна на идеята за изкуплението с концепцията на божествената съзвучност като философия на спасението на смъртните.</p>
<p id="p5_7"><sup><small><a href="/bg/The_Urantia_Book/39#p5_7">39:5.7</a></small></sup>  4. <i>Духове на доверието.</i> Подозрението е реакция, свойствена на примитивния човек; борбата на хората за оцеляване в ранните епохи на тяхното съществуване не спомага за естествена поява на доверие<sup id="cite6"><a href="#fn6">[6]</a></sup>. Доверието е нова човешка придобивка, появила се в резултат от служенето на тези планетарни серафими на адамическия режим. Тяхната цел е внушаване на доверие в съзнанието на развиващите се хора. На Боговете е присъщо доверие; Всеобщият Баща с готовност доверява себе си — Настройчика на Съзнанието, на единението с човека.</p>
<p id="p5_8"><sup><small><a href="/bg/The_Urantia_Book/39#p5_8">39:5.8</a></small></sup>  След неуспеха на Адам всички серафими от тази група били приведени в новия режим и оттогава продължават да се трудят на Урантия. Техните усилия не са били напразни, защото ние сме свидетели на установяването на цивилизация, която включва в себе си много от техните идеали за доверие.</p>
<p id="p5_9"><sup><small><a href="/bg/The_Urantia_Book/39#p5_9">39:5.9</a></small></sup>  В по-прогресивните планетарни епохи тези серафими спомагат за признаването от човека на истината, че тайната на продължителното удовлетворение се крие в неизвестността. Те помагат на смъртните философи да осъзнаят, че в случаите, когато успехът на създанието в значително степен се определя от незнание, знаенето на бъдещето би било колосална грешка. Те са развили вкуса на човека към прелестта на неизвестното, към романтиката и очарованието на неопределеното и неведомо бъдеще.</p>
<p id="p5_10"><sup><small><a href="/bg/The_Urantia_Book/39#p5_10">39:5.10</a></small></sup>  5. <i>Транспортиращи.</i> Планетарните транспортиращи обслужват отделни светове. Мнозинството серафимирани същества, доставяни на тази планета, са транзитни; те просто правят кратко спиране и са поверени на грижите на своите собствени социални серафически транспортиращи; но много такива серафими се намират постоянно на Урантия. Те са транспортни личности, които правят курсове между локалните планети — например, от Урантия до Йерусем.</p>
<p id="p5_11"><sup><small><a href="/bg/The_Urantia_Book/39#p5_11">39:5.11</a></small></sup>  Вашата традиционна представа за ангелите се е образувала по следния начин. Преди самото настъпване на физическата смърт в съзнанието на човека понякога възниква явлението отражение и угасващото съзнание визуализира нещо, имащо образа на съпровождащия ангел, което незабавно се превежда с термините на обичайната представа за ангелите, съществуваща в съответния индивид.</p>
<p id="p5_12"><sup><small><a href="/bg/The_Urantia_Book/39#p5_12">39:5.12</a></small></sup>  Погрешната идея, че ангелите притежават криле, не се дължи само на древните представи, че те трябва да имат крила, за да летят по въздуха<sup id="cite7"><a href="#fn7">[7]</a></sup>. Понякога на хората се е разрешавало да наблюдават процедурата по подготовка на серафима за изпълнение на транспортната мисия и преданията за това в голяма степен определили урантийската представа за ангелите. Наблюдавайки подготовката на транспортен серафим за приемане на пътник за междупланетен преход, може да се види нещо, което напомня за двоен набор от крила, простиращи се от главата до петите на ангела. В действителност тези “крила” са енергийни изолатори — антифрикционни екрани<sup id="cite8"><a href="#fn8">[8]</a></sup>.</p>
<p id="p5_13"><sup><small><a href="/bg/The_Urantia_Book/39#p5_13">39:5.13</a></small></sup>  Когато небесните същества трябва да преминат процедура на серафимиране за пренос от един свят към друг, те биват доставяни в намиращия се на сферата център за транспортни серафими, където — преминавайки необходимата регистрация — се потопяват в съня на преноса. В това време транспортният серафим заема хоризонтално положение непосредствено над енергийния полюс на планетата<sup id="cite9"><a href="#fn9">[9]</a></sup>. Серафическите помощници умело поставят спящата личност направо на транспортния ангел, чиито екрани са широко разтворени. След това както горната, така и долната двойка екрани внимателно се затварят и регулират.</p>
<p id="p5_14"><sup><small><a href="/bg/The_Urantia_Book/39#p5_14">39:5.14</a></small></sup>  И сега, под въздействието на преобразуватели и предаватели, се започва удивителното превръщане, в течение на което серафимът е готов да се влее в енергийните потоци на вселенските кръгове. За външния наблюдател той се заостря в двата края и дотолкова се обвива в кехлибарена светлина, че скоро става невъзможно да различиш серафимираната личност<sup id="cite10"><a href="#fn10">[10]</a></sup>. Когато всичко е готово за изпращането, ръководителят на транспортния серафим надлежно инспектира транспорта за пренос на живот, провежда обичайната проверка на това, дали ангелът е включен правилно към кръговете или не, след което обявява, че пътешественикът е правилно серафимиран, че енергиите са коригирани, ангелът е изолиран и всичко е готово за стартовото „възпламеняване“. След това двамата механични оператори заемат своите места. Към този момент транспортният серафим придобива очертанията на почти прозрачно, вибриращо, ярко светещо торпедо. Транспортният диспечер на сферата извиква спомагателните батареи живи енергийни предаватели, обикновено на брой хиляда единици; обявявайки местоназначението, той се докосва до най-близката точка на серафическия транспорт, който се изстрелва напред с мълниеносна скорост, оставяйки след себе си следа — светеща небесна светлина, чак до границата на планетарната атмосфера. След по-малко от десет минути великолепното зрелище се прекратява даже за усиленото серафическо зрение<sup id="cite11"><a href="#fn11">[11]</a></sup>.</p>
<p id="p5_15"><sup><small><a href="/bg/The_Urantia_Book/39#p5_15">39:5.15</a></small></sup>  Планетарните пространствени съобщения се приемат по обед на меридиана на специалния духовен център; транспортиращите се изпращат от същото място в полунощ. Това време е най-благоприятно за старт и е стандартното време, когато изрично не са уговорени други условия.</p>
<p id="p5_16"><sup><small><a href="/bg/The_Urantia_Book/39#p5_16">39:5.16</a></small></sup>  6. <i>Регистратори.</i> Тези ангели се занимават с важни въпроси, свързани с функционирането на планетата като част от системата, а също и нейните отношения и участия в управлението на вселената. Те се занимават с регистрация на планетарните дела, но нямат отношение към въпросите, свързани с индивидуалния живот и битие.</p>
<p id="p5_17"><sup><small><a href="/bg/The_Urantia_Book/39#p5_17">39:5.17</a></small></sup>  7. <i>Резерви.</i> Резервният корпус планетарни серафими на Сатания е разположен в Йерусем, в тясна връзка с резервите на Материалните Синове. Тези обширни резерви напълно осигуряват всеки аспект от разнообразната дейност на съответната серафическа категория. Освен това тези ангели са лични куриери на локалните системи. Те служат на смъртните от преходния период, ангелите и Материалните Синове, а също и на други същества, обитаващи в столицата на системата. Макар че понастоящем Урантия не е включена към духовните кръгове на Сатания и Норлатиадек, във всичко останало вие сте тясно свързани с междупланетните събития, тъй като тези йерусемски куриери често посещават вашия свят, както и всички други сфери от системата.</p>
<h2 id="p6" class="toc-header"><a href="#p6" class="toc-anchor">¶</a> 6. ПРЕХОДНИТЕ ПОПЕЧИТЕЛИ </h2>
<p id="p6_1"><sup><small><a href="/bg/The_Urantia_Book/39#p6_1">39:6.1</a></small></sup>  Както предполага тяхното название, серафимите, принадлежащи към преходните попечители, служат навсякъде, където могат да съдействат за прехода на създанията от материалното състояние към духовно. Тяхното служене се простира от обитаемите светове до столиците на системи, но тези от тях, които понастоящем се намират в Сатания, отделят на първо място внимание на обучението на съхранилите своя живот смъртни в седемте обителски свята. Това служене се осъществява в седем различни групи в съответствие със следните седем вида дейност:</p>
<p id="p6_2"><sup><small><a href="/bg/The_Urantia_Book/39#p6_2">39:6.2</a></small></sup>  1. Серафически проповедници.</p>
<p id="p6_3"><sup><small><a href="/bg/The_Urantia_Book/39#p6_3">39:6.3</a></small></sup>  2. Расови тълкуватели.</p>
<p id="p6_4"><sup><small><a href="/bg/The_Urantia_Book/39#p6_4">39:6.4</a></small></sup>  3. Плановици на разума.</p>
<p id="p6_5"><sup><small><a href="/bg/The_Urantia_Book/39#p6_5">39:6.5</a></small></sup>  4. Моронтийни съветници.</p>
<p id="p6_6"><sup><small><a href="/bg/The_Urantia_Book/39#p6_6">39:6.6</a></small></sup>  5. Техници.</p>
<p id="p6_7"><sup><small><a href="/bg/The_Urantia_Book/39#p6_7">39:6.7</a></small></sup>  6. Учители-регистратори.</p>
<p id="p6_8"><sup><small><a href="/bg/The_Urantia_Book/39#p6_8">39:6.8</a></small></sup>  7. Попечителски резерви.</p>
<p id="p6_9"><sup><small><a href="/bg/The_Urantia_Book/39#p6_9">39:6.9</a></small></sup>  Вие ще се запознаете по-подробно с тези серафически опекуни на възходящите създания от преходния период в повествуванията, засягащи обителските светове и моронтийния живот.</p>
<h2 id="p7" class="toc-header"><a href="#p7" class="toc-anchor">¶</a> 7. СЕРАФИМИТЕ НА БЪДЕЩЕТО </h2>
<p id="p7_1"><sup><small><a href="/bg/The_Urantia_Book/39#p7_1">39:7.1</a></small></sup>  Тези ангели водят активна дейност само в старите сфери и по-развитите планети на Небадон. Множество такива сфери за серафими се намират като резерв в серафическите светове около Салвингтон, където се занимават с въпроси, отнасящи се към бъдещата епоха на светлината и живота в Небадон. Тези серафими участват в съдбата на възходящите смъртни, но опекунстват практически само тези, които продължават живота с помощта на един от модифицираните типове възход.</p>
<p id="p7_2"><sup><small><a href="/bg/The_Urantia_Book/39#p7_2">39:7.2</a></small></sup>  Предвид това, че тези ангели нямат пряко отношение нито към Урантия, нито към урантийците, ние предполагаме, че най-добре ще бъде да се въздържим от описание на тяхната увлекателна дейност.</p>
<h2 id="p8" class="toc-header"><a href="#p8" class="toc-anchor">¶</a> 8. ПРЕДНАЗНАЧЕНИЕТО НА СЕРАФИМИТЕ </h2>
<p id="p8_1"><sup><small><a href="/bg/The_Urantia_Book/39#p8_1">39:8.1</a></small></sup>  Серафимите се появяват в локалните вселени и някои от тях достигат предела на своето предназначение в същите тези сфери. Използвайки помощта и съвета на старшите ангели, някои серафими са способни да се издигнат до изпълнението на върховните задължения на Ярките Вечерни Звезди, докато други постигат статута и служенето на неразкритите личности, партньори на Вечерните Звезди. Възможни са и други приключения в локалната вселена, но неизменна цел на всички ангели си остава Сферата на Серафимите. Тази Сфера на Серафимите е ангелската граница на пътя за постигането на Рая и Божествата, сферата за преход от служенето във времето към възвишено служене във вечността.</p>
<p id="p8_2"><sup><small><a href="/bg/The_Urantia_Book/39#p8_2">39:8.2</a></small></sup>  Серафимите могат да постигнат Рая по много — стотици, различни пътища, но от тези, които подробно се описват в настоящите повествувания, най-важни са следните:</p>
<p id="p8_3"><sup><small><a href="/bg/The_Urantia_Book/39#p8_3">39:8.3</a></small></sup>  1. Да получи допуск до серафическата обител на Рая като личност, сдобивайки се със съвършенство в специализирано служене като небесен „занаятчия“, Юридически Съветник или Небесен Архивариус. Да стане Райски Спътник и постигнал по такъв начин всеобщия център, след това да стане, евентуално, вечен попечител и съветник на серафическите и други категории.</p>
<p id="p8_4"><sup><small><a href="/bg/The_Urantia_Book/39#p8_4">39:8.4</a></small></sup>  2. Да бъде повикан на Сферата на Серафимите. При някои условия серафимите биват издигани нагоре; в други случаи ангелите понякога постигат Рая значително по-бързо, отколкото смъртните. Но колкото и подходяща да е серафическата двойка, тя не може сама да инициира заминаване нито за Сферата на Серафимите, нито за някъде другаде. Само успешните пазители на съдбата могат да бъдат уверени в достигането на Рая по пътя на последователния еволюционен възход. Всички останали трябва търпеливо да чакат появата на Райските посланици в лицето на третичните свръхнафими, които пристигат със заповед, нареждаща им да се явят нагоре.</p>
<p id="p8_5"><sup><small><a href="/bg/The_Urantia_Book/39#p8_5">39:8.5</a></small></sup>  3. Да постигнат Рая по метода на еволюиращите смъртни. На временния път най-добрият вариант за серафима е длъжността на ангел-хранител, откриваща пътя към завършването и изпълнението на задачите във вечните сфери на серафическото служене. Такива лични придружители на децата на времето се наричат “пазители на съдбата”; това означава, че те водят смъртните създания по пътя на божественото предназначение и с това определят своето собствено върховно предназначение.</p>
<p id="p8_6"><sup><small><a href="/bg/The_Urantia_Book/39#p8_6">39:8.6</a></small></sup>  Пазителите на съдбата биват привличани измежду най-опитните ангелски личности от всички категории серафими, допуснати до това служене. Всички продължаващи своя живот смъртни, целта на които е сливане с Настройчиците, получават временни пазители, които могат да станат постоянни, след като съхранилите се създания достигнат необходимото интелектуално и духовно развитие. Докато напуснат обителските светове, всички възходящи смъртни получават постоянни серафически партньори. Тази група попечителски духове се разглежда в повествуванията, третиращи Урантия.</p>
<p id="p8_7"><sup><small><a href="/bg/The_Urantia_Book/39#p8_7">39:8.7</a></small></sup>  Ангелите не могат да постигнат Бога, издигайки се от нивото на произхода на човека, тъй като те са създадени така, че се намират „малко по-високо от вас“; но независимо от това, че са неспособни да започнат от самото начало, от низините на смъртното съществуване, мъдрият план им позволява да се спускат към този, който започва от дъното, за да може крачка по крачка, свят след свят да водят такива създания към вратите на Хавона<sup id="cite12"><a href="#fn12">[12]</a></sup>. Когато възходящите смъртни напускат Уверса, за да пристъпят към пресичане на кръговете на Хавона, тези пазители, които са били прикрепени към тях след живота им в плът, временно се прощават със своите приятели, отправяйки се към сферата на серафимите — целта на всички ангели от голямата вселена. Тук тези пазители ще предприемат опит за достигане на седемте кръга на серафическа светлина и със сигурност ще постигнат успех.</p>
<p id="p8_8"><sup><small><a href="/bg/The_Urantia_Book/39#p8_8">39:8.8</a></small></sup>  Много, но не всички серафими, прикрепени като пазители на съдбата в продължение на материалния живот, съпровождат своите смъртни приятели през кръговете на Хавона, а някои други преминават през кръга на централната вселена с помощта на метод, който напълно се отличава от възхода на смъртните. Но, независимо от начина за възход, всички еволюционни серафими преминават през Сферата на Серафимите и повечето придобиват този опит вместо пресичането на кръговете на Хавона.</p>
<p id="p8_9"><sup><small><a href="/bg/The_Urantia_Book/39#p8_9">39:8.9</a></small></sup>  Сферата на Серафимите е предопределена цел на ангелите и достигането от тях на този свят напълно се отличава от опита, който придобиват смъртните странстващи от Сферата на Възхода. Ангелите придобиват абсолютна увереност в своето вечно бъдеще, едва след като достигнат Сферата на Серафимите. Нито един от ангелите, пристигнали на Сферата на Серафимите, никога не се е отклонявал от своя път; грехът никога няма да намери отклик в сърцето на серафима на завършването.</p>
<p id="p8_10"><sup><small><a href="/bg/The_Urantia_Book/39#p8_10">39:8.10</a></small></sup>  Випускниците от Сферата на Серафимите получават различни назначения. Пазителите на съдбата, притежаващи опита от преминаването през кръговете на Хавона, обикновено биват приемани в Корпуса на Смъртните Завършващи. Останалите пазители, издържали изпитанията на раздялата в Хавона, често се съединяват отново със своите смъртни партньори в Рая, а някои стават вечни партньори на смъртните завършващи и мнозина биват зачислявани в Корпуса на Серафическото Завършване.</p>
<h2 id="p9" class="toc-header"><a href="#p9" class="toc-anchor">¶</a> 9. СЕРАФИЧЕСКИЯТ КОРПУС НА ЗАВЪРШИЛИТЕ </h2>
<p id="p9_1"><sup><small><a href="/bg/The_Urantia_Book/39#p9_1">39:9.1</a></small></sup>  След постигането на Бащата на духовете и приема в серафическата служба на завършилите ангелите понякога стават попечители на световете, утвърдили се в светлината и живота. Те получават назначения при върховните тринитизирани същества на вселените и възвишеното служене в Рая и Хавона. Тези серафими на локалните вселени емпирично са компенсирали различията в потенциалите на божественост, което преди ги е отделяло от попечителските духове на централната и свръхвселените. Ангелите от Серафическия Корпус на Завършване служат като партньори на секонафимите на свръхвселените и помощниците от върховните категории свръхнафими на системата Рай-Хавона. За такива ангели пътят във времето е преминат; оттук и навеки те са слуги на Бога, спътници на божествени личности — същества, равни на Райските Завършващи.</p>
<p id="p9_2"><sup><small><a href="/bg/The_Urantia_Book/39#p9_2">39:9.2</a></small></sup>  Много от серафимите на завършили се връщат в своите родни вселени, за да допълнят служенето си, обусловено от божествения дар — служене, на което е присъщо емпиричното съвършенство. Небадон е една от относително младите вселени и затова тук няма толкова много върнали се випускници от Сферата на Серафимите в сравнение с по-старите реалии; при все това нашата локална вселена е адекватно осигурена от серафимите на завършилите, тъй като е показателно, че успоредно с приближаването към статута на светлината и живота еволюционните сфери все повече се нуждаят от техните услуги. Понастоящем серафимите на завършилите по-активно служат с върховните категории серафими, но някои от тях сътрудничат с всяка от останалите ангелски категории. Даже вашият свят се възползва от широката опека на дванадесетте специализирани групи на Серафическия Корпус на Завършилите; тези главни серафими за планетарен надзор съпровождат в обитаемите светове всеки новоназначен Планетарен Принц.</p>
<p id="p9_3"><sup><small><a href="/bg/The_Urantia_Book/39#p9_3">39:9.3</a></small></sup>  Много увлекателни възможности за служене са открити за серафимите на завършилите, но така, както в пред-райските дни всички те са мечтали за назначение като пазители на съдбата, така и в пост-райския опит те повече от всичко се стремят да служат като ангели за съпровождане при посвещенията на инкарнираните Райски Синове. Те, както и преди, са изцяло предани на всеобщия план: както и преди, те извеждат смъртните създания от еволюционните светове по дългия и увлекателен път към Райската цел — божественост и вечност. По време на всички пътешествия на смъртните, чиято цел е намирането на Бога и постигането на божествено съвършенство, тези духовни попечители на серафическото завършване, заедно с верните попечителски духове на времето, винаги и навеки остават ваши истински другари и надеждни помощници.</p>
<p id="p9_4"><sup><small><a href="/bg/The_Urantia_Book/39#p9_4">39:9.4</a></small></sup>  [Представено от Мелхиседек, действащ по молба на ръководителя на серафическото войнство на Небадон.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/38">
          <span class="mdi mdi-arrow-left-drop-circle"></span><span class="pl-2">Документ 38. Попечителски духове на локалната вселена</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/39">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/40">
          <span class="pr-2">Документ 40. Възходящи Божии Синове</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Сееш смъртен, жънеш моронтия</i>: <a href="/bg/Bible/1_Corinthians/15#v44">1 Кр 15:44</a>. </li>
  <li id="fn2"><a href="#cite2">↑</a> <i>Ключовете на царството</i>: <a href="/bg/Bible/Matthew/16#v19">Мт 16:19</a>. </li>
  <li id="fn3"><a href="#cite3">↑</a> <i>Гласовете на градината</i>: <a href="/bg/Bible/Genesis/3#v8">Бт 3:8</a>. </li>
  <li id="fn4"><a href="#cite4">↑</a> <i>Слава на Бога в Хавона</i>: <a href="/bg/Bible/Luke/2#v14">Лк 2:14</a>. </li>
  <li id="fn5"><a href="#cite5">↑</a> <i>Мир на земята, добра воля</i>: <a href="/bg/Bible/Luke/2#v14">Лк 2:14</a>. </li>
  <li id="fn6"><a href="#cite6">↑</a> <i>Духове на доверие</i>: <a href="/bg/Bible/Judges/9#v15">Сд 9:15</a>. </li>
  <li id="fn7"><a href="#cite7">↑</a> <i>Ангелски крила</i>: <a href="/bg/Bible/Exodus/25#v20">Из 25:20</a>; <a href="/bg/Bible/Isaiah/6#v2">Ис 6:2</a>; <a href="/bg/Bible/Ezekiel/10#v5">Ез 10:5</a>. </li>
  <li id="fn8"><a href="#cite8">↑</a> <i>Триещи се щитове</i>: <a href="/bg/Bible/Ezekiel/1#v6">Ез 1:6,11,23</a>; <a href="/bg/Bible/Ezekiel/10#v21">Ез 10:21</a>. </li>
  <li id="fn9"><a href="#cite9">↑</a> <i>Транспортни средства за товарене</i>: <a href="/bg/Bible/Ezekiel/1#v19">Ез 1:19-21</a>; <a href="/bg/Bible/Ezekiel/10#v17">Ез 10:17</a>. </li>
  <li id="fn10"><a href="#cite10">↑</a> <i>Закрити от светлина</i>: <a href="/bg/Bible/Ezekiel/1#v4">Ез 1:4,13,14,22,27</a>; <a href="/bg/Bible/Ezekiel/10#v2">Ез 10:2,9</a>. </li>
  <li id="fn11"><a href="#cite11">↑</a> <i>Отпътуване</i>: <a href="/bg/Bible/Ezekiel/1#v12">Ез 1:12-14,19-24</a>; <a href="/bg/Bible/Ezekiel/10#v15">Ез 10:15-19</a>. </li>
  <li id="fn12"><a href="#cite12">↑</a> <i>Ангели, създадени малко по-високо</i>: <a href="/bg/Bible/Psalms/8#v5">Пс 8:5</a>; <a href="/bg/Bible/Hebrews/2#v7">Евр 2:7,9</a>. </li>
</ol>
</div>
