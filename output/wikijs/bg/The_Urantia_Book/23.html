<!--
title: "ДОКУМЕНТ 23. ЕДИНИЧНИТЕ ПОСЛАНИЦИ"
description: 
published: true
date: 2025-11-1T10:59:5Z
tags: the urantia book—papers
editor: ckeditor
dateCreated: 2022-7-26T21:56:18Z
-->

<p class="v-card v-sheet theme--light grey lighten-3 px-2 mb-4">© 2014 Фондация Урантия</p>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/22">
          <span class="mdi mdi-arrow-left-drop-circle"></span><span class="pl-2">Документ 22. Тринитизираните Божии Синове</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/23">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/24">
          <span class="pr-2">Документ 24. Върховните Личности на Безкрайния Дух</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/bg/The_Urantia_Book/23#p0_1">23:0.1</a></small></sup>  ЕДИНИЧНИТЕ Посланици са личният и всеобщ корпус на Съвместния Създател, първата и старша категория Върховни Личности на Безкрайния Дух. Те са олицетворение на изначалния и единичен съзидателен акт на Безкрайния Дух, чиято цел е била сътвор яване на дарени с личност единични духовни същества. Нито Отецът, нито Синът са взели непосредствено участие в това грандиозно одухотворяване.</p>
<p id="p0_2"><sup><small><a href="/bg/The_Urantia_Book/23#p0_2">23:0.2</a></small></sup>  Тези духовни посланици са били снабдени с личност в процеса на едновременен съзидателен акт и техният брой е неизменен. Макар че едно от тези необикновени същества съпровожда мен при изпълнението на настоящата задача, аз не зная какъв е техният общ брой във вселената на вселените. От време на време аз разбирам само какъв е общият брой Посланици, регистрирани в конкретния момент в нашата свръхвселена. Съдейки по последния уверски отчет, в пределите на Орвонтон се намират почти 7690 трилиона Единични Посланици. Аз предполагам, че това е значително по-малко от една седма част от техния общ брой.</p>
<h2 id="p1" class="toc-header"><a href="#p1" class="toc-anchor">¶</a> 1. ПРИРОДАТА И ПРОИЗХОДЪТ НА ЕДИНИЧНИТЕ ПОСЛАНИЦИ </h2>
<p id="p1_1"><sup><small><a href="/bg/The_Urantia_Book/23#p1_1">23:1.1</a></small></sup>  Веднага след създаването на Седемте Духа на Кръговете в Хавона Безкрайният Дух сътворил обширния корпус на Единичните Посланици. Освен Рая и кръговете на Хавона няма нищо, което да е предшествало Единичните Посланици; тяхната дейност в голямата вселена продължава почти цяла вечност. Те са неотделими от божествения метод на саморазкриване на Безкрайния Дух на необятното творение на времето и пространството и неговата лична връзка с това творение.</p>
<p id="p1_2"><sup><small><a href="/bg/The_Urantia_Book/23#p1_2">23:1.2</a></small></sup>  Независимо от своето почти вечно съществуване всички посланици помнят момента на възникването на своята личност. Те осъзнават течението на времето и са първите творения на Безкрайния Дух, притежаващи това качество. Те са първите създания на Безкрайния Дух, персонализирани във времето и одухотворени в пространството.</p>
<p id="p1_3"><sup><small><a href="/bg/The_Urantia_Book/23#p1_3">23:1.3</a></small></sup>  Тези единични духове са се появили в зората на времето като завършени и съвършени духовни същества. Всички те са еднакви и няма класове или подгрупи, основани на индивидуални различия. Тяхната класификация се определя изключително от този вид дейност, която те периодически изпълняват.</p>
<p id="p1_4"><sup><small><a href="/bg/The_Urantia_Book/23#p1_4">23:1.4</a></small></sup>  Смъртните започват своя път в световете на пространството, представлявайки почти изцяло материални създания, и се възвисяват навътре към Великите Центрове; тези единични духове изхождат от всеобщия център и се стремят да получат назначения в далечни творения чак до индивидуалните светове в най-отдалечените локални вселени и още по-далечни предели.</p>
<p id="p1_5"><sup><small><a href="/bg/The_Urantia_Book/23#p1_5">23:1.5</a></small></sup>  Независимо от своето название Единични Посланици те не страдат от самотност — те действително обичат да работят самостоятелно. Това са единствените същества в цялото творение, които са способни да получават и получават удоволствие от самотността, макар че те в еднаква степен се радват на общуването с тези категории разумни същества, с които са способни да влизат в близки отношения.</p>
<p id="p1_6"><sup><small><a href="/bg/The_Urantia_Book/23#p1_6">23:1.6</a></small></sup>  При своето служене Единичните Посланици не са изолирани; те се намират в постоянен контакт с цялото богатство на интелектуалния живот на цялото творение, доколкото са способни да се „включват“ към всяка транслация в световете на своето пребиваване. Те също така могат да общуват с членове на своите непосредствени корпуси — същества, изпълняващи аналогична работа в тази свръхвселена. Те биха могли да се свързват и с други членове на своята категория, но съветът на Седемте Главни Духа им е препоръчал да не правят това, а тези лоялни същества са неспособни да пренебрегнат тази препоръка или да не се съобразят с нея. Не е известен нито един случай на попадане на Единичен Посланик във властта на мрака.</p>
<p id="p1_7"><sup><small><a href="/bg/The_Urantia_Book/23#p1_7">23:1.7</a></small></sup>  Както и Управляващите Вселенската Енергия, Единичните Посланици се отнасят към онези немногобройни типове действащи в световете същества, които не могат да бъдат арестувани или задържани от съдилищата на времето и пространството. Те могат да бъдат призовани само в съда на Седемте Главни Духа, но в продължение на цялата история на мирозданието не е имало случай този Райски съвет да се е събирал за предаване на съд на Единичен Посланик.</p>
<p id="p1_8"><sup><small><a href="/bg/The_Urantia_Book/23#p1_8">23:1.8</a></small></sup>  Тези посланици, изпълняващи своите назначения поединично, представляват клас надеждни, самостоятелни, разностранни, истински духовни и отзивчиви създания, излезли от недрата на Третия Източник и Център; те се подчиняват на властта на Безкрайния Дух, пребиваващ на централния Остров на Рая и въплътен в столичните светове на локалните вселени. Даже намирайки се под прякото въздействие на Майчинските Духове на локалните вселени, те постоянно са свързани с кръга, който произхожда от Безкрайния Дух.</p>
<p id="p1_9"><sup><small><a href="/bg/The_Urantia_Book/23#p1_9">23:1.9</a></small></sup>  Единичните премествания и трудът на Единичните Посланици се обясняват с техническа необходимост. Оставайки на едно място, те са способни за кратко време да се обединят в групи; оказвайки се обаче изцяло отрязани от поддръжката и управлението на своя Райски кръг, те стават съвършено изолирани. Ако при преместване или изпълнение на действия в кръговете на пространството и потоците на времето двама или повече посланика се окажат в непосредствена близост един до друг, тогава и двамата или всички те биват изваждани от връзка с висшите кръгове на силата. Ако използваме ваш израз, може да се каже, че те „дават на късо“. Затова Посланиците притежават способността да подават автоматически сигнал за тревога — предупреждение, което безпогрешно предупреждава за възможен сблъсък и надеждно ги задържа на безопасното разстояние, необходимо за осигуряването на задължителните им и ефективни действия. Те също така разполагат с вродена и автоматическа способност да откриват и обозначават близостта както на Свещените Троични Духове, така и на божествените Настройчици на Съзнанието.</p>
<p id="p1_10"><sup><small><a href="/bg/The_Urantia_Book/23#p1_10">23:1.10</a></small></sup>  Посланиците не притежават способността за разпространение или възпроизводство на личността, но във вселените практически няма такива дела, с които да не могат да се занимават и в които да не могат да внесат свой съществен и ценен принос. Особено значителна е тяхната способност да икономисват време на тези, които са свързани с воденето на вселенските дела; те помагат на всички ни — от най-висшите до най-низшите.</p>
<h2 id="p2" class="toc-header"><a href="#p2" class="toc-anchor">¶</a> 2. НАЗНАЧЕНИЯТА НА ЕДИНИЧНИТЕ ПОСЛАНИЦИ </h2>
<p id="p2_1"><sup><small><a href="/bg/The_Urantia_Book/23#p2_1">23:2.1</a></small></sup>  Единичните Посланици не са постоянно прикрепени към нито една небесна личност или група личности. Те действат само въз основа на получените задачи и по време на изпълнението на такива назначения те се трудят под непосредственото наблюдение на тези, които управляват съответните светове. Те нямат нито собствена организация, нито ръководство; те са <i>Единични</i> Посланици.</p>
<p id="p2_2"><sup><small><a href="/bg/The_Urantia_Book/23#p2_2">23:2.2</a></small></sup>  Безкрайният Дух назначава Единични Посланици за изпълнението на седем вида служене:</p>
<p id="p2_3"><sup><small><a href="/bg/The_Urantia_Book/23#p2_3">23:2.3</a></small></sup>  1. Посланици на Райската Троица.</p>
<p id="p2_4"><sup><small><a href="/bg/The_Urantia_Book/23#p2_4">23:2.4</a></small></sup>  2. Посланици на Кръговете на Хавона.</p>
<p id="p2_5"><sup><small><a href="/bg/The_Urantia_Book/23#p2_5">23:2.5</a></small></sup>  3. Посланици на Свръхвселените.</p>
<p id="p2_6"><sup><small><a href="/bg/The_Urantia_Book/23#p2_6">23:2.6</a></small></sup>  4. Посланици на Локалните Вселени.</p>
<p id="p2_7"><sup><small><a href="/bg/The_Urantia_Book/23#p2_7">23:2.7</a></small></sup>  5. Свободни Изследователи.</p>
<p id="p2_8"><sup><small><a href="/bg/The_Urantia_Book/23#p2_8">23:2.8</a></small></sup>  6. Посланици и Емисари с Особени Поръчения.</p>
<p id="p2_9"><sup><small><a href="/bg/The_Urantia_Book/23#p2_9">23:2.9</a></small></sup>  7. Просветители, Разкриващи Истината.</p>
<p id="p2_10"><sup><small><a href="/bg/The_Urantia_Book/23#p2_10">23:2.10</a></small></sup>  Бидейки напълно взаимозаменяеми, тези духовни посланици могат да преминават от една служба на друга; такива премествания стават постоянно. Не съществуват отделни категории Единични Посланици; всички те са сходни по своето духовно съдържание и във всякакъв смисъл на думата са еднакви. Макар че са им присвоени номера, Безкрайният Дух ги знае по лични имена. За останалите от нас те са известни по име или номер, обозначаващ тяхното текущо назначение:</p>
<p id="p2_11"><sup><small><a href="/bg/The_Urantia_Book/23#p2_11">23:2.11</a></small></sup>  1. <i>Посланици на Райската Троица.</i> Аз нямам право да разкривам много от това, което се отнася до труда на тази група посланици, използвани от Троицата. Те са доверените и тайни слуги на Божествата и не е имало случай, при който същество, на което е доверено особено послание, отнасящо се до неразкритите планове и бъдещо поведение на Боговете, да му е дало гласност или да не е оправдало доверието, оказано на неговата категория. Всичко това се казва тук, не за да изтъкваме техните съвършенства, а за да подчертаем този факт, че Божествата са способни да създават и създават <i>съвършени същества.</i></p>
<p id="p2_12"><sup><small><a href="/bg/The_Urantia_Book/23#p2_12">23:2.12</a></small></sup>  Объркването и смущението, царящи на Урантия, не означават, че на Райските Управители им липсват интерес или способности да водят делата по друг начин. Създателите са дарени с цялата власт да превърнат Урантия в истински рай, обаче такъв Едем не би допринесъл с нищо за формиране на тези силни, благородни и опитни характери, които Боговете така неотклонно изковават във вашия свят между наковалнята на необходимостта и чука на страданията. Вашите тревоги и скърби, вашите изпитания и разочарования са такава част от божествения план за вашата сфера, каквито са изисканото съвършенство и безкрайното съответствие на всички неща с тяхното върховно предназначение в световете на централната и съвършена вселена.</p>
<p id="p2_13"><sup><small><a href="/bg/The_Urantia_Book/23#p2_13">23:2.13</a></small></sup>  2. <i>Посланици на кръговете на Хавона.</i> В течение на своето възвисяване — в началото смътно, а след това все по-явно, вие ще забелязвате присъствието на Единичните Посланици, но ще започнете безпогрешно да ги познавате, едва след като достигнете Хавона. Първите посланици, с които ще се сблъскате лице в лице, ще бъдат посланиците на кръговете на Хавона.</p>
<p id="p2_14"><sup><small><a href="/bg/The_Urantia_Book/23#p2_14">23:2.14</a></small></sup>  Единичните Посланици са свързани с особени отношения с местните обитатели на световете на Хавона. Губейки толкова много свои качества при общуването един с друг, тези посланици са способни да поддържат и поддържат тясна връзка с местните обитатели на Хавона. Но на човешкия разум е съвършено невъзможно да се предаде върховното наслаждение, извличано от взаимното общуване на разума на божествено съвършеното същество с духа на подобни, почти трансцендентални личности.</p>
<p id="p2_15"><sup><small><a href="/bg/The_Urantia_Book/23#p2_15">23:2.15</a></small></sup>  3. <i>Посланици на свръхвселените.</i> Извечно Древните са личности с троичен произход, занимаващи се със съдбата на седемте свръхвселени; това трио на божествено могъщество и административна мъдрост щедро бива снабдявано с Единични Посланици. Само чрез тази категория посланици триединните управители на една свръхвселена са способни непосредствено и лично да общуват с управителите на друга. Единичните Посланици са единствените духовни разумни същества — с изключение вероятно само на Свещените Троични Духове, — които могат да бъдат изпратени от столицата на една свръхвселена непосредствено в столицата на друга. Всички останали личности трябва да изпълняват подобни пътешествия през Хавона и през административните светове на Главните Духове.</p>
<p id="p2_16"><sup><small><a href="/bg/The_Urantia_Book/23#p2_16">23:2.16</a></small></sup>  Съществуват видове информация, която е невъзможно да се получи с помощта на Гравитационните Посланици, посредством отразяване или транслация. И тогава за придобиване на съответните знания на Извечно Древните се налага към източника на информация да се изпрати Единичен Посланик. Дълго преди появата на живот на Урантия посланикът, свързан понастоящем с мен, е получил назначение отвъд пределите на Уверса в централната вселена; в течение на почти един милион години той не е бил в списъците на Орвонтон, но се е върнал с необходимата информация в надлежното време.</p>
<p id="p2_17"><sup><small><a href="/bg/The_Urantia_Book/23#p2_17">23:2.17</a></small></sup>  Няма предели за служенето на Единичните Посланици в свръхвселените; те са способни да приведат в изпълнение присъдите на върховните съдилища или да събират информация за благото на сферата. От всички свръхтворения те най-много обичат да служат в Орвонтон, тъй като тук съществува най-голяма потребност от техните услуги и най-широки възможности за героичен труд. В тези светове, които повече от други се нуждаят от нашата помощ, всички ние получаваме такова удовлетворение от това, че действаме с още по-голямо самоотдаване.</p>
<p id="p2_18"><sup><small><a href="/bg/The_Urantia_Book/23#p2_18">23:2.18</a></small></sup>  4. <i>Посланици на локалните вселени.</i> С нищо не са ограничени действията на Единичните Посланици, които са на служба в локалните вселени. Те предано разкриват мотивите и намеренията на Майчинския Дух на локалната вселена, макар изцяло да се подчиняват на юрисдикцията на управляващия Син-Владетел. Това е вярно по отношение на всички посланици, действащи в локалната вселена, независимо дали те се изпращат с поръчения непосредствено от столичния свят на вселената или са временно свързани с Бащите на Съзвездията, Пълновластните Владетели на Системите или Планетарните Принцове. В течение на установяването на Сина-Създател като пълновластен управител на своята вселена и чак до съсредоточаването в неговите ръце на цялата власт тези посланици на локалните вселени действат под общото управление на Извечно Древните и се отчитат непосредствено пред техния местен представител — Извечно Единния.</p>
<p id="p2_19"><sup><small><a href="/bg/The_Urantia_Book/23#p2_19">23:2.19</a></small></sup>  5. <i>Свободни изследователи.</i> Когато резервният корпус на Единичните Посланици се препълни, един от Седемте Върховни Управляващи Енергията обявява набиране на група от изследователи-доброволци. Такива винаги има в изобилие, тъй като посланиците с радост се отправят като свободни и от нищо не притеснявани изследователи, за да почувстват възторг от откриването на зараждащите се центрове на нови светове и вселени.</p>
<p id="p2_20"><sup><small><a href="/bg/The_Urantia_Book/23#p2_20">23:2.20</a></small></sup>  Те тръгват на път, за да изследват данните, предоставяни от световните съзерцаващи пространството. Райските Божества несъмнено знаят за съществуването на тези неразкрити енергийни системи, но те никога не разгласяват подобна информация. Ако не бяха Единичните Посланици, които изследват и картографират тези неотдавна формирани енергийни центрове, то такива явления още дълго биха оставали незабелязани даже за разумните същества на съседните светове. Като клас Единичните Посланици са неимоверно чувствителни към гравитацията; за това понякога успяват да открият възможното присъствие на много малки тъмни планети — тези, същите светове, които най-добре са приспособени за експерименти с живота.</p>
<p id="p2_21"><sup><small><a href="/bg/The_Urantia_Book/23#p2_21">23:2.21</a></small></sup>  Тези свободни посланици-изследователи са патрулите на мирозданието. Те постоянно правят изследователски експедиции в неизучените региони на външното пространство. Много от това, което ни е известно за процесите, ставащи в световете на външното пространство, ние дължим на Единичните Посланици, тъй като те често сътрудничат с небесните астрономи.</p>
<p id="p2_22"><sup><small><a href="/bg/The_Urantia_Book/23#p2_22">23:2.22</a></small></sup>  6. <i>Посланици и емисари с особени поръчения.</i> Разположени в пределите на една и съща свръхвселена, локалните вселени обикновено обменят посланици измежду местните категории синове. Но за да се избегнат забавянията, Единичните Посланици често биват изпращани като посланици от едно локално творение в друго, изпълнявайки ролята на представители и тълкуватели на световете. Например: новият обитаем свят може да се намира на такова разстояние, че да трябва да мине цяла вечност преди серафимираният посланик да може да достигне тази отдалечена вселена. Серафимираното същество е способно да развива скорост не повече от 899 370 урантийски километра в секунда от вашето време. Масивните звезди, насрещните потоци, необходимостта да се заобикалят препятствия, а също така и отклоняващите обекти забавят скоростта така, че при продължителни пътешествия средната скорост става приблизително 885 000 километра в секунда.</p>
<p id="p2_23"><sup><small><a href="/bg/The_Urantia_Book/23#p2_23">23:2.23</a></small></sup>  Когато се окаже, че за достигане на отдалечена локална вселена на местния посланик ще му трябват стотици години, нерядко там незабавно бива изпращан Единичен Посланик за временно изпълнение на посланическите задължения. Единичните Посланици са способни изключително бързо да се преместват в пространството — не така, както Гравитационните Посланици — независимо от времето и пространството, но по подобен начин. Функциите на емисари с особени поръчения те изпълняват и в други случаи.</p>
<p id="p2_24"><sup><small><a href="/bg/The_Urantia_Book/23#p2_24">23:2.24</a></small></sup>  7. <i>Просветители, разкриващи истината.</i> Задачата, свързана с разкриването на истината, се разглежда от Единичните Посланици като най-висша проява на доверие към тяхната категория. Отново и отново те действат така — от свръхвселените до индивидуалните планети на пространството. Нерядко те се прикрепват към комисиите, които биват изпращани за разширяване на представите за истината в световете и системите.</p>
<h2 id="p3" class="toc-header"><a href="#p3" class="toc-anchor">¶</a> 3. СЛУЖЕНЕТО НА ЕДИНИЧНИТЕ ПОСЛАНИЦИ ВЪВ ВРЕМЕТО И ПРОСТРАНСТВОТО </h2>
<p id="p3_1"><sup><small><a href="/bg/The_Urantia_Book/23#p3_1">23:3.1</a></small></sup>  Единичните Посланици са върховен тип съвършени и ползващи се с доверие личности, способни за бързо предаване на важни и спешни послания в случаите, когато използването на транслациия или отразяване е нецелесъобразно. Те изпълняват безкрайни видове поръчения, като помагат на духовните и материални същества на световете — особено там, където се отчита факторът време. От всички категории, получили назначения в различните служби в пределите на свръхвселената, те са върховните и най-разностранни личностни същества, способни плътно да се приближат до преодоляване на пространството и времето.</p>
<p id="p3_2"><sup><small><a href="/bg/The_Urantia_Book/23#p3_2">23:3.2</a></small></sup>  Във вселената има достатъчно духовни същества, които използват гравитацията за преместване в пространството; те са способни да се появяват навсякъде във всеки момент моментално, но те не са личности. Някои от тези, които използват гравитационен пренос, се отнасят към личностните категории — например, Гравитационните Посланици и Трансценденталните Регистратори, но тях е невъзможно да ги използваме за нуждите на администрацията на свръхвселените или на локалните вселени. Световете изобилстват с ангели, хора и други върховноличностни същества, но те са сковани от времето и пространството. Максималната скорост при повечето несерафимирани същества е 299 790 ваши километра в секунда от вашето време; промеждутъчните и някои други създания са способни да достигнат (и често достигат) двойна скорост — 599 580 километра в секунда, а серафимите и другите пресичат пространството с тройна скорост — около 899 370 километра в секунда. Освен Единичните Посланици не съществуват транспортни или куриерски личности, функциониращи в диапазона на скоростите между моменталните скорости на гравитационния пренос и относително ниските скорости на серафимите.</p>
<p id="p3_3"><sup><small><a href="/bg/The_Urantia_Book/23#p3_3">23:3.3</a></small></sup>  Поради това Единичните Посланици се използват широко с куриерски и други поръчения в такива ситуации, когато личността няма принципно значение за изпълнението на задачата и когато е желателно да се избегне загубата на време, неизбежна при изпращането на личностен посланик от друг тип. Това е единствената категория определено личностни същества, способни да се синхронизират със съвместните всеобщи потоци в голямата вселена. Те пресичат пространството с различна скорост, което зависи от оказващите влияние фактори, но е известно, че при изпълнението на настоящото поръчение сътрудничещият с мен посланик се е премествал със скорос 1 354 458 739 000 ваши километра за секунда от вашето време.</p>
<p id="p3_4"><sup><small><a href="/bg/The_Urantia_Book/23#p3_4">23:3.4</a></small></sup>  Аз съм напълно неспособен да обясня на материалния разум как един дух може да бъде истинска личност и същевременно да пресича пространството с такава колосална скорост. Но точно такива Единични Посланици действително прибивават на Урантия и си тръгват оттук с тези непостижими скорости. Нещо повече, цялата система на вселенско управление би била в значителна степен лишена от своя личностен елемент, ако това не беше така.</p>
<p id="p3_5"><sup><small><a href="/bg/The_Urantia_Book/23#p3_5">23:3.5</a></small></sup>  Единичните Посланици са способни да прокарват линии на екстрена връзка с далечните региони на пространството в световете, необхванати от установените кръгове на голямата вселена. Те се създават за сметка на това, че в такива случаи един посланик може да изпрати съобщение или пространствен импулс на друг, намиращ се от него на разстояние от около сто светлинни години, ако определяме междузвездните разстояния така, както правят това астрономите на Урантия.</p>
<p id="p3_6"><sup><small><a href="/bg/The_Urantia_Book/23#p3_6">23:3.6</a></small></sup>  От милиардите същества, сътрудничещи с нас в управлението на делата на свръхвселената, те са най-полезни благодарение на своята практическа помощ и способност за икономисване на време. Във вселените на пространството ние трябва да се съобразяваме с ограниченията на времето; с това се обяснява огромното значение на Единичните Посланици, които — използвайки своите комуникационни прерогативи, се превръщат в известен смисъл в независими от пространството, а благодарение на своите колосални скорости придобиват почти пълна независимост от времето.</p>
<p id="p3_7"><sup><small><a href="/bg/The_Urantia_Book/23#p3_7">23:3.7</a></small></sup>  Аз съм неспособен да обясня на смъртните на Урантия как Единичните Посланици нямат форма и в същото време притежават истински и определени личности. Нямайки формата, асоцируема обикновено с личността, те въпреки това притежават духовно присъствие, различимо за всички по-висши типове духовни същества. Единичните Посланици са единственият клас същества, които очевидно притежават практически всички преимущества на безформения дух в съчетание с всички прерогативи на пълноценната личност. Те са истински личности и независимо от това са снабдени с почти всички атрибути на безличностното духовно присъствие.</p>
<p id="p3_8"><sup><small><a href="/bg/The_Urantia_Book/23#p3_8">23:3.8</a></small></sup>  В седемте свръхвселени се наблюдава следната закономерност: обикновено, но не винаги всичко, което в тенденция спомага за повишаването на степента на свобода на някакво създание от ограниченията на времето и пространството, води към пропорционално намаляване на прерогативите на личността. Единичните Посланици са изключение от това общо правило. В своята дейност те са практически неограничени в използването на всеки и всички безкрайни пътища за духовно изразяване, божествено служене, лична опека и космическа връзка. Ако вие бихте могли да погледнете на тези необикновени същества в светлината на моя опит по въпросите на управлението на вселената, бихте разбрали колко сложно би било да се координират делата на свръхвселената без тяхното разностранно участие.</p>
<p id="p3_9"><sup><small><a href="/bg/The_Urantia_Book/23#p3_9">23:3.9</a></small></sup>  До каквито и предели да се увеличи вселената, нови Единични Посланици вероятно няма да бъдат създавани. Според ръста на вселените нарастващите административни задължения трябва все повече да се изпълняват от други типове духовни попечители и от тези същества, които се появяват в тези нови творения — такива като създанията на Пълновластните Синове и Майчинските Духове на локалните вселени.</p>
<h2 id="p4" class="toc-header"><a href="#p4" class="toc-anchor">¶</a> 4. ОСОБЕНОТО СЛУЖЕНЕ НА ЕДИНИЧНИТЕ ПОСЛАНИЦИ </h2>
<p id="p4_1"><sup><small><a href="/bg/The_Urantia_Book/23#p4_1">23:4.1</a></small></sup>  Единичните Посланици очевидно са координатори на личности от всички типове духовни същества. Тяхното служене съдейства за развитие на родствени черти във всички личности на необятния духовен свят. Те имат голям принос при установяването във всички духовни същества на съзнание за групова идентичност. На всеки тип духовни същества му помагат специални групи Единични Посланици, укрепващи способността на такива същества да разбират и чувстват братските връзки с всички други категории, колкото и различни да са те.</p>
<p id="p4_2"><sup><small><a href="/bg/The_Urantia_Book/23#p4_2">23:4.2</a></small></sup>  Единичните Посланици демонстрират такава поразителна способност да координират всички типове и категории крайни личности и даже да установяват връзка с абсонитните режими на върховните управляващи мирозданието, че някои от нас допускат наличието на определена връзка между сътворяването от Безкрайния Дух на тези посланици и посвещаването на Съвместния Извършител на Висшия-Пределния Разум.</p>
<p id="p4_3"><sup><small><a href="/bg/The_Urantia_Book/23#p4_3">23:4.3</a></small></sup>  Когато завършил и жител на Рая се обединяват за тринитизация на „дете на времето и вечността“ — акт, засягащ неразкритите потенциали на разума на Висшия-Пределния, и когато така появилата се неквалифицирана личност бива изпратена на Сферата на Наместниците, Единичен Посланик (предполагаемото личностно последствие от посвещенията на такъв божествен разум) винаги се назначава като придружител-опекун на тринитизирания от създания син. Посланикът съпровожда новия син на съдбата до света на неговото назначение и вече никога не напуска Сферата на Наместниците. Прикрепен по този начин към децата на времето и вечността, Единичният Посланик завинаги преминава към изключително подчинение на Архитектите на Вселената. Ние не знаем нищо за бъдещето на тези необичайни съюзи. Вече цяла вечност партньорствата на такива уникални личности се събират на Сферата на Наставниците, но още нито едно от тях не е напуснало нейните предели.</p>
<p id="p4_4"><sup><small><a href="/bg/The_Urantia_Book/23#p4_4">23:4.4</a></small></sup>  Броят на Единичните Посланици е неизменен, но тринитизацията на синове на съдбата явно няма ограничения. Това, че към всеки тринитизиран син на съдбата се прикрепва Единичен Посланик, според нас някога, в далечното бъдеще, ще стане причина броят на посланиците да бъде изчерпан. Кой ще дойде да ги смени в голямата вселена? Ще преминат ли техните задължения към Свещените Троични Духове след някакви изменения в тяхната среда? Ще настане ли такова време, когато голямата вселена ще се управлява по-непосредствено от същества с троичен произход, докато създанията с единичен и двойствен произход се преместят в световете на външното пространство? Ако посланиците се върнат към своето предишно служене, тези синове на съдбата ще ги съпровождат ли? Ще се прекратят ли съвместните тринитизации на завършващи и жители на Рая-Хавона, когато броят на Единичните Посланици като спътници-опекуни на синовете на съдбата бъде изчерпан? Ще бъдат ли всички тези ефективни Единични Посланици съсредоточени на Сферата на Наместниците? Ще бъдат ли тези необикновени духовни личности вечно свързани с тринитизираните синове на неразкритата съдба? Какво значение трябва да придаваме на този факт, че двойките, събиращи се на Сферата на Наместниците, се намират в изключително подчинение на могъщите тайнствени същества — Архитектите на Вселената? Ние си задаваме тези и много други сходни въпроси и се обръщаме с тях към многобройните категории небесни същества, но не знаем отговорите им.</p>
<p id="p4_5"><sup><small><a href="/bg/The_Urantia_Book/23#p4_5">23:4.5</a></small></sup>  Както и много други процеси в управлението на вселените, тези действия безпогрешно свидетелстват за това, че персоналът на голямата вселена, включително Хавона и Рая, претърпява явна и определена организация в съответствие и съгласувано с колосалните енергийни еволюции, ставащи понастоящем в световете на външното пространство.</p>
<p id="p4_6"><sup><small><a href="/bg/The_Urantia_Book/23#p4_6">23:4.6</a></small></sup>  Ние сме склонни да смятаме, че вечното бъдеще ще стане свидетел на такива явления от вселенската еволюция, които значително ще надхвърлят всичко, което е било във вечното минало. И ние очакваме тези грандиозни начинания, както трябва да ги очаквате и вие — с огромен ентусиазъм и с все по-голяма надежда.</p>
<p id="p4_7"><sup><small><a href="/bg/The_Urantia_Book/23#p4_7">23:4.7</a></small></sup>  [Представено от Божествен Съветник от Уверса.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/22">
          <span class="mdi mdi-arrow-left-drop-circle"></span><span class="pl-2">Документ 22. Тринитизираните Божии Синове</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/23">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/24">
          <span class="pr-2">Документ 24. Върховните Личности на Безкрайния Дух</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
