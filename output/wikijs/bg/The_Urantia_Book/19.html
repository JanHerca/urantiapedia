<!--
title: "ДОКУМЕНТ 19. ЕДНОРОДНИТЕ СЪЩЕСТВА С ТРОИЧЕН ПРОИЗХОД"
description: 
published: true
date: 2025-11-1T10:59:5Z
tags: the urantia book—papers
editor: ckeditor
dateCreated: 2022-7-26T21:56:18Z
-->

<p class="v-card v-sheet theme--light grey lighten-3 px-2 mb-4">© 2014 Фондация Урантия</p>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/18">
          <span class="mdi mdi-arrow-left-drop-circle"></span><span class="pl-2">Документ 18. Висшите Троични Личности</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/19">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/20">
          <span class="pr-2">Документ 20. Райските Божии Синове</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/bg/The_Urantia_Book/19#p0_1">19:0.1</a></small></sup>  Т АЗИ група Райски същества, наричани Еднородните Същества с Троичен произход, обединява Троичните Синове-Учители, причислявани също към Райските Божии Синове, три групи върховни управляващи свръхвселените и Свещените Троични Духове, които в известен смисъл са неличностна категория. Местните жители на Хавона също могат по право да се включат в тази класификация на троичните личности заедно с многобройните групи обитаващи в Рая същества. В настоящата глава ще бъдат представени следните същества с троичен произход:</p>
<p id="p0_2"><sup><small><a href="/bg/The_Urantia_Book/19#p0_2">19:0.2</a></small></sup>  1. Троични Синове-Учители.</p>
<p id="p0_3"><sup><small><a href="/bg/The_Urantia_Book/19#p0_3">19:0.3</a></small></sup>  2. Възпитатели по Мъдрост.</p>
<p id="p0_4"><sup><small><a href="/bg/The_Urantia_Book/19#p0_4">19:0.4</a></small></sup>  3. Божествени Съветници.</p>
<p id="p0_5"><sup><small><a href="/bg/The_Urantia_Book/19#p0_5">19:0.5</a></small></sup>  4. Всеобщи Цензори.</p>
<p id="p0_6"><sup><small><a href="/bg/The_Urantia_Book/19#p0_6">19:0.6</a></small></sup>  5. Свещени Троични Духове.</p>
<p id="p0_7"><sup><small><a href="/bg/The_Urantia_Book/19#p0_7">19:0.7</a></small></sup>  6. Местни жители на Хавона.</p>
<p id="p0_8"><sup><small><a href="/bg/The_Urantia_Book/19#p0_8">19:0.8</a></small></sup>  7. Жители на Рая.</p>
<p id="p0_9"><sup><small><a href="/bg/The_Urantia_Book/19#p0_9">19:0.9</a></small></sup>  Освен Троичните Синове-Учители и вероятно Свещените Троични Духове в тези групи влиза точен брой същества; тяхното създаване е завършено и принадлежи на миналото.</p>
<h2 id="p1" class="toc-header"><a href="#p1" class="toc-anchor">¶</a> 1. ТРОИЧНИТЕ СИНОВЕ-УЧИТЕЛИ </h2>
<p id="p1_1"><sup><small><a href="/bg/The_Urantia_Book/19#p1_1">19:1.1</a></small></sup>  От всички разкрити пред вас висши категории небесни личности само Троичните Синове-Учители действат в двойно качество. Бидейки по своя произход троични същества, те са почти изключително посветени на службата на божественото синовство. Те представляват същества, които като мост, прехвърлен през вселенската пропаст, свързват личности с троичен и двойствен произход.</p>
<p id="p1_2"><sup><small><a href="/bg/The_Urantia_Book/19#p1_2">19:1.2</a></small></sup>  Докато броят на Неизменните Синове на Троицата е постоянен, корпусът на Троичните Синове-Учители постоянно расте. Какъв ще бъде окончателният брой на Синовете-Учители, аз не зная. Но мога да отбележа, че съгласно последния периодичен отчет, получен на Уверса, броят на тези Синове на служба, нанесен в Райския регистър, беше 21 001 624 821.</p>
<p id="p1_3"><sup><small><a href="/bg/The_Urantia_Book/19#p1_3">19:1.3</a></small></sup>  Тези същества са единствената разкрита ви група от Божиите Синове, произхождащи от Райската Троица. Тяхната дейност обхваща централната и свръхвселените и огромния корпус на Синовете, прикрепен към всяка локална вселена. Освен това, подобно на другите Райски Божии Синове, те служат на отделни планети. Тъй като структурата на голямата вселена все още не е разработена до край, множество Синове-Учители се намират в Рая като резерв; те доброволно се отправят за изпълнение на екстрени и необичайни задачи на всички нива на голямата вселена, в отделните светове на пространството, в локалните и свръхвселените и в световете на Хавона. Те действат също така и в Рая, но ще бъде пополезно да отложим подробния разказ за тях до обсъждането на Райските Божии Синове.</p>
<p id="p1_4"><sup><small><a href="/bg/The_Urantia_Book/19#p1_4">19:1.4</a></small></sup>  В тази връзка може да се отбележи, че Синовете-Учители са висши координиращи личности с троичен произход. В така необятната вселена на вселените винаги съществува голяма опасност да се поддадеш на заблуждение поради ограниченост на гледната точка, да отстъпиш пред злото, което е вътрешно присъщо в сегментираната концепция за реалност и божественост.</p>
<p id="p1_5"><sup><small><a href="/bg/The_Urantia_Book/19#p1_5">19:1.5</a></small></sup>  Ще дадем пример. За човешкия разум би било свойствено да се опитва да постигне изложената в настоящите откровения космическа философия, придвижвайки се от простото и крайното към сложното и безкрайното, от човешките източници към божественото предназначение. Но такъв път не води към <i>духовна мъдрост.</i> Такъв метод е най-простият начин за придобиване на определена форма <i>генетични познания,</i> който в най-добрия случай е способен да разкрие произхода на човека; но съвсем или почти не разкрива неговото божествено предназначение.</p>
<p id="p1_6"><sup><small><a href="/bg/The_Urantia_Book/19#p1_6">19:1.6</a></small></sup>  Даже при изучаването на биологическата еволюция на човека на Урантия съществуват сериозни възражения против чисто историческия подход към неговия днешен статут и текущи проблеми. Истинската перспектива на всеки проблем, свързан с реалността — човешка или божествена, земна или космическа, се открива само в резултат от изчерпателно и непредубедено изследване и съпоставяне на трите стадия на вселенска реалност: произход, история и предназначение. Правилното разбиране на тези три емпирични реалности създава основа за разумна оценка на текущия статут.</p>
<p id="p1_7"><sup><small><a href="/bg/The_Urantia_Book/19#p1_7">19:1.7</a></small></sup>  Когато човешкият разум започва да следва философския метод за движение от низшето към висшето, независимо дали това е биология или теология, винаги го грози опасността да допусне четири логически грешки:</p>
<p id="p1_8"><sup><small><a href="/bg/The_Urantia_Book/19#p1_8">19:1.8</a></small></sup>  1. Той може изобщо да не разбере в какво се заключава крайната и окончателна еволюционна цел на личното постижение или космическото предназначение.</p>
<p id="p1_9"><sup><small><a href="/bg/The_Urantia_Book/19#p1_9">19:1.9</a></small></sup>  2. Той може да допусне найгрубата философска грешка, прекомерно опростявайки космическата еволюционна (емпирична) реалност, което води до изкривяване на фактите, извращаване на истината и неправилна представа за предназначенията.</p>
<p id="p1_10"><sup><small><a href="/bg/The_Urantia_Book/19#p1_10">19:1.10</a></small></sup>  3. Изследването на причинността е предмет на историята. Но знанието за това, <i>как</i> едно същество става, каквото е, не спомага непременно за разумното разбиране на текущия статут и истинския характер на такова същество.</p>
<p id="p1_11"><sup><small><a href="/bg/The_Urantia_Book/19#p1_11">19:1.11</a></small></sup>  4. Само историята е неспособна адекватно да разкрие бъдещото развитие и предназначение. Крайните източници са полезни, но само божествените причини разкриват окончателните следствия. Целите на вечността са неразличими в зората на времето. Настоящето може истински да се интерпретира само при съпоставяне на миналото с бъдещето.</p>
<p id="p1_12"><sup><small><a href="/bg/The_Urantia_Book/19#p1_12">19:1.12</a></small></sup>  Предвид тези и други причини ние се обръщаме към човека и неговите планетарни проблеми посредством пространствено-времево пътешествие от безкрайния, вечен и божествен Райски Източник и Център на цялата личностна реалност и цялото космическо битие.</p>
<h2 id="p2" class="toc-header"><a href="#p2" class="toc-anchor">¶</a> 2. ВЪЗПИТАТЕЛИТЕ ПО МЪДРОСТ </h2>
<p id="p2_1"><sup><small><a href="/bg/The_Urantia_Book/19#p2_1">19:2.1</a></small></sup>  Възпитателите по Мъдрост са специализирано творение на Райската Троица, предназначено за персонификация на божествената мъдрост в свръхвселените. Съществуват точно седем милиарда от тези същества — по един милиард за всяка свръхвселена.</p>
<p id="p2_2"><sup><small><a href="/bg/The_Urantia_Book/19#p2_2">19:2.2</a></small></sup>  Както и техните еднородни същества — Божествените Съветници и Всеобщите Цензори, Възпитателите по Мъдрост са събрали в себе си мъдростта на Рая и Хавона, а също така — с изключение на Сферата на Божеството, и на Райските Сфери на Бащата. Придобивайки съответния опит, Възпитателите по Мъдрост са получили постоянни назначения в служба на Извечно Древните. Те не служат в Рая, нито в световете, образуващи кръговете на системата Рай-Хавона; те са изцяло посветени на правителствата на свръхвселените.</p>
<p id="p2_3"><sup><small><a href="/bg/The_Urantia_Book/19#p2_3">19:2.3</a></small></sup>  Всеки път, когато действа Възпитател по Мъдрост, се проявява божествената мъдрост. Тези могъщи и величествени личности са носители на знания и мъдрост, присъствието им е реално, а проявлението — съвършено. Те не <i>отразяват</i> мъдростта на Райската Троица; те <i>въплъщават</i> тази мъдрост. Те представляват източниците на мъдрост за всички учители, използващи вселенското знание; те са източниците на благоразумие и изворите на проницателност за просветителските организации във всички вселени.</p>
<p id="p2_4"><sup><small><a href="/bg/The_Urantia_Book/19#p2_4">19:2.4</a></small></sup>  Мъдростта има двояк произход — възниквайки от безупречната божествена проникновеност, присъща на съвършените Същества, и личния опит, придобит от еволюционни създания. Възпитателите по Мъдрост <i>са</i> божествената мъдрост на Райското съвършенство, присъщо на проникновеността на Божеството. Действайки съвместно, техните административни партньори на Уверса — Могъщите Посланици, Нямащите Име и Номер и Снабдените с Върховни Пълномощия, са вселенската мъдрост на опита. Божественото същество може да притежава съвършенството на божественото знание. Еволюционният смъртен понякога е способен да постигне съвършенство на знанията, придобивано при извисяването, но нито едно от тези същества не изчерпва потенциала на цялата възможна мъдрост. Съответно всеки път, когато при ръководството на свръхвселената е желателно постигането на максимална административна мъдрост, тези възпитатели, на чиято мъдрост е присъща божествена проникновеност, неизменно се обединяват с такива извисяващи се личности, които са се издигнали до върховната отговорност на свръхвселенската власт, преминавайки през емпиричните перипетии на еволюционното развитие.</p>
<p id="p2_5"><sup><small><a href="/bg/The_Urantia_Book/19#p2_5">19:2.5</a></small></sup>  За придобиването на изчерпателна административна прозорливост Възпитателите по Мъдрост винаги ще се нуждаят от това допълнение — емпиричната мъдрост. Но съществува твърдение, че някакво върховно и все още непостигнато ниво на мъдрост евентуално ще достигне Райските Завършили, <i>след</i> като ги преведат в седмия стадий на съществуване на духа. Ако това предположение е вярно, то такива станали съвършени Същества с еволюционен възход ще бъдат несъмнено най-ефективните вселенски управляващи в цялото творение. Предполагам, че именно такова е върховното предназначение на завършилите.</p>
<p id="p2_6"><sup><small><a href="/bg/The_Urantia_Book/19#p2_6">19:2.6</a></small></sup>  Разностранността на Възпитателите по Мъдрост им позволява да участват практически във всички небесни служби, посветени на възходящите създания. Възпитателите по Мъдрост и личностите от моята категория — Божествените Съветници и Всеобщите Цензори, представляват върховните категории същества, които могат и поемат ангажимента да разкрият истината на индивидуалните планети и системи на всеки етап — от ранните им стадии на развитие до ерата на светлината и живота. От време на време всички ние установяваме връзка със службата за възвисяващи се смъртни, започвайки от нивото планета с изходен етап на живота и продължавайки до локалната вселена и свръхвселената, особено последната.</p>
<h2 id="p3" class="toc-header"><a href="#p3" class="toc-anchor">¶</a> 3. БОЖЕСТВЕНИТЕ СЪВЕТНИЦИ </h2>
<p id="p3_1"><sup><small><a href="/bg/The_Urantia_Book/19#p3_1">19:3.1</a></small></sup>  Тези същества с троичен произход са съветът на Божеството в световете на седемте свръхвселени. Те не <i>отразяват</i> божествения съвет на Троицата; те <i>са</i> този съвет. Тази служба обединява двадесет и един милиард Съветника — по три милиарда за всяка свръхвселена.</p>
<p id="p3_2"><sup><small><a href="/bg/The_Urantia_Book/19#p3_2">19:3.2</a></small></sup>  Божествените Съветници са равноправните партньори на Всеобщите Цензори и Възпитателите по Мъдрост; с всяка от тези личности се обединяват от един до седем Съветника. Всичките три категории вземат участие в правителствата на Извечно Древните, включително в големите и малки сектори, в дейността на локалните вселени, съзвездия, а също и в съветите на управителите на локалните системи.</p>
<p id="p3_3"><sup><small><a href="/bg/The_Urantia_Book/19#p3_3">19:3.3</a></small></sup>  Ние действаме като индивиди, както постъпвам аз при съставянето на настоящия документ, но всеки път, когато възниква необходимост, ние се обединяваме в трио. Когато действаме в ролята на изпълнители, в една група задължително влизат Възпитател по Мъдрост, Всеобщ Цензор и от един до седем Божествени Съветника.</p>
<p id="p3_4"><sup><small><a href="/bg/The_Urantia_Book/19#p3_4">19:3.4</a></small></sup>  Един Възпитател по Мъдрост, седем Божествени Съветника и един Всеобщ Цензор образуват комисия по Троична божественост — най-висшия подвижен консултативен орган във вселените на времето и пространството. Такава група от девет члена е известна или като следствена комисия, или като комисия по разкриването на истината и когато тя изучава някакъв проблем и излезе със свое решение, това е равносилно на отсъждане от Извечно Древните, тъй като за цялата история на свръхвселените такава присъда нито веднъж не е била анулирана от Извечно Древните.</p>
<p id="p3_5"><sup><small><a href="/bg/The_Urantia_Book/19#p3_5">19:3.5</a></small></sup>  Когато действат тримата Извечно Древни, действа Райската Троица. Когато след съвместно обсъждане комисия от девет личности вземе решение, в своята същност то съответства на волята на Извечно Древните. Именно така Управителите от Рая установяват личен контакт с индивидуалните светове, системи и вселени по въпросите на администрацията и управлението.</p>
<p id="p3_6"><sup><small><a href="/bg/The_Urantia_Book/19#p3_6">19:3.6</a></small></sup>  Божествените Съветници въплъщават съвършенството на божествения съвет на Райската Троица. Ние представляваме, всъщност ние <i>сме,</i> съветът на съвършенството. Когато ни допълват емпиричните съвети на нашите партньори — преобразените и обгърнати от Троицата същества, подлежащи на еволюционно извисяване, нашите съвместни заключения са не само съвършени, но и окончателни. След допълнения, разглеждания, утвърждения и провъзгласявания от Всеобщ Цензор много вероятно е нашият обединен съвет да приближава прага на всеобща тоталност. Такива присъди представляват максималното възможно приближаване до абсолютното отношение към Божеството в пространствено-времевите предели на конкретната ситуация и конкретния проблем.</p>
<p id="p3_7"><sup><small><a href="/bg/The_Urantia_Book/19#p3_7">19:3.7</a></small></sup>  Седем Божествени Съветника в съюз с три тринитизирани еволюционни същества — Могъщ Посланик, Снабден с Върховни Пълномощия и Нямащ Име и Номер, представляват максимално възможното в свръхвселената приближаване към съюза на човешкия възглед и божествените отношения на около-райските нива на духовните значения и реалностните ценности. Такава степен на приближаване до обединените космически отношения на създанията и Създателя бива превъзхождана само от посвещенческите Райски Синове, които във всички аспекти на личностния опит обединяват в себе си Бога и човека.</p>
<h2 id="p4" class="toc-header"><a href="#p4" class="toc-anchor">¶</a> 4. ВСЕОБЩИТЕ ЦЕНЗОРИ </h2>
<p id="p4_1"><sup><small><a href="/bg/The_Urantia_Book/19#p4_1">19:4.1</a></small></sup>  Съществуват точно осем милиарда Всеобщи Цензори. Тези уникални същества <i>са</i> арбитрите на Божеството. Те не просто отразяват решения на съвършенство; те <i>са</i> арбитрите на Райската Троица. Даже Извечно Древните разглеждат дела само съвместно с Всеобщите Цензори.</p>
<p id="p4_2"><sup><small><a href="/bg/The_Urantia_Book/19#p4_2">19:4.2</a></small></sup>  Във всеки свят на намиращите се в централната вселена един милиард светове е назначен по един Цензор, който е прикрепен към планетарната администрация, възглавявана от местните Извечно Вечни. Нито Възпитателите по Мъдрост, нито Божествените Съветници получават такива постоянни назначения в административните органи на Хавона; освен това ние не разбираме до край с какво е свързано пребиваването на Всеобщите Цензори в централната вселена. Техните настоящи дейности едва ли могат да обяснят предназначението им в Хавона, вследствие на което ние предполагаме, че то е предизвикано от подготовката за някаква бъдеща вселенска епоха, когато населението на Хавона може частично да се измени.</p>
<p id="p4_3"><sup><small><a href="/bg/The_Urantia_Book/19#p4_3">19:4.3</a></small></sup>  Към всяка от седемте свръхвселени са прикрепени по един милиард Цензори. Както индивидуално, така и съвместно с Възпитателите по Мъдрост и Божествените Съветници, те действат във всички сектори на седемте свръхвселени. Така Цензорите действат на всички нива на голямата вселена — от Съвършените светове на Хавона до съветите на Пълновластните Управители на Системата, и са органическа част от всички периодически раздавани правосъдия в еволюционните светове.</p>
<p id="p4_4"><sup><small><a href="/bg/The_Urantia_Book/19#p4_4">19:4.4</a></small></sup>  Всяко присъствие на Всеобщия Цензор е равносилно на присъствие на арбитрите на самото Божество. А тъй като Цензорите винаги излизат с решение съвместно с Възпитателите по Мъдрост и Божествените Съветници, тези решения съдържат обединената мъдрост, съвета и присъдата на самата Райска Троица. В това юридическо трио Възпитателят по Мъдрост би изразявал „Аз бях“, Божественият Съветник — „Аз ще бъда“, но Всеобщият Цензор винаги е „Аз съм“.</p>
<p id="p4_5"><sup><small><a href="/bg/The_Urantia_Book/19#p4_5">19:4.5</a></small></sup>  Цензорите са личностите, на които е поверено усредняването във вселената. Когато хиляда или един милион свидетели са дали своите показания, когато е прозвучал гласът на мъдростта и е потвърдил съвета на божествеността, когато е прибавено свидетелство за възходящото съвършенство, тогава в действие влиза Цензорът и веднага се разкрива безпогрешната божествена средна стойност на всичко станало; и подобно разкриване представлява божественото заключение, самата същност на окончателно и Съвършено решение. Затова Цензорът говори последен, тъй като той отразява истинското и безпогрешно усреднено мнение от всичко станало преди това. След неговото слово обжалване е невъзможно.</p>
<p id="p4_6"><sup><small><a href="/bg/The_Urantia_Book/19#p4_6">19:4.6</a></small></sup>  Аз разбирам най-пълно как действа разумът на Възпитателя по Мъдрост, но не мога да кажа същото и за разума на произнасящия присъда Всеобщ Цензор. Предполагам, че Цензорите формулират нови значения и пораждат нови ценности от съвкупността на фактите, истините и сведенията, които им се предават в процеса на изследване на вселенските дела. Изглежда вероятно Всеобщите Цензори да са способни да предлагат оригинални тълкувания, които съчетават в себе си проницателността на Съвършения Създател и опита на усъвършенстваното създание. Тази съвкупност от съвършенството на Рая и опита на вселената несъмнено създава нова ценност в областта на пределното.</p>
<p id="p4_7"><sup><small><a href="/bg/The_Urantia_Book/19#p4_7">19:4.7</a></small></sup>  Но с това нашите трудности в разбирането на разума на Всеобщите Цензори не свършват. Вземайки под внимание всичко, което знаем или за което се досещаме по отношение на дейността на Цензора във всяка конкретна вселенска ситуация, ние откриваме, че все пак сме неспособни да предскажем техните решения или да предвидим техните присъди. Ние много точно определяме възможния резултат от взаимодействието между отношенията на Създателя и опита на създанието, но такива изводи не винаги точно предсказват това, което открива Цензорът. Изглежда, че Цензорите по някакъв начин са свързани с Божеството-Абсолют; иначе ни е трудно да обясним много от техните решения и постановления.</p>
<p id="p4_8"><sup><small><a href="/bg/The_Urantia_Book/19#p4_8">19:4.8</a></small></sup>  Седемте категории Висши Троични Личности, заедно с Възпитателите по Мъдрост, Божествените Съветници и Всеобщите Цензори, образуват тези десет групи, които понякога се наричат <i>Неизменни Синове на Троицата.</i> Всички те заедно съставляват величествения корпус на троичните управляващи, управители, изпълнители, консултанти, съветници и съдии. В тази група влизат малко повече от тридесет и седем милиарда същества. Два милиарда и седемдесет се намират в централната вселена и малко над пет милиарда — във всяка свръхвселена.</p>
<p id="p4_9"><sup><small><a href="/bg/The_Urantia_Book/19#p4_9">19:4.9</a></small></sup>  Много трудно е да се опишат функционалните предели на Неизменните Синове на Троицата. Би било невярно да предположим, че тяхната дейност е ограничена с крайно ниво, тъй като архивите на свръхвселената свидетелстват за друго. Те действат на всяко ниво от вселенската администрация или съдебните решения, които могат да потрябват в една или друга пространствено-времева ситуация и които имат отношение към миналата, настояща и бъдеща еволюция на мирозданието.</p>
<h2 id="p5" class="toc-header"><a href="#p5" class="toc-anchor">¶</a> 5. СВЕЩЕНИТЕ ТРОИЧНИ ДУХОВЕ </h2>
<p id="p5_1"><sup><small><a href="/bg/The_Urantia_Book/19#p5_1">19:5.1</a></small></sup>  Аз ще мога да ви разкажа само съвсем малко за Свещените Троични Духове, тъй като това е една от най-тайнствените категории същества, с което несъмнено се обяснява и тяхната неспособност напълно да разкрият себе си даже на тези от нас, които по своя произход са така близки до техния източник. Те се създават от Райската Троица и могат да се използват от всяко едно или две Божества, а също и от всичките три. Ние не знаем постоянен ли е броят на тези Духове, или непрекъснато нараства, но сме склонни да предполагаме последното.</p>
<p id="p5_2"><sup><small><a href="/bg/The_Urantia_Book/19#p5_2">19:5.2</a></small></sup>  Ние не разбираме до край нито характера, нито поведението на Свещените Духове. Възможно е те да се отнасят към категориите свръхличностни духове. Очевидно е, че те използват всички известни кръгове и в своите действия изобщо не зависят от времето и пространството. Но ние знаем малко за тях, с изключение на това, за което може да се съди по техните действия, с последствията на които ние явно се сблъскваме навсякъде във вселените.</p>
<p id="p5_3"><sup><small><a href="/bg/The_Urantia_Book/19#p5_3">19:5.3</a></small></sup>  При определени условия тези Свещени Духове са способни да проявяват себе си в индивидуална форма, достатъчна, за да могат да ги възприемат като същества с Троичен произход. Аз съм ги виждал, но небесно същество от по-ниска категория никога не би могло да ги забележи. Освен това в управлението на формиращите се вселени периодически се натрупват определени ситуации, когато всяко същество с троичен произход може да се възползва от непосредствената помощ на тези Духове при изпълнение на своите назначения. Затова ние знаем, че те съществуват и че при определени обстоятелства ние можем да разполагаме с тях и да получаваме от тях помощ, а понякога и да ги възприемаме. Но те не са част от тази явна, точно изразена организация, на която е поверено управлението на пространствено-времевите вселени до встъпването на тези материални творения в епохата на светлината и живота. Те не играят конкретна роля в настоящата структура и администрация на седемте еволюиращи свръхвселени. Те са тайна на Райската Троица.</p>
<p id="p5_4"><sup><small><a href="/bg/The_Urantia_Book/19#p5_4">19:5.4</a></small></sup>  Мелхиседек от Небадон прогласяват, че някога във вечното бъдеще на Свещените Троични Духове предстои да заменят Единичните Посланици, чиито редове бавно, но сигурно оредяват поради това, че те получават назначения като помощници на някои типове тринитизирани синове.</p>
<p id="p5_5"><sup><small><a href="/bg/The_Urantia_Book/19#p5_5">19:5.5</a></small></sup>  Свещените Духове са единичните Духове във вселената на вселените. Като духове те много приличат на Единичните Посланици, с изключение на това, че последните са ясно оформени личности. Много от това, което ни е известно за Свещените Духове, ние узнаваме от Единичните Посланици, които са способни да определят тяхната близост благодарение на присъщата им чувствителност към присъствието на Свещени Духове и действат така безпогрешно, както стрелката на компаса, показваща магнитните полюси. Когато Единичен Посланик се намира в близост до Свещен Троичен Дух, той осъзнава както качествените признаци на подобно божествено присъствие, така и много точните количествени данни, които му позволяват да опознае класификацията или номера на присъствието или присъствията на подобен Дух или Духове.</p>
<p id="p5_6"><sup><small><a href="/bg/The_Urantia_Book/19#p5_6">19:5.6</a></small></sup>  Аз мога да разкрия и следния интересен факт: когато Единичен Посланик се намира на планета, в чиито обитатели пребивават Настройчици на Съзнанието, както например на Урантия, той осъзнава качествено възбуждане, което е проява на чувствителността, регистрираща духовно присъствие. Количествено възбуждане в такива случаи не се наблюдава — само качествено. На планета, където Настройчици липсват, контактът с нейните обитатели не създава такава реакция. Това говори, че Настройчиците на Съзнанието са някак свързани със или се съотнасят към Свещените Духове на Райската Троица. Някаква връзка може да съществува в определени аспекти на тяхната дейност, но ние не знаем със сигурност това. И едните, и другите възникват в близост до всеобщия център, но те не са една и съща категория същества. Настройчиците на Съзнанието произлизат само от Отеца; Свещените Духове са потомство на Райската Троица.</p>
<p id="p5_7"><sup><small><a href="/bg/The_Urantia_Book/19#p5_7">19:5.7</a></small></sup>  Очевидно Свещените Духове не са част от еволюционната програма на отделните планети или вселени и въпреки това се създава впечатлението, че те се срещат навсякъде. Ето, и сега, когато излагам настоящия документ, личната чувствителност към присъствието на Дух от тази категория, която притежава свързаният с мен Единичен Посланик, свидетелства за това, че тук, точно в този момент, на разстояние не повече от седем метра от нас, се намира Дух от категорията Свещени, принадлежащ към третия ред интензивност на силово присъствие. Третият ред интензивност говори за възможно взаимодействие на трите Свещени Духа.</p>
<p id="p5_8"><sup><small><a href="/bg/The_Urantia_Book/19#p5_8">19:5.8</a></small></sup>  Понастоящем с мен са свързани над дванадесет категории същества и само Единичният Посланик осъзнава присъствието на тези тайнствени троични същества. Нещо повече — бидейки по такъв начин осведомени за близостта на тези божествени Духове, всички ние в равна степен сме неосведомени по отношение на тяхната мисия. Ние действително не знаем дали те просто са заинтересувани странични наблюдатели, или по неведом за нас начин реално спомагат за успеха на нашето начинание.</p>
<p id="p5_9"><sup><small><a href="/bg/The_Urantia_Book/19#p5_9">19:5.9</a></small></sup>  Ние знаем, че Троичните Синове-Учители са посветени на <i>съзнателното</i> просвещаване на вселенските създания. Аз стигнах до твърдото убеждение, че Свещените Троични Духове, използвайки <i>свръхсъзнателни</i> методи, също изпълняват ролята на просветители на световете. Уверен съм в това, че съществува огромен пласт основополагащо духовно знание — истина, необходима за висшите духовни постижения, които е невъзможно да се усвоят съзнателно; самосъзнанието би превърнало възприятието в ненадеждно. Ако нашата представа е вярна, а тя се споделя от цялата моя категория същества, то мисията на Свещените Духове може да се състои в преодоляването на този разрив, съществуващ във всеобщата програма за нравствено просвещение и духовно развитие. Ние предполагаме, че в своята дейност два от тези типа просветители с троичен произход са обединени с някаква връзка, но не знаем със сигурност това.</p>
<p id="p5_10"><sup><small><a href="/bg/The_Urantia_Book/19#p5_10">19:5.10</a></small></sup>  В подготвителните светове на свръхвселените, точно както и на вечните кръгове на Хавона, аз съм общувал отблизо с усъвършенстващите се смъртни — одухотворени и възходящи души на еволюционните светове, които, обаче, никога не са имали никаква представа за това, че редом с нас са се намирали Свещени Духове, близкото присъствие на които периодически е отбелязвано благодарение на регистриращата способност на Единичните Посланици. Аз съм общувал свободно с всички категории Божии Синове, висши и низши, които също не осъзнават наставленията на Свещените Троични Духове. Те са способни да си спомнят миналия опит и, гледайки в миналото, отбелязват събития, които е трудно да се обяснят иначе освен с вземане под внимание действията на такива Духове. Но с изключение на Единичните Посланици и, в някои случаи, на съществата с троичен произход, нито един от членовете на небесното семейство никога не е осъзнавал близкото присъствие на Свещените Духове.</p>
<p id="p5_11"><sup><small><a href="/bg/The_Urantia_Book/19#p5_11">19:5.11</a></small></sup>  Аз не смятам, че Свещените Троични Духове си играят на криеница с мен. Възможно е те така упорито да се опитват да ми разкрият себе си, както и аз, общувайки с тях; нашите трудности и ограничения, изглежда, са взаимни и вродени. Аз съм удовлетворен от това, че във вселената не съществуват никакви произволни тайни; затова неизменно ще се стремя да постигна тайната на изолацията на тези Духове, отнасящи се към съществата от моята категория.</p>
<p id="p5_12"><sup><small><a href="/bg/The_Urantia_Book/19#p5_12">19:5.12</a></small></sup>  От всичко това на вас, смъртните, намиращи се в самото начало на своето вечно пътешествие, трябва да ви е понятно, че ви предстои да изминете огромен път, преди да започнете да се сдобивате с успехи за сметка на „визуалната“ и „материалната“ увереност. Ако се надявате на бърз и надежден прогрес, то вие още дълго ще използвате вярата и ще бъдете зависими от откровението.</p>
<h2 id="p6" class="toc-header"><a href="#p6" class="toc-anchor">¶</a> 6. МЕСТНИТЕ ЖИТЕЛИ НА ХАВОНА </h2>
<p id="p6_1"><sup><small><a href="/bg/The_Urantia_Book/19#p6_1">19:6.1</a></small></sup>  Местните жители на Хавона са прякото творение на Райската Троица, а осъзнаването на техния брой е недостъпно за вашия ограничен разум. Непостижими за урантийците са и вродените таланти на такива божествено съвършени създания като троичните народи на вечната вселена. Вие никога няма да можете да си представите тези великолепни създания; ще трябва да дочакате пристигането си в Хавона, за да ги приветствате като свои духовни приятели.</p>
<p id="p6_2"><sup><small><a href="/bg/The_Urantia_Book/19#p6_2">19:6.2</a></small></sup>  В течение на продължителното пребиваване в милиард светове на хавонската култура вие ще свържете себе си и тези възвишени същества с възлите на вечната дружба. Колко са дълбоки тези дружески отношения, които се установяват между самите низши личностни създания от световете на пространството и висшите личностни същества — местните обитатели на съвършените сфери на централната вселена! Дългата и любвеобилна връзка с местните жители на Хавона в значителна степен компенсира духовната бедност на началните стадии от еволюцията на смъртните. Междувременно, благодарение общуването с възходящи странстващи, хавонци придобиват опит, който има голямо значение за отстраняването на емпиричната ограниченост, присъща на божествено Съвършения живот. Това донася огромна и взаимна полза както на възходящия смъртен, така и на обитателите на Хавона.</p>
<p id="p6_3"><sup><small><a href="/bg/The_Urantia_Book/19#p6_3">19:6.3</a></small></sup>  Както и всичките личности с троичен произход, жителите на Хавона се въплъщават в божественото съвършенство и както и другите троични личности, с течение на времето те могат да разширяват своите емпирични способности. Но противоположно на Неизменните Синове на Троицата, хавонци могат да изменят своя статут — във вечността на бъдещето тях може би ги чака неразкрито предназначение. Това се демонстрира от тези хавонци, които посредством служене придобиват способност за сливане с частиците на Отеца (не с Настройчиците) и получават правото да встъпят в Смъртния Корпус за Завършили. Има и други корпуси на завършилите, открити за странстващите от централната вселена.</p>
<p id="p6_4"><sup><small><a href="/bg/The_Urantia_Book/19#p6_4">19:6.4</a></small></sup>  Еволюцията в статута на обитателите на Хавона поражда на Уверса множество догадки. Доколкото те постоянно биват зачислявани в няколко Райски Корпуса за Завършили, а също предвид това, че нови същества не се създават, е очевидно, че броят на оставащите в Хавона изконни същества непрекъснато намалява. На нас никога не са ни се разкривали пределните последствия от тези действия, но ние не вярваме, че Хавона някога изцяло ще се лиши от своите изконни създания. Ние се придържаме към теорията, съгласно която хавонците вероятно ще спрат да попълват корпусите на завършилите в епохите, последващи последователните творения във външните нива на пространството. Ние също така сме размишлявали за това, че в тези бъдещи вселенски епохи централната вселена вероятно ще има смесено население, представено само отчасти от оригиналните местни жители на Хавона. Ние не знаем каква категория или тип създания са предвидени да обитават постоянно Хавона в бъдеще, но сме размишлявали над следните варианти:</p>
<p id="p6_5"><sup><small><a href="/bg/The_Urantia_Book/19#p6_5">19:6.5</a></small></sup>  1. Унивитатите, които понастоящем са постоянните обитатели на локалните вселенски съзвездия.</p>
<p id="p6_6"><sup><small><a href="/bg/The_Urantia_Book/19#p6_6">19:6.6</a></small></sup>  2. Бъдещите типове смъртни, които вероятно ще се родят на обитаемите сфери на свръхвселените в разцвета на епохата на светлината и живота.</p>
<p id="p6_7"><sup><small><a href="/bg/The_Urantia_Book/19#p6_7">19:6.7</a></small></sup>  3. Аристокрацията на духа, пристигаща от външните вселени на бъдещето.</p>
<p id="p6_8"><sup><small><a href="/bg/The_Urantia_Book/19#p6_8">19:6.8</a></small></sup>  Ние знаем, че в предишната вселенска епоха Хавона донякъде се е отличавала от Хавона в днешната епоха. По наше мнение ще бъде просто логично да се предположи, че понастоящем сме свидетели на онези бавни изменения в централната вселена, които предварително показват промените в бъдещите епохи. Ясно е едно: вселената се изменя; неизменен е само Бог.</p>
<h2 id="p7" class="toc-header"><a href="#p7" class="toc-anchor">¶</a> 7. ЖИТЕЛИТЕ НА РАЯ </h2>
<p id="p7_1"><sup><small><a href="/bg/The_Urantia_Book/19#p7_1">19:7.1</a></small></sup>  Жителите на Рая са многобройните групи величествени същества, постоянно живеещи в Рая<img class="emoji" draggable="false" alt="📕" src="/_assets/svg/twemoji/1f4d5.svg"><sup id="cite_b1"><a href="#fn_b1">[1]</a></sup>. Те нямат непосредствено отношение към програмата за преобразяване на възходящи волеви създания и затова не се разкриват напълно на смъртните на Урантия. Съществуват над три хиляди категории от тези небесни разумни създания; персонализацията на последната група е станала едновременно с издаването на разпореждането на Троицата, в което бил огласен планът за създаване на седем свръхвселени на времето и пространството.</p>
<p id="p7_2"><sup><small><a href="/bg/The_Urantia_Book/19#p7_2">19:7.2</a></small></sup>  Понякога жителите на Рая и местните обитатели на Хавона събирателно се наричат <i>личности от системата Рай-Хавона.</i></p>
<p id="p7_3"><sup><small><a href="/bg/The_Urantia_Book/19#p7_3">19:7.3</a></small></sup>  С това завършва нашият разказ за съществата, създадени от Райската Троица. Нито едно от тях никога не се е отклонявало от пътя. И въпреки това, във висшия смисъл на думата, всички те са дарени със свободна воля.</p>
<p id="p7_4"><sup><small><a href="/bg/The_Urantia_Book/19#p7_4">19:7.4</a></small></sup>  Съществата с троичен произход притежават способността да преодоляват свободно пространството, което ги прави независими от транспортни личности — такива като серафимите. Всички ние умеем бързо и свободно да се преместваме във вселената на вселените. С изключение на Свещените Троични Духове, ние сме неспособни да развиваме такава невероятна скорост, както Единичните Посланици, но можем да използваме съвкупните транспортни средства на пространството така, че да пресичаме разстоянието от столицата на свръхвселената до всяка нейна точка за помалко от една година урантийско време. За моето пътешествие от Уверса до Урантия бяха необходими <i>109</i> дни от вашето време.</p>
<p id="p7_5"><sup><small><a href="/bg/The_Urantia_Book/19#p7_5">19:7.5</a></small></sup>  Тези средства се използват от нас за установяването и на мигновена взаимна връзка. Цялата наша категория същества се намира в контакт с всяко отделно същество от всеки тип от децата на Райската Троица, с изключение на Свещените Духове.</p>
<p id="p7_6"><sup><small><a href="/bg/The_Urantia_Book/19#p7_6">19:7.6</a></small></sup>  [Представено от Божествен Съветник на Уверса.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/18">
          <span class="mdi mdi-arrow-left-drop-circle"></span><span class="pl-2">Документ 18. Висшите Троични Личности</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/19">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/20">
          <span class="pr-2">Документ 20. Райските Божии Синове</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<h3><img class="emoji" draggable="false" alt="📕" src="/_assets/svg/twemoji/1f4d5.svg"> Библията</h3>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;"><a href="#cite_b1">↑ <small id="fn_b1">19:7.1</small></a> <i>Paradise</i>: <a href="/bg/Bible/Luke/23#v43">Лк 23:43</a>; <a href="/bg/Bible/2_Corinthians/12#v4">2 Кр 12:4</a>; <a href="/bg/Bible/Revelation/2#v7">Отк 2:7</a>. </li>
</ol>
</div>
