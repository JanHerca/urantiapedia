<!--
title: "ДОКУМЕНТ 72. УПРАВЛЕНИЕТО НА ЕДНА СЪСЕДНА ПЛАНЕТА"
description: 
published: true
date: 2025-11-1T10:59:5Z
tags: the urantia book—papers
editor: ckeditor
dateCreated: 2022-7-26T21:56:18Z
-->

<p class="v-card v-sheet theme--light grey lighten-3 px-2 mb-4">© 2014 Фондация Урантия</p>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/71">
          <span class="mdi mdi-arrow-left-drop-circle"></span><span class="pl-2">Документ 71. Развитие на държавата</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/72">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/73">
          <span class="pr-2">Документ 73. Едемската градина</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/bg/The_Urantia_Book/72#p0_1">72:0.1</a></small></sup>  С РАЗРЕШЕНИЕ на Ланафорг и съгласието на Всевишните на Едемия аз съм упълномощен да ви разкажа за някои страни на социалния, нравствен и политически живот на най-развитата човешка раса, населяваща една от съседните планети в системата Сатания.</p>
<p id="p0_2"><sup><small><a href="/bg/The_Urantia_Book/72#p0_2">72:0.2</a></small></sup>  От всички светове на Сатания, изолирани заради участието си във бунта на Луцифер, тази планета преживя история, най-сходна с историята на Урантия. Несъмнено е, че получаването на разрешение за това изключително описание се обяснява именно със сходството на двете сфери, тъй като обикновено управителите на система не позволяват да се разказва на една планета за събитията на друга.</p>
<p id="p0_3"><sup><small><a href="/bg/The_Urantia_Book/72#p0_3">72:0.3</a></small></sup>  Както и Урантия, тази планета се отклони от истинския път поради предателството на Планетарния си Принц във връзка с бунта на Луцифер. Тя получи Материален Син, след като Адам се появи на Урантия, и този Син също не се справи със своите задължения, оставяйки сферата в изолация, тъй като Син-Арбитър никога не се е посвещавал на смъртните раси на този свят.</p>
<h2 id="p1" class="toc-header"><a href="#p1" class="toc-anchor">¶</a> 1. КОНТИНЕНТАЛНАТА НАЦИЯ </h2>
<p id="p1_1"><sup><small><a href="/bg/The_Urantia_Book/72#p1_1">72:1.1</a></small></sup>  Независимо от всички тези превратности на планетарната история, на изолиран континент с размерите на Австралия се развива цивилизация с много високо ниво на развитие. Тази нация наброява около 140 милиона души. Нейният народ представлява смесена раса — основно синя и жълта, и притежава малко по-висок процент виолетова кръв, отколкото така наречената бяла раса на Урантия. Макар че тези раси все още не са се слели напълно, между тях се установиха отношения на тясна дружба и сътрудничество. Средната продължителност на живота на този континент понастоящем съставлява деветдесет години — с петнадесет процента по-висока, отколкото при който и да е друг народ на тази планета.</p>
<p id="p1_2"><sup><small><a href="/bg/The_Urantia_Book/72#p1_2">72:1.2</a></small></sup>  Несъмнено огромно предимство за индустриалното устройство на тази държава е уникалната топография на този континент. Високите планини, в които по осем месеца в годината валят силни дъждове, са разположени в самия ценнтър на страната. Такива природни условия благоприятстват използването на хидроенергия и значително опростяват оросяването на по-засушливите райони в западната четвърт на континента.</p>
<p id="p1_3"><sup><small><a href="/bg/The_Urantia_Book/72#p1_3">72:1.3</a></small></sup>  Тези хора са си самодостатъчни, тоест те са способни да съществуват безкрайно дълго, без да внасят нищо от окръжаващите ги нации. На тяхно разположение са богати природни ресурси, а благодарение на научните постижения те се научиха да компенсират недостига на предмети от първа необходимост. При оживена вътрешна търговия обемът на външната им търговия е незначителен предвид всеобщата враждебност на техните по-слабо прогресивни съседи.</p>
<p id="p1_4"><sup><small><a href="/bg/The_Urantia_Book/72#p1_4">72:1.4</a></small></sup>  Като цяло тази континентална нация следваше обичайния планетарен път: за развитие от племенния стадий до появата на силни управители изминаха хилядолетия. В замяна на абсолютните монархии дойдоха много различни форми на управление — в безкраен поток се сменяха неуспели републики, общински държави и диктатори. Това развитие продължаваше дотогава, докато преди около петстотин години, в период на политически брожения, един от диктаторите на тази нация — член на могъщия триумвират, не измени коренно своите възгледи. Той доброволно се отказа от властта, но с условието, че още един от управителите — по-подлият от двамата оставащи — също се откаже от правата на диктатор. Така върховната власт на континента премина в ръцете на един владетел. В продължение на повече от сто години обединената държава успешно се развиваше под силната монархическа власт и през това време беше създадена прекрасна конституция на свободата.</p>
<p id="p1_5"><sup><small><a href="/bg/The_Urantia_Book/72#p1_5">72:1.5</a></small></sup>  Последващият преход от монархия към представително управление беше постепенен, кралете се запазваха като номинални глави и носеха чисто социален или сантиментален товар; те окончателно изчезнаха, след като не останаха наследници по мъжка линия. Днешната република съществува само от двеста години — време на непрекъснато развитие на тези методи на управление, за които смятаме да разкажем, при което последните значителни събития в промишлената и политическата сфери станаха през последното десетилетие.</p>
<h2 id="p2" class="toc-header"><a href="#p2" class="toc-anchor">¶</a> 2. ПОЛИТИЧЕСКО УСТРОЙСТВО </h2>
<p id="p2_1"><sup><small><a href="/bg/The_Urantia_Book/72#p2_1">72:2.1</a></small></sup>  Понастоящем в тази континентална нация съществува представителна система на управление, а нейната столица е разположена в центъра на страната. Централното управление представлява здрав съюз от сто сравнително свободни щата. Тези щати избират своите губернатори и законодатели за срок от десет години, при което нито едните, нито другите не могат да се преизбират. Съдиите на щатите се назначават пожизнено от губернаторите и се утвърждават от законодателните органи на щатите, в които всеки сто хиляди граждани избират по един представител.</p>
<p id="p2_2"><sup><small><a href="/bg/The_Urantia_Book/72#p2_2">72:2.2</a></small></sup>  В зависимост от размерите на града съществуват пет различни типа столично управление, но в нито един град не се разрешава да има над един милион жители. Като цяло тези системи на столично управление са много прости, ясни и практични. Гражданите от висш тип активно се стремят да заемат многобройни длъжности в градското управление.</p>
<p id="p2_3"><sup><small><a href="/bg/The_Urantia_Book/72#p2_3">72:2.3</a></small></sup>  Федералната власт включва три равни разклонения: изпълнителна, законодателна и съдебна. На всеки шест години на всеобщи териториални избори се избира президент на федерацията. Той може да бъде преизбран само при ходатайството на не по-малко от седемдесет и пет законодателни органи на щати и съгласието на техните губернатори, но и в такъв случай само за един срок. Неговите съветници са членове на върховния кабинет, съставен от всичките живи екс-президенти.</p>
<p id="p2_4"><sup><small><a href="/bg/The_Urantia_Book/72#p2_4">72:2.4</a></small></sup>  Законодателната власт се състои от три палати:</p>
<p id="p2_5"><sup><small><a href="/bg/The_Urantia_Book/72#p2_5">72:2.5</a></small></sup>  1. <i>Горната палата</i> се избира от производствени, професионални, селскостопански и други групи, които гласуват в съответствие със своята икономическа функция.</p>
<p id="p2_6"><sup><small><a href="/bg/The_Urantia_Book/72#p2_6">72:2.6</a></small></sup>  2. <i>Долната палата</i> се избира от определени обществени организации, например, социалните, политически и философски групи, които не се разглеждат като производствени и професионални групи. Всички порядъчни граждани участват в изборите на представители на двете класи, но те се групират различно, в зависимост от изборите в горната или долната палата.</p>
<p id="p2_7"><sup><small><a href="/bg/The_Urantia_Book/72#p2_7">72:2.7</a></small></sup>  3. <i>Третата палата —</i> палатата на старейшините, включва ветераните на държавна служба и обединява много известни граждани, номинирани от президента, от регионалните (субфедерални) ръководители, от главата на върховния съд, а също така и от председателите на другите две палати. Числеността на тази палата не превишава сто души, а нейните членове избират сами старейшините с мнозинство от гласове. Членството е пожизнено и при появата на вакантно място на него по установения начин се избира този от кандидатите, който е получил повечето от гласовете. Този орган има чисто съвещателна функция, но той е мощен регулатор на общественото мнение и оказва огромно въздействие върху всичките подразделения на властта.</p>
<p id="p2_8"><sup><small><a href="/bg/The_Urantia_Book/72#p2_8">72:2.8</a></small></sup>  Значителен дял от федералната административна работа се изпълнява от десет регионални (субфедерални) органа, всеки от които обединява десет щата. Тези регионални окръзи притежават само изпълнителна и административна власт и нямат законодателни или съдебни функции. Десетте регионални ръководителя се назначават лично от федералния президент и срокът на техните пълномощия — шест години, съвпада с президентския. Федералният върховен съд утвърждава назначаването на тези десет регионални ръководители и макар че те не могат да се назначат за нов срок, оттеглящият се в оставка ръководител автоматически става партньор или съветник на своя приемник. В останалото главите на регионите си избират свои собствени кабинети с длъжностни лица.</p>
<p id="p2_9"><sup><small><a href="/bg/The_Urantia_Book/72#p2_9">72:2.9</a></small></sup>  Съдопроизводството на тази нация водят две основни системи съдилища: граждански и социално-икономически. Гражданските съдии действат на три нива:</p>
<p id="p2_10"><sup><small><a href="/bg/The_Urantia_Book/72#p2_10">72:2.10</a></small></sup>  1. <i>Съдии от низша инстанция —</i> столични и местни. Техните решения могат да бъдат обжалвани във висшестоящите съдилища на щата.</p>
<p id="p2_11"><sup><small><a href="/bg/The_Urantia_Book/72#p2_11">72:2.11</a></small></sup>  2. <i>Върховни съдии на щата,</i> чиито решения са окончателни по всички въпроси, незасягащи федералното управление и неподкопаващи гражданските права и свободи. Регионалните ръководители са снабдени с власт, позволяваща всяко дело незабавно да се предава във федералния върховен съд.</p>
<p id="p2_12"><sup><small><a href="/bg/The_Urantia_Book/72#p2_12">72:2.12</a></small></sup>  3. <i>Федерален върховен съд —</i> висш съд, разглеждащ спорните въпроси от общодържавно значение и апелациите, подадени от върховните съдилища на щатите. Този върховен съд се състои от дванадесет човека, не по-млади от четиридесет години и не по-възрастни от седемдесет и пет години, имащи като минимум двугодишен опит от работа в едно от съдилищата на ниво щат и назначени на този висок пост от президента с одобрение на мнозинството членове на върховния кабинет и третата палата на законодателното събрание. Всички решения на върховния съдебен орган се вземат с най-малко две трети от гласовете.</p>
<p id="p2_13"><sup><small><a href="/bg/The_Urantia_Book/72#p2_13">72:2.13</a></small></sup>  Социално-икономическите съдилища действат в три категории:</p>
<p id="p2_14"><sup><small><a href="/bg/The_Urantia_Book/72#p2_14">72:2.14</a></small></sup>  1. <i>Родителски съдилища,</i> свързани със законодателните и изпълнителните разклонения на социално-битовата система.</p>
<p id="p2_15"><sup><small><a href="/bg/The_Urantia_Book/72#p2_15">72:2.15</a></small></sup>  2. <i>Образователни съдилища —</i> съдебни органи, свързани със системите на образование на щата и региона и обединени с изпълнителното и законодателното поделения на административния механизъм от системата на просвещение.</p>
<p id="p2_16"><sup><small><a href="/bg/The_Urantia_Book/72#p2_16">72:2.16</a></small></sup>  3. <i>Промишлени съдилища —</i> специални съдии, снабдени с всички пълномощия за решаване на спорни икономически въпроси.</p>
<p id="p2_17"><sup><small><a href="/bg/The_Urantia_Book/72#p2_17">72:2.17</a></small></sup>  Федералният върховен съд разглежда социално-икономически въпроси само в случаите, когато за това гласуват три четвърти от членовете на тези законодателни клонки на федералната власт — палатите на старшите държавни деятели. Във всички останали случаи решенията на родителските, образователните и промишлените съдилища са окончателни.</p>
<h2 id="p3" class="toc-header"><a href="#p3" class="toc-anchor">¶</a> 3. СЕМЕЕН ЖИВОТ </h2>
<p id="p3_1"><sup><small><a href="/bg/The_Urantia_Book/72#p3_1">72:3.1</a></small></sup>  На този континент съжителството на две семейства под един покрив е противозаконно. И тъй като общото живеене беше обявено извън закона, то мнозинството многоквартирни здания бяха разрушени. Но неженените и неомъжените и досега живеят в клубове, хотели и други общежития. Минималната допустима площ на един жилищен участък е четири хиляди и петстотин квадратни метра. Цялата земя и другите видове собственост, използвани за устройство на домашния бит, са освободени от данъци до десетократно превишаване на минималния поземлен дял.</p>
<p id="p3_2"><sup><small><a href="/bg/The_Urantia_Book/72#p3_2">72:3.2</a></small></sup>  През последния век семейният живот на този народ значително се подобри. Задължителни за родителите — както за бащите, така и за майките — станаха посещенията на родителски училища за възпитание на детето. Даже фермерите, живеещи в неголеми селски селища, участващи в тези занятия задочно, посещават за устни инструкции най-близкия център за обучение веднъж на десет дни — всяка втора седмица, защото седмицата тук се състои от пет дни.</p>
<p id="p3_3"><sup><small><a href="/bg/The_Urantia_Book/72#p3_3">72:3.3</a></small></sup>  Във всяко семейство има средно пет деца, с образованието и възпитанието на които се занимават родители и опекуни, назначавани от родителските съдилища в случай на смъртта на един или двамата родители. Всяко семейство смята за огромна чест да бъде удостоено с права да стане опекун на кръгло сираче. Сред родителите се провеждат конкурсни изпити и сирачето се приема в това семейство, което е показало най-добра родителска подготовка.</p>
<p id="p3_4"><sup><small><a href="/bg/The_Urantia_Book/72#p3_4">72:3.4</a></small></sup>  Тези хора смятат семейството като основна институция на своята цивилизация. От родителите на семейството се изисква осигуряване на най-важните части на образованието и възпитанието на детето, при което бащите отделят почти толкова внимание на възпитанието на детето, колкото и майките.</p>
<p id="p3_5"><sup><small><a href="/bg/The_Urantia_Book/72#p3_5">72:3.5</a></small></sup>  Цялото полово възпитание се осъществява в дома на родителите или от официални опекуни. Нравственото възпитание се дава от учителите в училищните работилници по време на прекъсванията в занятията; но не е така с религиозното възпитание, което е изключителна привилегия на родителите, защото религията се смята за неотменима част от семейния живот. Чисто религиозно просвещение се провежда публично само в храмовете за философия; при този народ няма такива чисто религиозни институции, както църквите на Урантия. Според тяхната философия религията е стремеж да се познае Бог и да се прояви любов към ближния, като му служиш, но това е нетипично за положението на религията в другите нации на тази планета. Религията е дотолкова вътрешносемейна работа, че тези хора нямат публични места за чисто религиозни събирания. В политическо отношение църквата и държавата, както биха казали урантийци, са изцяло отделени, но съществува необичайно взаимопроникване на религията и философията.</p>
<p id="p3_6"><sup><small><a href="/bg/The_Urantia_Book/72#p3_6">72:3.6</a></small></sup>  Още преди двадесет години духовните учители (сравними с урантийските пастори), периодически посещаващи всяко семейство и проверяващи децата с цел да се убедят в това, че те получават правилно възпитание от своите родители, се намираха под правителствен контрол. Понастоящем тези духовни помощници и инспектори действат под ръководството на неотдавна създадения „Фонд за духовен прогрес” — организация, съществуваща от доброволни пожертвувания. Възможно е дадената институция да получи по-нататъшно развитие едва след идването на Райски Син-Арбитър.</p>
<p id="p3_7"><sup><small><a href="/bg/The_Urantia_Book/72#p3_7">72:3.7</a></small></sup>  По закон децата се подчиняват на своите родители до петнадесетгодишна възраст, когато за пръв път получават граждански задължения. Започвайки от това време, пет пъти, през всеки пет години, сходни публични церемонии се провеждат сред тези възрастови групи, за които задълженията по отношение на родителите намаляват, а гражданската и социална отговорност нараства. Правото на глас се предоставя на двадесетгодишна възраст, правото за встъпване в брак без родителско съгласие — едва на двадесет и пет години, а при достигането на възраст тридесет години децата са длъжни да напуснат родителския дом.</p>
<p id="p3_8"><sup><small><a href="/bg/The_Urantia_Book/72#p3_8">72:3.8</a></small></sup>  Законите, регулиращи брака и развода, са еднакви в цялата държава. Не се разрешава да встъпиш в брак до двадесет години — възрастта на предоставяне на граждански права. Разрешението за встъпване в брак се дава едва след една година от подаването на молбите за намерение и предоставянето както на жениха, така и на невестата, като свидетелство за това, че са преминали задължителния инструктаж в родителските училища относно съпружеските отговорности.</p>
<p id="p3_9"><sup><small><a href="/bg/The_Urantia_Book/72#p3_9">72:3.9</a></small></sup>  Процедурата по развода е изключително проста, но решението за развод, вземано от родителските съдилища, влиза в сила едва година след регистрирането на съответното заявление — а една година на тази планета е значително по-дълга, отколкото на Урантия. Независимо от либералните бракоразводни закони днешният процент разводи е едва една десета от нивото на разводите сред цивилизованите народи на Урантия.</p>
<h2 id="p4" class="toc-header"><a href="#p4" class="toc-anchor">¶</a> 4. СИСТЕМАТА ЗА ПРОСВЕЩЕНИЕ </h2>
<p id="p4_1"><sup><small><a href="/bg/The_Urantia_Book/72#p4_1">72:4.1</a></small></sup>  Системата за просвещение на тази държава се характеризира със задължително съвместно обучение на учещите се в средното училище — на възраст от пет до осемнадесет години. Тези училища поразително се отличават от урантийските. Тук няма класни стаи и за един път се изучава само един предмет. След три години обучение всички учащи се стават помощник-учители в по-младшите класове. Книгите се използват само за получаване на информация, която е необходима за решаването на проблемите, възникващи в училищните работилници и на училищните ферми. В такива работилници се произвеждат значителна част от използваните на континента мебели, а също и много механични приспособления, тъй като тази нация преживява велика епоха на изобретателство и механизация. При всяка работилница има работническа библиотека, където на разположение на учащите се има различна справочна литература. Освен това в големите ферми, съществуващи към всяко училище, в течение на целия срок на обучението се изучават селско стопанство и градинарство.</p>
<p id="p4_2"><sup><small><a href="/bg/The_Urantia_Book/72#p4_2">72:4.2</a></small></sup>  Умствено изостаналите хора се обучават само по селско стопанство и животновъдство и се изпращат на пожизнена издръжка в специалните попечителски колонии, където се разделят по полов признак с оглед избягване раждането на потомство — от това право са лишени всички слабоумни индивиди. Такива ограничителни мерки се използват вече от седемдесет и пет години; решението за попечителски надзор се приема от родителските съдилища.</p>
<p id="p4_3"><sup><small><a href="/bg/The_Urantia_Book/72#p4_3">72:4.3</a></small></sup>  Веднъж в годината всеки човек излиза в отпуск за един месец. Училищното обучение продължава в течение на девет от общо десет месеца, а ваканциите се прекарват в пътешествия заедно с родителите или с приятели. Такива пътешествия са част от програмата за обучение на възрастните, която продължава през целия живот. Средства за това се събират с помощта на методите, които се използват в системата на пенсионното осигуряване</p>
<p id="p4_4"><sup><small><a href="/bg/The_Urantia_Book/72#p4_4">72:4.4</a></small></sup>  Една четвърт част от училищното време е посветена на игри — спортни състезания, в които учащите се преминават последователни етапи: от местното ниво и нивото на щата до регионалните и общонационални състезания по умения и майсторство. По такъв начин ораторските и музикалните конкурси, както и състезанията в областта на науката и философията, привличат учащите се на всички нива — от низшите районни степени до състезанията за общонационални награди.</p>
<p id="p4_5"><sup><small><a href="/bg/The_Urantia_Book/72#p4_5">72:4.5</a></small></sup>  Училищното управление е копие на държавното с неговите три взаимосвързани разклонения, при което учителският колектив действа като трето подразделение, изпълняващо консултативни и законодателни функции. Основната задача на обучението на този континент е да се направи от всеки ученик самостоятелен гражданин.</p>
<p id="p4_6"><sup><small><a href="/bg/The_Urantia_Book/72#p4_6">72:4.6</a></small></sup>  Всяко дете, завършващо училище на осемнадесет години, е изкусен занаятчия. След това започва усвояването на книгите и специалните знания — или в училищата за възрастни, или в колежи. Ако блестящ студент завърши програмата преди срока, той бива награждаван с време и средства за осъществяване на собствен проект по избрана от самия него тема. Цялата система на образование е разчетена така, че индивидът да получи адекватна подготовка.</p>
<h2 id="p5" class="toc-header"><a href="#p5" class="toc-anchor">¶</a> 5. ОРГАНИЗАЦИЯ НА ПРОМИШЛЕНОСТТА </h2>
<p id="p5_1"><sup><small><a href="/bg/The_Urantia_Book/72#p5_1">72:5.1</a></small></sup>  Производствените отношения в това общество са далеч от неговите идеали; конфликти между капитала и труда се случват и досега, но и двете страни постепенно се приспособяват към методите на честно сътрудничество. На този уникален континент работниците все повече се превръщат в акционери на промишлените концерни; всеки разумен труженик постепенно става малък капиталист.</p>
<p id="p5_2"><sup><small><a href="/bg/The_Urantia_Book/72#p5_2">72:5.2</a></small></sup>  Социалните антагонизми отслабват, расте доброжелателността. Отмяната на робството (преди повече от сто години) не доведе до сериозни икономически проблеми, тъй като това преобразувание беше постепенно: на година бяха освобождавани два процента роби. На тези от тях, които успешно преминеха умствените, нравствени и физически тестове, се предоставяше гражданство; много такива най-добри роби бяха военнопленици или техни деца. Преди около петдесет години беше депортирана последната част от останалите роби и съвсем скоро тук започнаха да решават задачата по намаляването на броя на дегенеративните и порочни социални слоеве.</p>
<p id="p5_3"><sup><small><a href="/bg/The_Urantia_Book/72#p5_3">72:5.3</a></small></sup>  В последно време сред тези хора се появиха нови методи за разрешаване на производствените конфликти и коригиране на икономическите злоупотреби, които са явно подобрение в сравнение с техните предишни методи за решаването на такива проблеми. Насилието като процедура за разрешаване на лични или производствени разногласия беше обявено извън закона. Заплатата, приходите и другите икономически проблеми не са подложени на строго регулиране, но като цяло те се контролират от производствените законодателни органи, а всички спорове, възникващи във връзка с производството, се предават в промишлените съдилища.</p>
<p id="p5_4"><sup><small><a href="/bg/The_Urantia_Book/72#p5_4">72:5.4</a></small></sup>  Производствени съдилища съществуват само от тридесет години, но функционират много успешно. Последното нововъведение означава, че отсега промишлените съдилища ще признават три вида законни компенсации:</p>
<p id="p5_5"><sup><small><a href="/bg/The_Urantia_Book/72#p5_5">72:5.5</a></small></sup>  1. Законна процентна ставка на вложения капитал.</p>
<p id="p5_6"><sup><small><a href="/bg/The_Urantia_Book/72#p5_6">72:5.6</a></small></sup>  2. Заплащане — в разумни предели, на квалификациите, използвани в процеса на производството.</p>
<p id="p5_7"><sup><small><a href="/bg/The_Urantia_Book/72#p5_7">72:5.7</a></small></sup>  3. Честно и справедливо заплащане на труда.</p>
<p id="p5_8"><sup><small><a href="/bg/The_Urantia_Book/72#p5_8">72:5.8</a></small></sup>  Тези видове компенсации се изплащат, на първо място, в съответствие с договор, а в случай на заплаха от понижаване на доходите всяка от тях постепенно и пропорционално се съкращава. След това всички доходи, превишаващи постоянната заработка, се смятат като дивиденти и пропорционално се разпределят на три категории: капитал, квалификация и труд.</p>
<p id="p5_9"><sup><small><a href="/bg/The_Urantia_Book/72#p5_9">72:5.9</a></small></sup>  На всеки десет години регионалните ръководители внасят уточнения в декрета за законната продължителност на заплащания работен ден. Понастоящем промишлеността работи в режим петдневна седмица: четирите дни са работни, а петият — почивен. Тези хора работят по шест часа на ден и — както и студентите, по девет месеца в годината, която се състои от десет месеца. Отпуската обикновено се прекарва в пътешествия и тъй като в най-последно време се появиха нови видове транспорт, пътешествията станаха всеобщо увлечение. Климатът благоприятства пътешествията в течение на приблизително осем месеца в годината и тези хора използват съответната възможност максимално.</p>
<p id="p5_10"><sup><small><a href="/bg/The_Urantia_Book/72#p5_10">72:5.10</a></small></sup>  Преди двеста години в промишлеността господстваше мотивацията за доход, но днес я сменят други, по-висши движещи сили. На този континент е присъща остра конкуренция, но понастоящем тя в значителна степен премина от промишлеността към игровите форми на дейност, демонстрацията на таланти, научните и интелектуални постижения. Изключително силна е конкуренцията в общественото служене и предаността на своята държава. Държавната служба бързо се превръща в основна цел на тези хора. Най-богатият човек на континента, работил шест часа в кантората на своята механична работилница, бърза да отиде в местното отделение на училището за държавно управление, където се стреми да получи необходимата за държавна служба класификация.</p>
<p id="p5_11"><sup><small><a href="/bg/The_Urantia_Book/72#p5_11">72:5.11</a></small></sup>  Физическият труд все повече излиза на почит и всички здрави граждани над осемнадесет години работят в къщи и на фермите, в едно от общопризнатите производства, на обществени длъжности (където се приемат тези, които са временно безработни) или изпълняват принудителна работа в мините.</p>
<p id="p5_12"><sup><small><a href="/bg/The_Urantia_Book/72#p5_12">72:5.12</a></small></sup>  Освен това в тази нация започва да се усилва нова форма на социално отвращение — както към безделието, така и към незаслуженото богатство. Бавно, но сигурно тези хора побеждават своите машини. Някога и те се бореха за политическа, а по-късно — и за икономическа свобода. Днес те започват да използват както едната, така и другата и в добавка да ценят честно заработеното свободно време, което може да се посвети на по-нататъшно разкриване на индивидуалността.</p>
<h2 id="p6" class="toc-header"><a href="#p6" class="toc-anchor">¶</a> 6. ПЕНСИОННО ОСИГУРЯВАНЕ </h2>
<p id="p6_1"><sup><small><a href="/bg/The_Urantia_Book/72#p6_1">72:6.1</a></small></sup>  Тази държава е изпълнена с решимост да замени унизителния тип благотворителност, запазвайки човешкото достойнство с държавни застрахователни гаранции за осигуряване на старостта. Държавата осигурява всяко дете с образование, всеки човек с работа; затова тя е способна да осъществява успешно такава програма за застраховане за защита на немощните и остарелите.</p>
<p id="p6_2"><sup><small><a href="/bg/The_Urantia_Book/72#p6_2">72:6.2</a></small></sup>  Тук всеки трябва да остави платената работа на възраст шестдесет и пет години, освен в случаите, когато упълномощеният по въпросите на труда от дадения щат дава разрешение да остане на работа до седемдесетгодишна възраст. Този възрастов предел не се отнася до държавните деятели и философи. Сакатите и хроничните инвалиди могат да излязат в пенсия във всяка възраст и по решение на съда, утвърдено от упълномощените по въпросите на пенсиите в регионалното управление.</p>
<p id="p6_3"><sup><small><a href="/bg/The_Urantia_Book/72#p6_3">72:6.3</a></small></sup>  Средствата за изплащане на пенсиите за старост постъпват от четири източника:</p>
<p id="p6_4"><sup><small><a href="/bg/The_Urantia_Book/72#p6_4">72:6.4</a></small></sup>  1. Всеки месец федералното правителство реквизира за тази цел по една еднодневна надница, а в тази страна работят всички.</p>
<p id="p6_5"><sup><small><a href="/bg/The_Urantia_Book/72#p6_5">72:6.5</a></small></sup>  2. Наследства: много богати граждани оставят средства за тази цел.</p>
<p id="p6_6"><sup><small><a href="/bg/The_Urantia_Book/72#p6_6">72:6.6</a></small></sup>  3. На средствата, постъпващи от принудителния труд в този фонд, се предават всички излишъци, отнасящи се към самоосигуряването и изплащането на пенсионните вноски от тези, които изпълняват принудителна работа.</p>
<p id="p6_7"><sup><small><a href="/bg/The_Urantia_Book/72#p6_7">72:6.7</a></small></sup>  4. Доходи от експлоатацията на природните ресурси. Всички природни богатства на континента се смятат за обществена доверителна собственост, намираща се в разпореждането на федералното правителство, а доходът от тези ресурси отива за осъществяване на социалните програми — такива като предотвратяване на заболяванията, обучение на високонадарени личности и разходи за образованието за перспективни индивиди в училищата за държавно управление. Половината от тези доходи се насочва към пенсионния фонд.</p>
<p id="p6_8"><sup><small><a href="/bg/The_Urantia_Book/72#p6_8">72:6.8</a></small></sup>  Макар че държавните и регионални застрахователни фондове предлагат много видове застраховки, с пенсиите по старост се разпорежда само федералното правителство, действайки чрез десет регионални отделения.</p>
<p id="p6_9"><sup><small><a href="/bg/The_Urantia_Book/72#p6_9">72:6.9</a></small></sup>  От много години тук честно се разпореждат правителствени фондове. Ако не се смятат държавната измяна и преднамереното убийство, най-суровите присъди се произнасят от съдилищата за предателство на общественото доверие. Понастоящем за обществена и политическа измяна се смятат най-отвратителните от престъпленията.</p>
<h2 id="p7" class="toc-header"><a href="#p7" class="toc-anchor">¶</a> 7. ОБЛАГАНЕ С ДАНЪЦИ </h2>
<p id="p7_1"><sup><small><a href="/bg/The_Urantia_Book/72#p7_1">72:7.1</a></small></sup>  Дейността на федералното правителство има патерналистки характер само в разпореждането с пенсиите по старост, а също така и в поощряване на талантите и творческата самобитност. Малко повече внимание отделят частните лица на правителството на щатите, докато местните правителства имат много по-патерналистки или социалистически характер. Градът (или една от неговите структурни единици) се занимава с такива въпроси като здраве, санитария, строителни норми, благоустройство, водоснабдяване, осветление, отопление, организация на свободното време, музика и комуникации.</p>
<p id="p7_2"><sup><small><a href="/bg/The_Urantia_Book/72#p7_2">72:7.2</a></small></sup>  Във всяко производство се отделя голямо внимание на здравето. Някои аспекти на благосъстоянието се смятат за прерогатив на промишлеността и обществото, но проблемите на индивидуалното и семейно здраве са частен въпрос. Правителството предполага все по-малка намеса в медицината, точно както и в останалите изцяло частни въпроси.</p>
<p id="p7_3"><sup><small><a href="/bg/The_Urantia_Book/72#p7_3">72:7.3</a></small></sup>  Градовете нямат права за облагане с данъци и не могат да правят дългове. Те получават от хазната на щата помощи за всеки човек и са длъжни да допълват тези доходи от постъпленията от намиращите се в обществено владение предприятия, а също така и за сметка на лицензирането на различните видове търговска дейност.</p>
<p id="p7_4"><sup><small><a href="/bg/The_Urantia_Book/72#p7_4">72:7.4</a></small></sup>  Скоростните средства за придвижване, позволяващи значително да се разширят градските граници, се намират под контрола на общинските власти. Пожарните команди използват противопожарни и застрахователни фондове и всички постройки — както в градовете, така и в селските месности, са огнеупорни от вече седемдесет и пет години.</p>
<p id="p7_5"><sup><small><a href="/bg/The_Urantia_Book/72#p7_5">72:7.5</a></small></sup>  Тук няма пазители на реда, набираеми от общинските власти: полицейските сили се издържат от правителствата на щатите. Полицията се набира почти изключително измежду неженените мъже на възраст от двадесет и пет до петдесет години. Повечето щати вземат доста голям налог за бездетност, който се връща на всички мъже, постъпили на служба в полицията. В обикновен щат полицейските сили съставляват понастоящем само една десета от своя брой преди петдесет години.</p>
<p id="p7_6"><sup><small><a href="/bg/The_Urantia_Book/72#p7_6">72:7.6</a></small></sup>  Системите за налогообразуване на всеки сто относително свободни и суверенни щата приличат малко една на друга, тъй като икономическите и други условия поразително се отличават в различните части на континента. Във всеки щат съществуват десет основни конституционни положения, които могат да се изменят само със съгласието на федералния върховен съд, и един от тези членове забранява да се облага с повече от еднопроцентен данък който и да е вид собственост в течение на която и да е една година, при което жилищните участъци — както в градовете, така и в селските местности, изцяло се освобождават от облагане с данък.</p>
<p id="p7_7"><sup><small><a href="/bg/The_Urantia_Book/72#p7_7">72:7.7</a></small></sup>  Федералното правителство не може да има дълг, а за да могат щатите да вземат назаем, е необходимо за това да бъдат подадени една четвърт от гласовете при референдум — освен в тези случаи, когато парите са нужни за военни цели. Предвид това, че федералното правителство не може да взема заем в случай на война, Националният съвет за безопасност, в зависимост от необходимостта, е упълномощен да определя за щатите размера на паричните вноски, както и материалните ресурси. Но никакъв дълг не може да се погасява по-дълго от двадесет и пет години.</p>
<p id="p7_8"><sup><small><a href="/bg/The_Urantia_Book/72#p7_8">72:7.8</a></small></sup>  Доходите, отиващи за издръжка на федералното правителство, постъпват от следните пет източника:</p>
<p id="p7_9"><sup><small><a href="/bg/The_Urantia_Book/72#p7_9">72:7.9</a></small></sup>  1. <i>Данък върху вноса.</i> Всички вносни стоки преминават през тарифиране за поддържане нивото на живот на този континент — значително по-високо, отколкото сред която и да е друга нация на планетата. Тези тарифи се установяват от висшия производствен съд, след като двете палати на промишления конгрес ратифицират препоръките на главата на икономическия отдел, който се назначава на този пост със съвместно решение на тези два законодателни органа. Горната промишлена палата се избира от труда, а долната — от капитала.</p>
<p id="p7_10"><sup><small><a href="/bg/The_Urantia_Book/72#p7_10">72:7.10</a></small></sup>  2. <i>Авторски отчисления.</i> Федералното правителство поощрява изобретателството и оригиналните разработки в десет регионални лаборатории, помагащи за развитието на талантите на всички видове — художници, писатели и учени, и защитава техните патенти. В замяна правителството взема половината от дохода, получен от реализацията на всякакви изобретения и творения — независимо дали се отнасят към техниката, книгите, изкуството, растенията или животните.</p>
<p id="p7_11"><sup><small><a href="/bg/The_Urantia_Book/72#p7_11">72:7.11</a></small></sup>  3. <i>Данък наследство.</i> Федералното правителство взема прогресивен налог върху наследството, който се колебае от един до петдесет процента в зависимост от размера на състоянието, както и от други фактори.</p>
<p id="p7_12"><sup><small><a href="/bg/The_Urantia_Book/72#p7_12">72:7.12</a></small></sup>  4. <i>Военно оборудване.</i> Правителството получава голям доход, отдавайки под аренда армейското и военно-морско оборудване за търговски цели и развлечения.</p>
<p id="p7_13"><sup><small><a href="/bg/The_Urantia_Book/72#p7_13">72:7.13</a></small></sup>  5. <i>Природни ресурси.</i> Когато за постигането на специалните цели, определени от федералната конституция, не се изисква целият обем доходи от природните ресурси, излишните постъпления се изпращат в държавната хазна.</p>
<p id="p7_14"><sup><small><a href="/bg/The_Urantia_Book/72#p7_14">72:7.14</a></small></sup>  С изключение на военните фондове, размерът на които се установява от Националния съвет на отбраната, сумите, отпуснати от федералния бюджет, се отделят от горната законодателна палата, одобряват се от долната палата, утвърждават се от президента и получават юридическа сила във федералната бюджетна комисия, състояща се от сто човека. Членовете на тази комисия се назначават от губернаторите на щатите и се избират от техните законодателни органи за двадесет и четири годишен срок, при което една четвърт се преизбира на всеки шест години. Веднъж на всеки шест години този орган, с мнозинство от три четвърти гласа, избира от своите редове председател, който става директор-разпоредител на федералната хазна.</p>
<h2 id="p8" class="toc-header"><a href="#p8" class="toc-anchor">¶</a> 8. СПЕЦИАЛНИТЕ КОЛЕЖИ </h2>
<p id="p8_1"><sup><small><a href="/bg/The_Urantia_Book/72#p8_1">72:8.1</a></small></sup>  В допълнение към основната програма за задължително образование, обхващаща възрастови групи от пет до осемнадесет години, съществуват и други видове специални учебни заведения:</p>
<p id="p8_2"><sup><small><a href="/bg/The_Urantia_Book/72#p8_2">72:8.2</a></small></sup>  1. <i>Училища по държавно управление.</i> Съществуват три класа такива училища: федерални, регионални и училища на щатите. Държавните длъжности са разделени на четири групи. Първата група държавни постове се отнася основно към федералната администрация и всички длъжностни лица, влизащи в тази група, са длъжни да завършат както регионално, така и федерално училище за държавно управление. Във втората група гражданите имат право да се занимават с политически, изборни или неизборни длъжности при завършването на едно от десетте регионални училища за държавно управление. Подобни постове са свързани с изпълнението на задълженията в състава на регионалните администрации и управление на щатите. Третата група включва изпълнение на задълженията на ниво щати и от такива чиновници се изисква само представяне на дипломите от училището за държавно управление на ниво щата. От членовете на четвъртата и последна група длъжностни лица не се изисква диплома за държавен служащ, защото на такива длъжности можеш да бъдеш само назначен. Тук се отнасят второстепенните задължения — асистентски, секретарски и технически, изпълнявани от професионално подготвените правителствени служащи.</p>
<p id="p8_3"><sup><small><a href="/bg/The_Urantia_Book/72#p8_3">72:8.3</a></small></sup>  Съдиите на низшестоящите съдилища и съдилищата на щата имат научни степени, присвоявани от училищата за държавно управление на нивото на щата. Съдиите на тези съдилища, в компетенцията на които се намира решението на социалните, образователни и производствени въпроси, получават научна степен в регионалните училища. Членовете на федералния върховен съд са длъжни да имат научни степени, получени във всичките три вида училища за държавно управление.</p>
<p id="p8_4"><sup><small><a href="/bg/The_Urantia_Book/72#p8_4">72:8.4</a></small></sup>  2. <i>Училища по философия.</i> Тези училища съществуват при храмовете по философия и в голяма или малка степен са свързани с религията като обществена дейност.</p>
<p id="p8_5"><sup><small><a href="/bg/The_Urantia_Book/72#p8_5">72:8.5</a></small></sup>  3. <i>Институти по наука.</i> Тези технически училища са свързани повече с производството, отколкото със системата на образование, и се подразделят на петнадесет категории.</p>
<p id="p8_6"><sup><small><a href="/bg/The_Urantia_Book/72#p8_6">72:8.6</a></small></sup>  4. <i>Училища за професионална подготовка.</i> Тези специални организации готвят научни работници за дванадесет различни професии.</p>
<p id="p8_7"><sup><small><a href="/bg/The_Urantia_Book/72#p8_7">72:8.7</a></small></sup>  5. <i>Армейски и военноморски училища.</i> В близост до държавната столица и в двадесет и петте брегови армейски центрове са разположени организации, призвани да осъществяват военната подготовка на доброволци на възраст от осемнадесет до тридесет години. За постъпване в тези училища на лицата, по-млади от двадесет и пет години, се изисква родителско съгласие.</p>
<h2 id="p9" class="toc-header"><a href="#p9" class="toc-anchor">¶</a> 9. СИСТЕМА ЗА ВСЕОБЩО ИЗБИРАТЕЛНО ПРАВО </h2>
<p id="p9_1"><sup><small><a href="/bg/The_Urantia_Book/72#p9_1">72:9.1</a></small></sup>  Макар че кандидати за всеки държавен пост могат да бъдат само випускници на училища за държавно управление на ниво щата, региона и федерацията, преди около петдесет години прогресивните лидери на тази нация откриха сериозни пропуски в системата за всеобщо избирателно право и взеха конституционните мерки, необходими за изменение на структурата на гласуване, която се характеризира със следните особености:</p>
<p id="p9_2"><sup><small><a href="/bg/The_Urantia_Book/72#p9_2">72:9.2</a></small></sup>  1. Всеки мъж и всяка жена на възраст двадесет години и повече имат един глас. При достигане на тази възраст всички граждани са длъжни да станат членове на две групи избиратели. В първата те влизат в съответствие със своята икономическа функция — производствена, професионална, селскостопанска или търговска; членове на втората група те стават в зависимост от своите политически, философски и социални наклонности. По такъв начин всички работещи принадлежат към една от икономическите групи избиратели и тези съюзи — както и неикономическите асоциации, се регулират до голяма степен така, както и централното правителство с неговите три раздела на властта. Членството в тези групи не може да бъде изменяно в течение на дванадесет години.</p>
<p id="p9_3"><sup><small><a href="/bg/The_Urantia_Book/72#p9_3">72:9.3</a></small></sup>  2. След издигането на губернаторите на щатите или ръководителите на регионалната администрация и получаването на мандата на висшия регионален съвет тези индивиди, които са донесли голяма полза на обществото и демонстрирали необикновена мъдрост на държавна служба, могат да получат допълнителен брой гласове, които се присъждат не по-често от веднъж на пет години и не могат да превишават девет избирателни гласа. Максималният брой гласове на избиратели е десет. Така се признават заслугите на учени, изобретатели, учители, философи и духовни лидери, които също получават допълнителна политическа власт. Тези прогресивни граждански привилегии се присъждат на висшите съвети на щата и региона, подобно на това, както от специалните колежи се присъждат научни степени, и заедно с другите звания такива граждани с гордост включват тези символи на гражданско признание в списъка на своите лични постижения.</p>
<p id="p9_4"><sup><small><a href="/bg/The_Urantia_Book/72#p9_4">72:9.4</a></small></sup>  3. Всички инивиди, осъдени на принудителен труд в мините, а също така и всички държавни служащи, съществуващи от обложени с данък средства, се лишават от право на глас за съответния срок. Това не засяга възрастните хора, които от шестдесет и пет години могат да бъдат в пенсия.</p>
<p id="p9_5"><sup><small><a href="/bg/The_Urantia_Book/72#p9_5">72:9.5</a></small></sup>  4. Съществуват пет категории избирателно право в зависимост от средногодишния обем данъци, изплатени за последните пет години. Големите данъкоплатци получават правото да използват допълнителни гласове — до пет включително. Такава привилегия е независима от другите, но никой и при никакви обстоятелства не може да подава повече от десет гласа.</p>
<p id="p9_6"><sup><small><a href="/bg/The_Urantia_Book/72#p9_6">72:9.6</a></small></sup>  5. С приемането на дадената система за избирателно право териториалната система на гласуване беше отменена в полза на икономическата или функционална система. Понастоящем всички граждани, независимо от своето местожителство, гласуват като членове на производствени, обществени или професионални групи. Така контингентът от неговите избиратели се състои от солидни, единни и разумно съставени групи, избиращи на отговорни държавни постове само най-добрите свои членове. В тази система за функционално или групово избирателно право има само едно изключение: изборите за президент се провеждат на всеки шест години чрез общонационално гласуване, при което всеки гражданин притежава само един глас.</p>
<p id="p9_7"><sup><small><a href="/bg/The_Urantia_Book/72#p9_7">72:9.7</a></small></sup>  Така, с изключение на изборите за президент, избирателното право се осъществява от икономически, професионални, интелектуални и социални групи граждани. Идеалната държава е органична и всяка свободна и разумна група граждани представлява жизнено важен и функциониращ орган в пределите на по-големия държавен организъм.</p>
<p id="p9_8"><sup><small><a href="/bg/The_Urantia_Book/72#p9_8">72:9.8</a></small></sup>  Училищата за държавно управление имат правото да заведат в съда на щата съдебно дело, насочено към лишаването от избирателно право на всеки умствено изостанал, незает, безличен или престъпен индивид. Тези хора разбират, че ако петдесет процента от нацията са непълноценни или дефектни хора, притежаващи право на глас, то такъв народ е обречен. Те предполагат, че доминирането на посредствеността влече след себе си крах на всяка държава. Гласуването е задължително и големи глоби се налагат на тези, които се въздържат от гласуване.</p>
<h2 id="p10" class="toc-header"><a href="#p10" class="toc-anchor">¶</a> 10. БОРБА С ПРЕСТЪПНОСТТА </h2>
<p id="p10_1"><sup><small><a href="/bg/The_Urantia_Book/72#p10_1">72:10.1</a></small></sup>  Използваните от тези народи методи за борба с престъпността, психическите заболявания и дегенеративността, макар да са в някои отношения привлекателни, в останалото ще бъдат несъмнено шокиращи за повечето урантийци. Обикновените престъпници и дегенеративни субекти се разпределят по полов признак в различни селскостопански колонии, където произвеждат повече, отколкото потребяват. По-опасните рецидивисти и неизлечимите душевноболни се осъждат на смърт в газови камери. Не само убийството, но и много други престъпления, включително предателство на държавните интереси, се осъжда на смърт и наказанието е неизбежно и неотложно.</p>
<p id="p10_2"><sup><small><a href="/bg/The_Urantia_Book/72#p10_2">72:10.2</a></small></sup>  Тези хора преминават от негативна към позитивна ера в правото. Неотдавна те даже направиха опит за превенция на престъпленията за сметка на пожизнено затваряне в затворническите колонии на тези, които се смятат за потенциални убийци и опасни престъпници. Ако такива осъдени впоследствие докажат, че са станали по-нормални хора, те могат да бъдат или освободени условно, или администрирани. Нивото на убийствата на този континент съставлява само един процент от същия показател за другите нации.</p>
<p id="p10_3"><sup><small><a href="/bg/The_Urantia_Book/72#p10_3">72:10.3</a></small></sup>  Преди повече от сто години започнаха да се предприемат мерки, насочени към предотвратяване размножаването на престъпниците и дефектните субекти, което вече даде обнадеждаващи резултати. Тук няма затвори или болници за лишените от ум. Като една от причините служи фактът, че те са само около десет процента от броя на съответните групи на Урантия.</p>
<h2 id="p11" class="toc-header"><a href="#p11" class="toc-anchor">¶</a> 11. ВОЕННА ПОДГОТОВКА </h2>
<p id="p11_1"><sup><small><a href="/bg/The_Urantia_Book/72#p11_1">72:11.1</a></small></sup>  Президентът на Националния съвет на отбраната може да присвоява на випускниците на федералните военни училища звание “стражи на цивилизацията” в един от седемте чина, в съответствие със способностите и подготовката. Самият Съвет се състои от двадесет и пет члена, назначавани от висшите родителски, образователни и производствени съдии и утвърждавани от федералния върховен съд. Възглавява го по длъжност началникът на главния щаб. Членовете на Съвета членуват в него до достигане на седемдесет години.</p>
<p id="p11_2"><sup><small><a href="/bg/The_Urantia_Book/72#p11_2">72:11.2</a></small></sup>  Четиригодишните курсове на обучение за тези млади офицери неизменно са свързани с овладяването на някакъв занаят или професия. Военната подготовка никога не се отдава без производствено, научно или професионално обучение. За четири години слушателите в такива училища усвояват половината от учебната програма на всяко специално учебно заведение, където обучението също продължава четири години. Така се предотвратява формирането на класа професионални военни благодарение на това, че по-големият брой мъже получават възможност да осигурят себе си и едновременно да усвоят първата част от програмата за техническо или професионално образование.</p>
<p id="p11_3"><sup><small><a href="/bg/The_Urantia_Book/72#p11_3">72:11.3</a></small></sup>  В мирно време военната служба е изключително доброволно дело; продължителността за всеки вид служба е четири години, в течение на които всеки мъж, освен овладяване на военната наука, получава един от видовете специално образование. Музикалната подготовка е едно от основните занятия в централните военни училища и двадесет и пет тренировъчни лагера, разположени по периферията на континента. В периодите на промишлен спад многото хиляди безработни автоматически се използват за поддържане на отбранителната способност на континента на сушата, морето и във въздуха.</p>
<p id="p11_4"><sup><small><a href="/bg/The_Urantia_Book/72#p11_4">72:11.4</a></small></sup>  Макар че тези хора притежават мощни въоръжени сили за защита от нахлуване от окръжаващите ги враждебни народи, за тяхна чест може да се отбележи, че вече повече от сто години тези военни средства не се използват за агресивни цели. Тази нация стана дотолкова цивилизована, че е способна енергично да защитава себе си без опасност да се поддаде на изкушението да използва своето могъщество за агресия. От времето на установяване на единна континентална държава тук не е имало граждански войни, но за последните два века на тези хора девет пъти им се наложи да водят ожесточена отбранителна война, при което в три случая — против могъщите конфедерации на световните държави. Макар че тази нация поддържа достатъчна отбранителна способност за отразяване на нападенията на враждебно настроените съседи, тя отделя много повече внимание на подготовката на държавни деятели, учени и философи.</p>
<p id="p11_5"><sup><small><a href="/bg/The_Urantia_Book/72#p11_5">72:11.5</a></small></sup>  В периодите на мирно съвместно съществуване с другите страни всички подвижни отбранителни съоръжения широко се използват в занаятите и търговията, както и за развлечение. При обявяването на война се мобилизира цялата нация. По време на военните действия във всички видове промишленост се въвеждат военни отчисления, а глава на министерството стават членове на президентския кабинет.</p>
<h2 id="p12" class="toc-header"><a href="#p12" class="toc-anchor">¶</a> 12. ОСТАНАЛИТЕ НАЦИИ </h2>
<p id="p12_1"><sup><small><a href="/bg/The_Urantia_Book/72#p12_1">72:12.1</a></small></sup>  Макар че обществото и управлението на тази уникална страна в много отношения превъзхождат урантийските, необходимо е да се отбележи, че на другите континенти (а на тази планета те са единадесет) системата за управление значително отстъпва на най-прогресивните нации на Урантия.</p>
<p id="p12_2"><sup><small><a href="/bg/The_Urantia_Book/72#p12_2">72:12.2</a></small></sup>  Понастоящем правителството на тази страна се готви да установи дипломатически отношения с останалите народи и тук за пръв път се появи великият религиозен лидер, който предлага изпращането на мисионери сред съседните нации. Ние се страхуваме, че скоро те ще извършат такава грешка, каквато извършиха толкова много други преди тях, опитвайки се да наложат своята високоразвита култура и религия на другите раси. С какви удивителни неща може да се сдобие този свят, стига само висококултурната континентална нация да вземе при себе си най-добрите представители на съседните народи, а след това, давайки им образование, ги изпрати назад към своите изостанали братя като посланици на културата! Разбира се, ако на Сина-Арбитър е съдено да се появи в близко бъдеще при тази развита нация, в този свят могат скоро да станат велики събития.</p>
<p id="p12_3"><sup><small><a href="/bg/The_Urantia_Book/72#p12_3">72:12.3</a></small></sup>  Разказът за делата на една съседна планета е подготвен със специално разрешение с цел развитие на цивилизацията и усъвършенстване управлението на Урантия. Ние бихме могли да разкажем много неща, които несъмнено биха заинтересували и поразили урантийците, но казаното изчерпва пределите на позволеното за нашия мандат.</p>
<p id="p12_4"><sup><small><a href="/bg/The_Urantia_Book/72#p12_4">72:12.4</a></small></sup>  При все това урантийците трябва да вземат под внимание факта, че родната им сфера, влизаща в сатанийското семейство, беше лишена от помощта, която донасят арбитражните или посвещенчески мисии на Райските Синове. Освен това между различните народи на Урантия няма такива културни бариери, които отделят описаната континентална нация от нейните събратя по планета.</p>
<p id="p12_5"><sup><small><a href="/bg/The_Urantia_Book/72#p12_5">72:12.5</a></small></sup>  Изливането на Духа на Истината осигурява духовния фундамент за реализация на великите постижения в интересите на човешката раса на посвещенческия свят. Затова Урантия е доста по-добре подготвена за по-непосредствено въплъщение на планетарното управление с неговите закони, механизми, символи, договори и език — за всичко онова, което би могло да има огромен принос в постигането на всеобщ мир и законност и да доведе до зората на истинската ера на духовни стремежи; подобна ера е планетарното преддверие към все още утопичните епохи на светлината и живота.</p>
<p id="p12_6"><sup><small><a href="/bg/The_Urantia_Book/72#p12_6">72:12.6</a></small></sup>  [Представено от Мелхиседек на Небадон.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/The_Urantia_Book/71">
          <span class="mdi mdi-arrow-left-drop-circle"></span><span class="pl-2">Документ 71. Развитие на държавата</span>
        </a>
        </td>
        <td>
        <a href="/bg/The_Urantia_Book/Index">
          <span class="mdi mdi-book-open-variant"></span><span class="pl-2">Индекс</span>
        </a>
        <br>
        <a href="/bg/The_Urantia_Book_Multiple/72">
          <span class="mdi mdi-view-parallel"></span><span class="pl-2">Множествена версия</span>
        </a>
        </td>
        <td>
        <a href="/bg/The_Urantia_Book/73">
          <span class="pr-2">Документ 73. Едемската градина</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
