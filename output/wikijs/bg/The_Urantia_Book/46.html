<!--
title: ДОКУМЕНТ 46. СТОЛИЦА НА ЛОКАЛНАТА СИСТЕМА
description: 
published: true
date: 2022-8-24T11:42:15Z
tags: 
editor: ckeditor
dateCreated: 2022-7-26T21:56:18Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/The_Urantia_Book/45">Документ 45. Администрацията на локалната система</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/The_Urantia_Book/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/The_Urantia_Book/47">Документ 47. Седемте Обителски Свята</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>46:0.1</small></sup>  ЙЕРУСЕМ, централният свят на Сатания, е типична столица на локална система и ако не се смятат многобройните отклонения, предизвикани от бунта на Луцифер и посвещението на Михаил на Урантия, служи като характерен пример за подобни сфери. На вашата локална система се паднаха нелеки изпитания, но понастоящем тя се управлява във висша степен ефективно и с течение на времето последствията от дисхармонията бавно, но сигурно се заличават. Възстановяват се редът и добрата воля и условията в Йерусем все повече се приближават към това божествено състояние, което се описва във вашите предания, тъй като в представите на повечето религиозни хора от двадесети век столицата на системата наистина е небесна обител.</p>
<figure id="Figure_46_0_1" class="image urantiapedia">
<img src="/image/The_Urantia_Book/Gary_Tonge/Jerusem7.jpg">
<figcaption>
Йерусем, системната столица на Сатания, <em>Архитектурни сфери на възнесението</em>, Gary Tonge, 2017, <a href="https://visionafar.com/architectural-spheres-of-ascension" target="_blank">Vision Afar</a>
</figcaption>
</figure>
<h2 id="p1" class="toc-header"> <a href="#p1" class="toc-anchor">¶</a> 1. ФИЗИЧЕСКИ АСПЕКТИ НА ЙЕРУСЕМ </h2>
<p id="p1_1"><sup><small>46:1.1</small></sup>  Йерусем е разделен на хиляда хоризонтални сектора и десет хиляди вертикални зони. На сферата има седем главни столици и седемдесет второстепенни административни центъра. Седемте регионални столици осъществяват различна дейност и минимум веднъж годишно всяка от тях бива посещавана от Властелина на Системата.</p>
<p id="p1_2"><sup><small>46:1.2</small></sup>  Стандартната миля на Йерусем е равна на около седем урантийски мили [11,2 километра]. Единицата тегло „градант“, равна почти с точност на около 280 грама от вашето тегло, е част от десетичната система, построена върху основата на стандартния ултиматон. Един ден в Сатания е равен на три дни урантийско време минус един час, четири минути и петнадесет секунди, което съответства на времето за завъртане на Йерусем около своята ос. Системната година се състои от сто Йерусемски дни. Сигналите за точно време на системата се предават от главните хрономери.</p>
<p id="p1_3"><sup><small>46:1.3</small></sup>  Управлението на енергията на Йерусем се отличава със съвършенство. Енергията циркулира около сферата по зоновите канали, които се захранват непосредствено от енергийните заряди на пространството и се управляват майсторски от Главните Физически Регулатори. В резултат от естественото съпротивление, възникващо при преминаването на тези енергии по физическите проводящи канали, се образува топлината, необходима за създаването на устойчивата температура на Йерусем. При пълно осветяване температурата се поддържа на ниво 21 градуса по Целзий, а в периодите на по-слаба осветеност тя се спуска малко по-ниско от 1 0 градуса.</p>
<p id="p1_4"><sup><small>46:1.4</small></sup>  Системата за осветяване на Йерусем не би трябвало да бъде твърде сложна за вашето разбиране<sup id="cite1"><a href="#fn1">[1]</a></sup>. Тук няма дни и нощи, периоди на топлина и студ. В разпореждане на преобразувателите на енергията се намират сто хиляди центъра, от които разредената енергия се насочва нагоре през планетарната атмосфера, като претърпява определени изменения, докато достигне електрическия въздушен таван на сферата, а след това тази енергия се отразява долу във вид на мека, разсеяна и равномерна светлина, по интензивност равна на слънчевата светлина на Урантия в десет часа сутринта след изгрев слънце.</p>
<p id="p1_5"><sup><small>46:1.5</small></sup>  При такива условия на осветяване се създава впечатлението, че единен източник на осветяване няма; лъчите светлина просто струят от небесата, като в равна степен постъпват от всички страни. Тази светлина много прилича на естествена слънчева светлина, с изключение на това, че съдържа много по-малко топлина. Затова трябва да бъде понятно, че столичните светове не са светещи тела на пространството; даже ако Йерусем се намираше много близо до Урантия, той щеше да остава невидим.</p>
<p id="p1_6"><sup><small>46:1.6</small></sup>  Газовете, които отразяват тази светлинна енергия от горната йоносфера на Йерусем до повърхността на планетата, много приличат на тези, които влизат в състава на горните слоеве на атмосферата на Урантия и са свързани с вашия полярен феномен — така нареченото северно сияние, макар че имат друг произход. На Урантия именно този газов екран предотвратява разпиляването на радиовълните, отразявайки ги по направление на Земята, когато те, устремявайки се навън, се удрят в газовия пояс. Така радиовълните се задържат до повърхността на Земята в своите околосветски пътешествия през вашата атмосфера.</p>
<p id="p1_7"><sup><small>46:1.7</small></sup>  Това осветяване на сферата се поддържа на постоянно ниво в течение на три четвърти от продължителността на Йерусемския ден, след което светлината постепенно угасва дотогава, докато неговата сила не стане приблизително равна на светлината на пълната луна в ясна нощ. Целият Йерусем се потапя в покой. Само транслационните станции продължават своята работа в течение на този период на отдих и възстановяване на силите.</p>
<p id="p1_8"><sup><small>46:1.8</small></sup>  До Йерусем достига слабата светлина на няколко съседни слънца — нещо, подобно на ярката светлина на звезди, но той не зависи от тях; световете, подобни на Йерусем, не са подложени на превратностите на слънчевите колебания, както не се сблъскват и с проблемите, свързани с изстиващите или умиращи слънца.</p>
<p id="p1_9"><sup><small>46:1.9</small></sup>  Седемте преходни образователни свята със своите четиридесет и девет спътника се топлят, осветяват, снабдяват с енергия и вода по Йерусемския метод.</p>
<h2 id="p2" class="toc-header"> <a href="#p2" class="toc-anchor">¶</a> 2. ФИЗИЧЕСКИ ЧЕРТИ НА ЙЕРУСЕМ </h2>
<p id="p2_1"><sup><small>46:2.1</small></sup>  В Йерусем на вас ще ви липсват островърхите планински вериги, характерни за Урантия и други сформиращи се светове, тъй като тук няма нито земетресения, нито дъждове, но ще се наслаждавате на прекрасните възвишения, на неповторимото разнообразие на топографията и ландшафта. Обширните пространства на Йерусем се съхраняват в „естествено състояние“ и великолепието на тези региони е съвършено недостъпно за човешкото въображение.</p>
<figure id="Figure_46_2_1" class="image urantiapedia image-style-align-right">
<img src="/image/The_Urantia_Book/Gary_Tonge/Jerusem2.jpg">
<figcaption>
<em>Йерусем</em>, Gary Tonge, 2016, <a href="https://visionafar.com/jerusem" target="_blank">Vision Afar</a>
</figcaption>
</figure>
<p id="p2_2"><sup><small>46:2.2</small></sup>  Тази сфера е украсена от хиляди малки езера, но тук няма нито буйни реки, нито обширни океани. Нито в един архитектурен свят няма дъждове, бури или урагани, но в периода на угасването на светлината, когато температурата се спуска до най-ниската граница, се извършва кондензация на влага. (В тригазовите светове точката на росата е по-висока, отколкото на двугазовите планети от типа на Урантия.) Както физическият растителен живот, така и моронтийният свят с живи същества се нуждаят от влага, която обаче се осигурява основно за сметка на подземната система на оросяване, обхващаща цялата сфера чак до горните върхове. Тази водна система не е изцяло подповърхностна, тъй като искрящите езера на Йерусем се съединяват от многобройни канали.</p>
<p id="p2_3"><sup><small>46:2.3</small></sup>  Атмосферата на Йерусем представлява смес от три газа. Този въздух много прилича на урантийския, но с добавка на газ, приспособен за дишането на моронтийните категории живи същества. Този трети газ никак не пречи на дишането на животните или растенията от материалните категории.</p>
<p id="p2_4"><sup><small>46:2.4</small></sup>  Транспортната система използва потоци циркулираща енергия; тези главни енергийни магистрали преминават на интервал от шестнадесет километра. Приспособявайки физическите механизми, материалните същества на планетата са способни да се преместват със скорост от триста до осемстотин километра в час. Транспортните птици летят със скорост около сто и шестдесет километра в час. Въздушните механизми на Материалните Синове развиват скорост около осемстотин километра в час. Материалните и ранните моронтийни същества трябва да използват тези механични транспортни средства, но духовните личности се преместват за сметка на връзката с висшите сили и духовните източници на енергия.</p>
<p id="p2_5"><sup><small>46:2.5</small></sup>  В Йерусем и свързаните с него светове са представени десет стандартни типа физически живот, характерен за архитектурните сфери на Небадон. А тъй като в Йерусем няма органична еволюция, то няма и стълкновения между разни форми на живот, няма борба за съществуване, няма оцеляване на най-силния. Обратно: наблюдаваната тук творческа адаптация загатва за красотата, хармонията и съвършенството на вечните светове на централната божествена вселена. И в цялото това творческо съвършенство се наблюдава най-поразителното смесване на физически и моронтийни форми на живот, изкусно противопоставяни от небесните творци и техните приятели.</p>
<p id="p2_6"><sup><small>46:2.6</small></sup>  Йерусем действително позволява да се предвкусят Райското блаженство и великолепие. Но никакво описание няма да ви даде адекватна представа за тези възхитителни архитектурни светове. Тук няма почти нищо, което да има поне някакъв аналог във вашия свят, но и тогава, когато съпоставянето е възможно, Йерусемската действителност дотолкова превъзхожда действителността на Урантия, че сравнението става почти гротескно. Докато вие наистина не се окажете в Йерусем, едва ли ще можете да получите истинска представа за тези божествени светове, но не в чак толкова далечно бъдеще вашият предстоящ опит в столицата на системата ще се сравнява с бъдещото ви пристигане в още по-отдалечените подготвителни сфери на вселената, свръхвселената и Хавона.</p>
<p id="p2_7"><sup><small>46:2.7</small></sup>  Производственият или лабораторният сектор на Йерусем представлява обширна област, която урантийци едва ли биха познали поради липса на димящи комини; при все това за тези специални светове е характерна сложна материална система, отличаваща се със съвършенство на механичните методи и физическите постижения, което би могло да потресе и даже да предизвика трепет и в най-опитните от вашите химици и изобретатели. Замислете се над това, че този първи свят, в който се спират устремилите се към Рая същества, е значително по-материален, отколкото духовен. В продължение на цялото ви пребиваване в Йерусем и неговите преходни светове вие сте много по-близо до вашия материален земен живот, отколкото до по-далечното, по-съвършено духовно съществуване.</p>
<p id="p2_8"><sup><small>46:2.8</small></sup>  Планината Серафим, достигаща на височина почти четири хиляди и петстотин метра, е най-високата точка на Йерусем и място за изпращане на всички транспортни серафими. Многобройни механични приспособления се използват за осигуряване на началната енергия, необходима за преодоляването на планетарната гравитация и съпротивлението на въздуха. Стартовете на серафическия транспорт се извършват на всеки три секунди урантийско време в светлата част на денонощието, продължавайки понякога до късна нощ. Транспортните серафими стартират със скорост около двадесет и пет стандартни мили в секунда урантийско време и развиват стандартна скорост едва след като се отдалечат над две хиляди мили от Йерусем.</p>
<p id="p2_9"><sup><small>46:2.9</small></sup>  Транспортът пристига на кристалното поле — така нареченото стъклено море<sup id="cite2"><a href="#fn2">[2]</a></sup>. Около тази област са разположени приемните станции за различните категории същества, пресичащи пространството с помощта на серафическия транспорт. Редом с полярната приемна станция за стажанти-посетители вие можете да се качите в бисерната обсерватория и да видите исполинската релефна карта на цялата централна планета.</p>
<h2 id="p3" class="toc-header"> <a href="#p3" class="toc-anchor">¶</a> 3. ТРАНСЛАЦИОННАТА СЛУЖБА НА ЙЕРУСЕМ </h2>
<p id="p3_1"><sup><small>46:3.1</small></sup>  Пространствените съобщения на свръхвселената и системата Рай-Хавона се приемат в Йерусем чрез Салвингтон с използването на полярния кристал — стъкленото море. Освен средствата за приемане на постъпващи отвъд пределите на Небадон съобщения съществуват три различни групи приемащи станции. Тези отделни, имащи трикръгова форма групи станции са настроени на приемането на съобщения от локалните светове, централния свят на съзвездието и столицата на локалната вселена. Всички тези съобщения автоматически се възпроизвеждат в режим, достъпен за всички типове същества, присъстващи в централния амфитеатър; от всички занятия на възходящия смъртен в Йерусем нито едно не е по-увлекателно и завладяващо, отколкото прослушването на нескончаемия поток съобщения, постъпващи от пространството на вселената.</p>
<p id="p3_2"><sup><small>46:3.2</small></sup>  Транслационната станция на Йерусем е обкръжена от огромен амфитеатър, построен от искрящи материали, голяма част от които са неизвестни на Урантия. Този амфитеатър помества над пет милиарда същества — материални и моронтийни, а също безбройно множество духовни личности. Любимото развлечение на целия Йерусем е да си прекарва свободното време на транслационната станция, където може да узнае за делата и състоянието на вселената. Това е единствената планетарна дейност, която не се преустановява в период на по-слаба осветеност.</p>
<p id="p3_3"><sup><small>46:3.3</small></sup>  Салвингтонските съобщения непрекъснато постъпват в този амфитеатър<sup id="cite3"><a href="#fn3">[3]</a></sup>. В съседство, минимум веднъж на ден, се приемат посланията на Всевишните Бащи на Съзвездията. Редовните и специални съобщения на Уверса се ретранслират от Салвингтон, а за приемането на послания от Рая всички обитатели на Йерусем се събират около стъкленото море, при което към транслацията на пространствени съобщения от Рая уверските събратя прибавят и явлението отражение, в резултат на което всичко чуто става видимо. Така съхранилите се смъртни, продължаващи своето неизвестно и вечно пътешествие към центъра, получават възможност периодически да предвкусват предстоящата му красота и великолепие.</p>
<p id="p3_4"><sup><small>46:3.4</small></sup>  Предаващата станция на Йерусем е разположена на противоположния полюс на сферата<sup id="cite4"><a href="#fn4">[4]</a></sup>. Всички пространствени съобщения в индивидуалните светове се предават от столиците на системите, с изключение на посланията на Михаил, които понякога постъпват непосредствено до мястото си на назначение по кръга на архангелите.</p>
<h2 id="p4" class="toc-header"> <a href="#p4" class="toc-anchor">¶</a> 4. ЖИЛИЩА И АДМИНИСТРАТИВНИ ЗОНИ </h2>
<p id="p4_1"><sup><small>46:4.1</small></sup>  Значителна площ на Йерусем е отделена за жилищни зони, а други области на системната столица са отделени за изпълнение на необходимите административни функции, включително наблюдение над състоянието на делата в 619 обитаеми сфери, 56 светове за преходна култура и самата столица на системата. В Йерусем и Небадон тези зони са организирани по следния начин:</p>
<p id="p4_2"><sup><small>46:4.2</small></sup>  1. <i>Кръгове —</i> жилищни зони за другопланетни същества.</p>
<p id="p4_3"><sup><small>46:4.3</small></sup>  2. <i>Квадрати —</i> изпълнително-административни зони на системата.</p>
<p id="p4_4"><sup><small>46:4.4</small></sup>  3. <i>Правоъгълници —</i> зони за срещи на низши местни категории същества.</p>
<p id="p4_5"><sup><small>46:4.5</small></sup>  4. <i>Триъгълници —</i> локални, или Йерусемски, административни зони.</p>
<p id="p4_6"><sup><small>46:4.6</small></sup>  Такава организация на системната дейност по кръгове, квадрати, правоъгълници и триъгълници е обща за всички системни столици на Небадон. В друга вселена могат да преобладават съвършено други решения. Тези въпроси се определят от различните планове на Синовете-Създатели.</p>
<p id="p4_7"><sup><small>46:4.7</small></sup>  Нашият разказ за жилищата и административните области не засяга обширните, прекрасни владения на Материалните Божии Синове — постоянни жители на Йерусем; не споменаваме и за многобройните други възхитителни категории духовни и близки до духовните създания. Например, Йерусем използва ефективната помощ на спиронгите, предназначени за функционирането на ниво система. Тези същества са посветени на духовната опека на свръхматериалните обитатели и посетители. Тази удивителна група разумни и прекрасни същества съставляват преходни служители на висшите моронтийни създания и моронтийни помощници — същества, които се трудят за съхранение и поддръжка на всички моронтийни творения. Те играят в Йерусем такава роля, каквато промеждутъчните създания изпълняват на Урантия — ролята на помощници, действащи между материалните и духовни нива.</p>
<p id="p4_8"><sup><small>46:4.8</small></sup>  Столиците на системите са уникални в този смисъл, че са единствените светове, където практически в съвършенство са представени всичките три фази на вселенско съществуване: материална, моронтийна и духовна. Каквато и личност да сте — материална, моронтийна или духовна, в Йерусем вие ще се чувствате като у дома си; това важи и за комбинираните същества, такива като промеждутъчните създания и Материалните Синове.</p>
<p id="p4_9"><sup><small>46:4.9</small></sup>  В Йерусем има великолепни строежи както от материален, така и от моронтиен тип, при което украсяването на чисто духовните зони се отличават с не по-малка изисканост и съвършенство<sup id="cite5"><a href="#fn5">[5]</a></sup>. О, ако само можех да намеря думи, за да опиша моронтийните аналози на възхитителните материални атрибути на Йерусем! Ако само можех да продължа описанието на възвишеното великолепие и изисканото духовно съвършенство на този столичен свят! Но даже в най-богатото си въображение вие не можете да си представите нищо, което макар и смътно да напомня това възвишено великолепие и изискана обстановка. А Йерусем е само първата крачка по пътя към небесното съвършенство на красотата на Рая.</p>
<h2 id="p5" class="toc-header"> <a href="#p5" class="toc-anchor">¶</a> 5. ЙЕРУСЕМСКИТЕ КРЪГОВЕ </h2>
<p id="p5_1"><sup><small>46:5.1</small></sup>  Жилищните зони, отделени за основните групи вселенски живот, се наричат Йерусемски кръгове. В настоящите повествувания се споменават седем групи кръгове:</p>
<p id="p5_2"><sup><small>46:5.2</small></sup>  1. Кръговете на Божиите Синове.</p>
<p id="p5_3"><sup><small>46:5.3</small></sup>  2. Кръговете на ангелите и висшите духове.</p>
<p id="p5_4"><sup><small>46:5.4</small></sup>  3. Кръговете на Вселенските Помощници, включително синовете, тринитизирани от създания, които не са прибавени към Троичните Синове-Учители.</p>
<p id="p5_5"><sup><small>46:5.5</small></sup>  4. Кръговете на Главните Физически Регулатори.</p>
<p id="p5_6"><sup><small>46:5.6</small></sup>  5. Кръговете на получилите назначения възходящи смъртни, включително промеждутъчните създания.</p>
<p id="p5_7"><sup><small>46:5.7</small></sup>  6. Кръговете на доброволческите колонии.</p>
<p id="p5_8"><sup><small>46:5.8</small></sup>  7. Кръговете на Корпуса за Завършили.</p>
<p id="p5_9"><sup><small>46:5.9</small></sup>  Всеки от тези жилищни ансамбли се състои от седем последователно възвисяващи се концентрични кръга. Всички те са създадени по един и същи начин, но се отличават по своите размери и са изработени от различни материали. Всички те са заобиколени с широки ограждения, които — възвисявайки се — образуват обширни места за разходка, затварящи всяка група от седем концентрични кръга:</p>
<p id="p5_10"><sup><small>46:5.10</small></sup>  1. <i>Кръгове на Божиите Синове.</i> Макар Божиите Синове да имат своя планета — един от световете за преходна култура, те също така заемат тези обширни владения в Йерусем. В своя свят на преходна култура възходящите смъртни свободно общуват с всички категории божествено синовство. Тук вие лично ще можете да се запознаете с тези Синове и да ги заобичате, но социалната страна на техния живот в основни черти е ограничена от специалния свят и неговите спътници. Но тук, в Йерусемските кръгове, тези разнообразни категории синовство могат да се видят по време на работа. А благодарение на изключително широкия диапазон на моронтийното си зрение вие ще можете да се разхождате по местата за разходка на Синовете и да наблюдавате увлекателните занимания на техните многобройни категории.</p>
<p id="p5_11"><sup><small>46:5.11</small></sup>  Тези седем принадлежащи на Синовете концентрични кръга с различна височина са устроени така, че според отдалечаването от центъра и увеличаването на техните размери всеки последващ кръг се възвисява над предшния, обкръжен от стена с места за разходка, открити за всички желаещи. Тези стени са изпълнени от кристални блещукащи полускъпоценни камъни и са построени така, че да се възвисяват над цялата съответстваща жилищна зона. Направените във всяка от стените многобройни врати — от петдесет до сто и петдесет хиляди, се състоят от цели бисерни кристали.</p>
<p id="p5_12"><sup><small>46:5.12</small></sup>  Първият кръг във владенията на Синовете заемат Синовете-Арбитри и техният персонал. В този кръг са съсредоточени всички планове и непосредствена дейност, засягаща посвещенческото и арбитражно служене на тези Синове. Освен това чрез този център Авоналовците на системата поддържат връзка с вселената.</p>
<p id="p5_13"><sup><small>46:5.13</small></sup>  Вторият кръг е зает от Троични Синове-Учители. В тази свещена сфера Дайналовците, заедно със своите партньори, провеждат подготовката на новопристигналите първични Синове-Учители. И в цялата си работа те се ползват от компетентната помощ на групи същества, равни по своето положение на Ярките Вечерни Звезди. Синовете, тринитизирани от създания, заемат един от секторите на този кръг на Дайналовците. Троичните Синове-Учители са най-близо от всички до положението на лични представители на Всеобщия Баща в локалната система; във всеки случай те са същества с троичен произход. Този втори кръг представлява необикновен интерес за всички обитатели на Йерусем.</p>
<p id="p5_14"><sup><small>46:5.14</small></sup>  Третият кръг е посветен на Мелхиседек. Тук именно обитават ръководителите на системата от тази категория, наблюдаващи почти безкрайната дейност на тези многостранни Синове. Започвайки от първия обителски свят и продължавайки по-нататък, по целия Йерусемски път на възходящите смъртни, Мелхиседек са техни бащи-благодетели и неизменни наставници. Няма да е грешка да се каже, че ако не се смята нескончаемата дейност на Материалните Синове и Дъщери, Мелхиседек оказват преобладаващо влияние в Йерусем.</p>
<p id="p5_15"><sup><small>46:5.15</small></sup>  Четвъртият кръг е обител на Ворондадек и всички останали категории посещаващи и наблюдаващи Синове, за които не са предвидени други функции. Инспектирайки локалната система, Всевишните Бащи на Съзвездията се заселват в този кръг. Възпитателите по Мъдрост, Божествените Съветници и Всеобщите Цензори спират в този кръг, когато посещават системата поради служебни задължения.</p>
<p id="p5_16"><sup><small>46:5.16</small></sup>  Петият кръг е обител на Ланонандек — категория Синове, към която се отнасят Властелините на Системи и Планетарните Принцове. В пределите на този кръг трите групи се смесват в една. В този кръг се намират резервите на системата, а в центъра на групите правителствени строежи, на административния хълм, се намира храмът на Властелина на Системата.</p>
<p id="p5_17"><sup><small>46:5.17</small></sup>  Шестият кръг е мястото за спиране на Носителите на Живота на системата. Тук се събират всички категории от тези Синове и оттук се отправят за изпълнение на своите задачи в световете.</p>
<p id="p5_18"><sup><small>46:5.18</small></sup>  Седмият кръг служи като място за срещи на възходящите синове — на тези смъртни, които изпълняват задачи и могат временно да действат в столицата на системата заедно със своите серафически партньори. Всички бивши смъртни със статут, по-висок от жители на Йерусем и по-нисък от статута на завършили, се отнасят към групата, за център на която служи този кръг.</p>
<p id="p5_19"><sup><small>46:5.19</small></sup>  Тези кръгови структури на Синовете заемат гигантска област и още преди хиляда и деветстотин години в нейния център е имало огромно открито пространство. Сега този централен регион е зает от мемориала на Михаил; от времето на завършване на мемориала са изминали около петстотин години. Преди четиристотин и деветдесет и пет години, при освещаването на този храм, когато Михаил е присъствал тук лично, целият Йерусем изслушал проникновения разказ за посвещението на Сина-Владетел на Урантия — най-скромния от световете на Сатания. Сега мемориалът на Михаил е център на цялата дейност, отнасяща се към администрацията на системата, претърпяла изменения след посвещението на Михаил, включително и голяма част от салвингтонските мероприятия, пренесени тук сравнително неотдавна. Персоналът на мемориала наброява повече от един милион личности.</p>
<p id="p5_20"><sup><small>46:5.20</small></sup>  2. <i>Кръгове на ангелите.</i> Както и жилищната област на Синовете, кръгът на ангелите се състои от седем концентрични и повдигащи се на все по-голяма височина кръгове, при което всеки следващ кръг се извисява над предишния.</p>
<p id="p5_21"><sup><small>46:5.21</small></sup>  Първия кръг на ангелите заемат Висшите Личности на Безкрайния Дух, които могат да се разполагат в столичния свят; към него се отнасят Единичните Посланици и техните партньори. Вторият кръг е посветен на войнството на посланиците, Юридическите Съветници, спътници, инспектори и регистратори, от време на време изпълняващи своята функция в Йерусем. Третият кръг е във владение на попечителски духове от висшите категории и групи.</p>
<p id="p5_22"><sup><small>46:5.22</small></sup>  Четвъртият кръг е определен за управляващите серафими, при което серафимите, служещи в такава локална система като Сатания, представляват „безбройно войнство на ангели“<sup id="cite6"><a href="#fn6">[6]</a></sup>. Петия кръг заемат планетарните серафими, а шестият е местопребиваване на преходните попечители. В седмия кръг живеят някои неразкрити категории серафими. Регистраторите на всички тези ангелски групи не остават заедно със своите събратя, а се разполагат в Йерусемския храм за информация. В този триединен архив цялата информация се пази в три екземпляра. В столиците на системите архивите винаги съществуват в материална, моронтийна и духовна форма.</p>
<p id="p5_23"><sup><small>46:5.23</small></sup>  Около тези седем кръга е разположена панорамната експозиция на Йерусем, окръжността на която съставлява пет хиляди стандартни мили. Тя е посветена на демонстрация на прогресиращото състояние на обитаемите светове на Сатания и постоянно се обновява, за да може точно да отразява съвременното състояние на индивидуалните планети. Аз не се съмнявам в това, че тази огромна променада, извисяваща се над кръговете на ангелите, първа ще привлече вашето внимание, когато ви бъдат разрешени продължителни периоди на достъп по време на вашите първи посещения в Йерусем.</p>
<p id="p5_24"><sup><small>46:5.24</small></sup>  Тези експонати се намират във владение на местните на Йерусем, на които им помагат възходящите създания от различни светове на Сатания, които спират в Йерусем на път за Едемия. Планетарните условия и прогрес на този или друг свят се изобразяват по много начини, някои от които са ви познати; но основно се използват методи, неизвестни на Урантия. Тези експонати заемат външния край на тази огромна стена. Останалата част от променадата е почти изцяло свободна и е изобилно и великолепно украсена.</p>
<p id="p5_25"><sup><small>46:5.25</small></sup>  3. Кръговете на Вселенските Помощници включват резиденцията на Вечерните Звезди, заемаща огромното централно пространство. Тук се намира системната резиденция Галантия — помощникът на главата на тази могъща група свръхангели, първата от възходящите Вечерни Звезди, снабдена със съответните пълномощия. Това е един от най-величествените административни сектори на Йерусем, макар че се отнася към по-късните строежи. С диаметър петдесет мили, резиденцията Галантия представлява абсолютно прозрачен монолитен кристал. На такива материално-моронтийни кристали се възхищават еднакво и моронтийните, и материалните същества. Притежавайки свръхличностни качества, създадените Вечерни Звезди оказват влияние на целия Йерусем. Откакто много видове от техните дейности са били перенесени тук от Салвингтон, целият този свят се е изпълнил с духовност.</p>
<p id="p5_26"><sup><small>46:5.26</small></sup>  4. <i>Кръгове на Главните Физически Регулатори.</i> Различните категории Главни Физически Регулатори се разполагат концентрично около огромния храм за енергия, който се възглавява от управляващия енергията на системата съвместно с главата на Управляващите Моронтийната Енергия. Храмът за енергия е един от двата сектора на Йерусем, затворени за възходящи смъртни и промеждутъчни създания; вторият е секторът за дематериализация в зоната на Материалните Синове, представляващ ред лаборатории, в които транспортните серафими преобразуват материалните същества в състоянието, съответстващо на моронтийния тип съществуване.</p>
<p id="p5_27"><sup><small>46:5.27</small></sup>  5. <i>Кръгове на възходящите смъртни.</i> Централната област на тези кръгове се заема от група от 619 планетарни мемориала, представляващи обитаемите светове на системата и периодически претърпяващи съществени изменения. Смъртните на всеки свят притежават изключителното право да се договарят за периодически изменения или допълнения в своите планетарни мемориали. Ето, и сега в изобразяващите Урантия структури се правят многобройни изменения. Централната част на тези 619 храма е заета от действащия модел на Едемия с нейните многобройни светове за възходяща култура. Този модел е четиридесет мили в диаметър и е действително възпроизвеждане на едемическата система, вярна с оригинала до най-малките подробности.</p>
<figure id="Figure_46_5_27" class="image urantiapedia">
<img src="/image/The_Urantia_Book/Gary_Tonge/Jerusem_center_of_circles.jpg">
<figcaption>
Йерусем, центърът на кръговете на възходящите смъртни, с репродукция на Едемия, <em>Визии от други светове</em>, Gary Tonge, 2015, <a href="https://visionafar.com/visions-of-other-worlds-and-futurist-imagery" target="_blank">Vision Afar</a>
</figcaption>
</figure>
<p id="p5_28"><sup><small>46:5.28</small></sup>  На възходящите създания им харесват техните Йерусемски служби и те с удоволствие наблюдават живота на другите групи. Всичко, което става в тези различни кръгове, е открито за безпрепятствено наблюдение на целия Йерусем.</p>
<p id="p5_29"><sup><small>46:5.29</small></sup>  В такъв свят съществуват три вида дейности: работа, самоусъвършенстване и почивка. Иначе казано, това са служене, учене и отдих. Към смесените видове дейности се отнасят общуването, груповите развлечения и божественото поклонение. Общуването с разнообразни групи личности, съществено отличаващи се от представителите на тази или онази категория, има огромно възпитателно значение.</p>
<p id="p5_30"><sup><small>46:5.30</small></sup>  6. <i>Кръгове на доброволческите колонии.</i> Украшението на седемте кръга на доброволческите колонии са три грамадни строежа: огромната астрономическа обсерватория на Йерусем, гигантската художествена галерия на Сатания и исполинската зала, където се събират управляващите реверсията — място за моронтийни занятия, посветени на отдих и възстановяване на силите.</p>
<p id="p5_31"><sup><small>46:5.31</small></sup>  Небесните творци управляват спорнагите и създават множество оригинални украшения и монументални мемориали, с които изобилства всяко място за масови събрания. От несравнимите строежи на този чудесен свят творческите ателиета са едни от най-големите и най-красивите. Обширни и прекрасни резиденции имат в разпореждане и останалите доброволчески колонии. Много от тези постройки са изцяло изпълнени от кристални полускъпоценни камъни. Всички архитектурни светове изобилстват с кристали и с така наричаните скъпоценни метали.</p>
<p id="p5_32"><sup><small>46:5.32</small></sup>  7. <i>Кръгове на завършилите.</i> Уникалната постройка в централната част на тези кръгове представлява празен храм. Такива храмове съществуват в столичните светове на всяка система по цялата Небадон. Това величествено Йерусемско здание е запечатано с печата на Михаил, на който са написани думите: „Непосветен до седмия стадий на духа — до вечното назначение“. Този печат е поставен на обгърнатия с тайна храм от Гавраил. И никой освен Михаил не може и няма право да счупи печата на владичество, сложен от Ярката Утринна Звезда. Ще дойде време, когато ще видите този беззвучен храм, макар да не можете да проникнете в неговата тайна.</p>
<p id="p5_33"><sup><small>46:5.33</small></sup>  <i>Други Йерусемски кръгове:</i> Освен тези жилищни кръгове в Йерусем има и многобройни други лични обители.</p>
<h2 id="p6" class="toc-header"> <a href="#p6" class="toc-anchor">¶</a> 6. КВАДРАТИ: АДМИНИСТРАТИВНО-УПРАВЛЕНЧЕСКИ ЗОНИ </h2>
<p id="p6_1"><sup><small>46:6.1</small></sup>  Административно-управленческите структури на системата са разположени в хиляда на брой грамадни ведомствени квадрата. Всяка административна единица е разделена на сто подотдела — по десет подгрупи във всеки. Тези хиляда квадрата са групирани в десет големи групи, съставляващи десет административни отдела:</p>
<p id="p6_2"><sup><small>46:6.2</small></sup>  1. Поддържане на физическото състояние и усъвършенстване на материалната сфера; областите на физическата сила и енергия.</p>
<p id="p6_3"><sup><small>46:6.3</small></sup>  2. Арбитраж, етика и административно съдопроизводство.</p>
<p id="p6_4"><sup><small>46:6.4</small></sup>  3. Планетарни и локални проблеми.</p>
<p id="p6_5"><sup><small>46:6.5</small></sup>  4. Проблеми на съзвездията и вселената.</p>
<p id="p6_6"><sup><small>46:6.6</small></sup>  5. Образование и друга подобна дейност на Мелхиседек.</p>
<p id="p6_7"><sup><small>46:6.7</small></sup>  6. Планетарен и физически прогрес, научни сфери на дейност на Сатания.</p>
<p id="p6_8"><sup><small>46:6.8</small></sup>  7. Моронтийни проблеми.</p>
<p id="p6_9"><sup><small>46:6.9</small></sup>  8. Чисто духовни дейности и етика.</p>
<p id="p6_10"><sup><small>46:6.10</small></sup>  9. Помощ за възходящи създания.</p>
<p id="p6_11"><sup><small>46:6.11</small></sup>  10. Философия на голямата вселена.</p>
<p id="p6_12"><sup><small>46:6.12</small></sup>  Благодарение на прозрачността на тези постройки даже стажантите могат да наблюдават всяка извършвана в системата дейност.</p>
<h2 id="p7" class="toc-header"> <a href="#p7" class="toc-anchor">¶</a> 7. ПРАВОЪГЪЛНИЦИ: СПОРНАГИ </h2>
<p id="p7_1"><sup><small>46:7.1</small></sup>  Хилядата <i>правоъгълника</i> на Йерусем са определени за по-низшите представители на местния живот на столичната планета, а в техния център се намира огромната кръгла резиденция на спорнагите.</p>
<p id="p7_2"><sup><small>46:7.2</small></sup>  В Йерусем вие ще бъдете поразени от постиженията на чудесните спорнаги в селското стопанство. Култивирането на земята преследва тук основно естетически и декоративни цели. Спорнагите са декоратори и градинари-специалисти на столичните светове и в боравенето със свободното пространство на Йерусем те демонстрират както оригиналност, така и художествен вкус. За обработката на земята те използват животни и многобройни механични приспособления. Спорнагите разумно и умело използват енергийните средства на своите владения и многобройните категории от своите по-малки братя — животинските създания с по-ниска степен на развитие, много от които се намират под тяхно ръководство в тези специални светове. Понастоящем тази категория животни основно се управлява от възходящите промеждутъчни създания от еволюционните сфери.</p>
<p id="p7_3"><sup><small>46:7.3</small></sup>  Спорнагите не биват снабдявани с Настройчици. Те не притежават съхраняващи се души, но преживяват дълъг живот — понякога до четиридесет или петдесет хиляди стандартни години. Спорнагите са огромно множество и оказват физическа помощ на всички категории вселенски личности, които се нуждаят от материални услуги.</p>
<p id="p7_4"><sup><small>46:7.4</small></sup>  Макар че в спорнагите няма и не се появява душа, притежаваща потенциалната възможност за съхраняване, в тях се формира индивидуалност, която може да бъде реинкарнирана. Когато с течение на времето състоянието на физическите тела на тези уникални създания се влоши поради износване и стареене, техните създатели, съвместно с Носителите на Живот, изготвят нови тела, в които се населяват техните предишни обитатели.</p>
<p id="p7_5"><sup><small>46:7.5</small></sup>  Спорнагите са единствените създания във вселената Небадон, които претърпяват този или какъвто и да е друг тип реинкарнация. Те реагират само на петте първи спомагателни духове на разума и са невъзприемчиви към духовете на поклонението и мъдростта. Но разумът, реагиращ на петте спомагателни духа, съответства на известна съвкупност или на шесто ниво реалност и именно този фактор определя емпиричната индивидуалност.</p>
<p id="p7_6"><sup><small>46:7.6</small></sup>  Опитвайки се да опиша тези полезни и необичайни създания, аз с абсолютно нищо не мога да ги сравня, тъй като в еволюционните светове няма сходни с тях животни. Те не се отнасят към еволюционните създания, така както Носителите на Живот са ги създали в сегашния им вид и статут. Те са двуполови същества и се размножават, тъй като трябва да удовлетворят потребностите на растящото население.</p>
<p id="p7_7"><sup><small>46:7.7</small></sup>  Може би в моя опит да предам на урантийския разум поне някаква представа за същността на тези прекрасни и полезни създания ще бъде най-удачно, ако кажа, че те обединяват чертите на предан кон и ласкаво куче, а по съобразителност превъзхождат висшия тип шимпанзе. Освен това, ако се съди по физическите стандарти на Урантия, те са много красиви. Те са изключително признателни за вниманието, което им оказват пребиваващите в архитектурните светове материални и полуматериални същества. Те притежават зрение, позволяващо им да разпознават — освен материалните същества — също и моронтийните създания, ангелите с низши чинове, промеждутъчните създания и някои от низшите категории духовни личности. Те не разбират поклонението пред Безкрайния, недостъпна им е и същността на Вечния, но благодарение на привързаността към своите стопани те участват в духовните стремежи на своите светове.</p>
<p id="p7_8"><sup><small>46:7.8</small></sup>  Някои вярват, че в бъдещата вселенска епоха тези предани спорнаги ще напуснат животинското ниво на съществуване и ще застанат на заслужения еволюционен път на интелектуалното израстване и даже на духовните постижения.</p>
<h2 id="p8" class="toc-header"> <a href="#p8" class="toc-anchor">¶</a> 8. ЙЕРУСЕМСКИТЕ ТРИЪГЪЛНИЦИ </h2>
<p id="p8_1"><sup><small>46:8.1</small></sup>  Управлението на чисто локалните и рутинни проблеми на Йерусем се осъществява от стоте <i>триъгълника.</i> Тези образувания са групирани около десетте възхитителни постройки, където се разполага локалната администрация на Йерусем. Триъгълниците са обкръжени от панорамно изображение на историята на столичния свят на системата. Понастоящем в тази кръгообразна летопис остава празно пространство, дълго над две стандартни мили. Този сектор ще бъде възстановен след възстановяването на Сатания в семейството на съзвездието. С декретите на Михаил са създадени всички условия за настъпването на това събитие, но съдът на Извечно Древните все още не е завършил производството, свързано с бунта на Луцифер. Сатания може би няма да може да бъде изцяло възстановена в братството на Норлатиадек, докато тук намират приют главните метежници — висшите създания, паднали от светлината в обятията на мрака.</p>
<p id="p8_2"><sup><small>46:8.2</small></sup>  Когато Сатания успее да се върне в лоното на съзвездието, ще бъде разгледан въпросът за повторен прием на изолираните светове в седемте обитаеми планети на системата, след което ще последва възстановяване на духовните връзки на сферите. Но даже ако Урантия би била възстановена в кръговете на системата, вас щеше да продължава да ви смущава фактът, че на цялата ваша система е наложена карантината над Норлатиадек, частично изолираща я от всички останали системи.</p>
<p id="p8_3"><sup><small>46:8.3</small></sup>  Но не е далеч този ден, когато ще завърши съдът над Луцифер и неговите съучастници и системата Сатания ще бъде възстановена в съзвездието на Норлатиадек, след което Урантия и другите изолирани сфери ще бъдат възстановени в кръговете на Сатания и ще могат отново да използват междупланетна връзка и междусистемно общуване.</p>
<p id="p8_4"><sup><small>46:8.4</small></sup>  Ще дойде краят на метежниците и метежите. Висшите Управители са милосърдни и търпеливи, но съдът над умишлено подхранвано зло се осъществява повсеместно и необратимо. „Отплатата за греха е смърт“, вечно забвение<sup id="cite7"><a href="#fn7">[7]</a></sup>.</p>
<p id="p8_5"><sup><small>46:8.5</small></sup>  [Представено от архангел на Небадон.]</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/The_Urantia_Book/45">Документ 45. Администрацията на локалната система</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/The_Urantia_Book/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/The_Urantia_Book/47">Документ 47. Седемте Обителски Свята</a></td>
      </tr>
    </tbody>
  </table>
</figure>
<h2>препратки</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Система за осветление Jerusem</i>: <a href="/bg/Bible/Isaiah/60#v19">Ис 60:19-20</a>; <a href="/bg/Bible/Revelation/21#v23">Отк 21:23</a>; <a href="/bg/Bible/Revelation/22#v5">Отк 22:5</a>. </li>
  <li id="fn2"><a href="#cite2">↑</a> <i>Море от стъкло</i>: <a href="/bg/Bible/Revelation/4#v6">Отк 4:6</a>; <a href="/bg/Bible/Revelation/15#v2">Отк 15:2</a>. </li>
  <li id="fn3"><a href="#cite3">↑</a> <i>Ерусалимски приемници</i>: <a href="/bg/Bible/Revelation/11#v19">Отк 11:19</a>. </li>
  <li id="fn4"><a href="#cite4">↑</a> <i>Йерусемски предавания</i>: <a href="/bg/Bible/Revelation/4#v5">Отк 4:5</a>. </li>
  <li id="fn5"><a href="#cite5">↑</a> <i>Красотата на Йерусем</i>: <a href="/bg/Bible/Revelation/21#v2">Отк 21:2,10-11</a>; <a href="/bg/Bible/Revelation/21#v18">Отк 21:18-21</a>. </li>
  <li id="fn6"><a href="#cite6">↑</a> <i>Безбройно множество ангели</i>: <a href="/bg/Bible/Hebrews/12#v22">Евр 12:22</a>. </li>
  <li id="fn7"><a href="#cite7">↑</a> <i>Заплатата за греха е смърт</i>: <a href="/bg/Bible/Genesis/2#v17">Бт 2:17</a>; <a href="/bg/Bible/Romans/6#v23">Рим 6:23</a>; <a href="/bg/Bible/James/1#v15">Як 1:15</a>; <a href="/bg/Bible/Revelation/21#v8">Отк 21:8</a>. </li>
</ol>
</div>
