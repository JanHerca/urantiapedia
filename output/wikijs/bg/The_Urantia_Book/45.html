<!--
title: ДОКУМЕНТ 45. АДМИНИСТРАЦИЯТА НА ЛОКАЛНАТА СИСТЕМА
description: 
published: true
date: 2022-10-6T8:37:57Z
tags: the urantia book—papers
editor: ckeditor
dateCreated: 2022-7-26T21:56:18Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/The_Urantia_Book/44">Документ 44. Небесните творци</a></td>
        <td><a href="/bg/The_Urantia_Book/Index">Индекс</a></td>
        <td><a href="/bg/The_Urantia_Book/46">Документ 46. Столица на локалната система</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>45:0.1</small></sup>  АДМИНИСТРАТИВНИЯТ център на Сатания представлява струпване на петдесет и седем архитектурни сфери — самия Йерусем, седемте големи и четиридесетте и девет малки спътници. Столицата на системата Йерусем почти сто пъти превишава по своите размери Урантия, макар че силата на тежестта тук е малко по-малка. Големите спътници на Йерусем — това са седемте преходни сфери, всяка от които е около десет пъти по-голяма от Урантия, докато седемте малки спътника на тези преходни сфери са близки по размер до Урантия.</p>
<p id="p0_2"><sup><small>45:0.2</small></sup>  Седемте обителски свята представляват седемте малки спътника на преходен свят номер едно.</p>
<p id="p0_3"><sup><small>45:0.3</small></sup>  Цялата тази система, състояща се от петдесет и седем архитектурни свята, има автономно осветление, отопление, водоснабдяване и енергозахранване благодарение координацията на Енергийните Центрове на Сатания и Главните Физически Регулатори в съответствие с приетите методи за физическа организация и разположение на тези специално създадени сфери. Освен това за тяхното физическо и друго състояние следят местните спорнаги.</p>
<figure id="Figure_45_0_3" class="image urantiapedia">
  <img src="/image/The_Urantia_Book/Gary_Tonge/Jerusem6.jpg">
  <figcaption>
    Сателити на Йерусем, преходните културни светове, <em>Архитектурни сфери на възнесението</em>, Gary Tonge, 2017, <a href="https://visionafar.com/architectural-spheres-of-ascension" target="_blank">Vision Afar</a>
  </figcaption>
</figure>
<h2 id="p1" class="toc-header"><a href="#p1" class="toc-anchor">¶</a> 1. СВЕТОВЕТЕ НА ПРЕХОДНА КУЛТУРА </h2>
<p id="p1_1"><sup><small>45:1.1</small></sup>  Седемте големи свята, въртящи се около Йерусем, обикновено са известни като световете за преходна култура. От време на време техните управители се назначават от висшия изпълнителен съвет на Йерусем. Тези сфери имат следните поредни номера и названия:</p>
<p id="p1_2"><sup><small>45:1.2</small></sup>  <i>Номер 1. Светът на завършилите.</i> Тази сфера е център на корпуса на завършилите от локалната система и е обкръжена с приемни светове — седемте обителски свята, изцяло посветени на програмата за възход на смъртните. Светът на завършилите е открит за жителите на всичките седем обителски свята. Транспортните серафими пренасят от единия до другия край възходящите личности; извършваните от тях странствания са призвани да укрепят вярата във висшето предназначение на намиращите се тук смъртни. Макар че завършилите и техните постройки обикновено са недостъпни за моронтийното зрение, вие ще бъдете напълно потресени, когато енергийните преобразуватели и Управляващи Моронтийната Енергия периодически ви позволяват за миг да видите тези висши духовни личности, действително завършили възхода си към Рая и върнали се в същите тези светове, където започва вашето продължително пътешествие. Това трябва да стане залог за увереност в това, че вие също сте способни да завършите това грандиозно начинание. Всички същества, пребиваващи в обителските светове, поне веднъж в годината посещават сферите на завършилите, за да присъстват на асамблеите, където завършилите стават зрими същества.</p>
<p id="p1_3"><sup><small>45:1.3</small></sup>  <i>Номер 2. Светът на моронтия.</i> Тази планета е резиденция на ръководителите на моронтиен живот и е обкръжена от седем сфери, на които тези същества обучават своите партньори и помощници — както моронтийни създания, така и възходящи смъртни.</p>
<p id="p1_4"><sup><small>45:1.4</small></sup>  Пресичайки седемте обителски свята, вие ще преминете и през тези сфери с последователна социализация и култура, които се характеризират с все по-голямо приобщаване към моронтия. При прехода от първия във втория обителски свят вие ще получите право на посещение на втория преходен център, света на моронтия и така нататък. А присъствайки във всяка от тези шест сфери на културата, вие можете, получавайки покана, да станете посетител и наблюдател във всеки от седемте окръжаващи светове на съпътстващи групови дейности.</p>
<p id="p1_5"><sup><small>45:1.5</small></sup>  <i>Номер 3. Светът на ангелите.</i> Този свят е център на цялото серафическо войнство, имащо отношение към живота на системата, и е обкръжен от седем свята за подготовка и възпитание на ангелите. Тези светове са социалните сфери за серафически създания.</p>
<p id="p1_6"><sup><small>45:1.6</small></sup>  <i>Номер 4. Светът на свръхангелите.</i> Тази сфера е сатанийската обител на Ярките Вечерни Звезди и огромното струпване на еднородни и почти еднородни същества. Седемте спътника на този свят са определени за седемте основни групи от тези неназовани небесни същества.</p>
<p id="p1_7"><sup><small>45:1.7</small></sup>  <i>Номер 5. Светът на Синовете.</i> Тази планета е резиденция на божествени Синове от всички категории, включително синове, тринитизирани от създания. Седемте окръжаващи я светове са посветени на някои индивидуални групи от тези божествено родствени синове.</p>
<p id="p1_8"><sup><small>45:1.8</small></sup>  <i>Номер 6. Светът на Духа.</i> В локалната система тази сфера служи като място за срещи на висшите личности на Безкрайния Дух. Седемте окръжаващи я спътници са предназначени за индивидуалните групи на тези разнообразни категории. Но в шестия переходен свят няма представител на Духа, както не се наблюдава подобно присъствие и в столиците на системите; Божествената Попечителка на Салвингтон се намира <i>навсякъде</i> в Небадон.</p>
<p id="p1_9"><sup><small>45:1.9</small></sup>  <i>Номер 7. Светът на Отеца.</i> Това е безмълвната сфера на системата. Нито една група същества не живее тук постоянно. В нейния център се намира огромен храм на светлината, но в него е невъзможно да се види някой. Всички същества, пристигащи за поклонение пред Отеца от всички светове на системи, са желани гости тук.</p>
<p id="p1_10"><sup><small>45:1.10</small></sup>  Окръжаващите света на Отеца седем спътника в различните системи имат различно назначение. В Сатания те се използват понастоящем за задържане под стража на групите същества, взели участие в бунта на Луцифер. Столицата на съзвездието Едемия няма аналогични затворнически светове; малцината серафими и херувими, които са преминали на страната на метежниците по време на бунта в Сатания, отдавна вече се намират в тези изолационни светове на Йерусем.</p>
<p id="p1_11"><sup><small>45:1.11</small></sup>  Пребивавайки в седмия обителски свят, вие получавате достъп до седмия преходен свят — сферата на Всеобщия Баща, а също така правото да посещавате окръжаващите тази планета затворнически светове на Сатания, на които понастоящем са задържани Луцифер и повечето от тези личности, които са се присъединили към него по време на бунта против Михаил. Това прискърбно зрелище, което може да се наблюдава в течение на последните векове, ще остане като сериозно предупреждение за цялата Небадон дотогава, докато Извечно Древните не произнесат присъда по отношение на греха на Луцифер и неговите паднали съучастници, отхвърлили съхранението на живота, предложено от Михаил — техния Вселенски Баща.</p>
<h2 id="p2" class="toc-header"><a href="#p2" class="toc-anchor">¶</a> 2. ВЛАСТЕЛИНЪТ НА СИСТЕМАТА </h2>
<p id="p2_1"><sup><small>45:2.1</small></sup>  Главата на изпълнителната власт на локалната система на обитаемите светове е първичен Син-Ланонандек, Властелин на Система. В нашата локална вселена тези властелини биват снабдявани с широки административни пълномощия, с необичайни лични прерогативи. Даже в мащаба на Орвонтон не всички вселени са устроени така, че да предоставят на Властелините на Системи толкова необичайно широка свобода на действие при управление делата на системата. Но за цялата история на Небадон тези с нищо неограничени управляващи само три пъти са проявили нелоялност. Последният и най-широко разпространен от всички стана бунтът на Луцифер.</p>
<p id="p2_2"><sup><small>45:2.2</small></sup>  В системата Сатания даже след този катастрофален метеж методиката на нейното управление не претърпя абсолютно никакви изменения. Настоящият Властелин на Системата притежава цялото могъщество и се ползва с цялата власт, която е притежавал неговият недостоен предшественик, с изключение на някои сфери на дейност, намиращи се понастоящем във владение на Бащите на Съзвездията, които Извечно Древните още не са напълно възстановили във владение на Ланафорг — приемника на Луцифер.</p>
<p id="p2_3"><sup><small>45:2.3</small></sup>  Настоящият глава на Сатания е милосърден и блестящ управител, властелин, изпитан във въстания. Изпълнявайки службата си като младши Властелин на Системата, Ланафорг проявил вярност към Михаил в един от първите метежи във вселената Небадон. Този могъщ и блестящ Владетел на Сатания е изпитан и проверен управляващ. По време на второто в Небадон въстание в мащабите на системата, когато Властелинът на Системата е отстъпил и се оказал във властта на тъмнината, Ланафорг, първият помощник на заблудилия се глава, взел юздите на управление в свои ръце и съумял така да ръководи делата на системата, че сравнително малко личности били загубени както в столичните светове, така и на обитаемите планети на тази нещастна система. Ланафорг е забележителен с това, че е единственият първичен Син-Ланонандек в цялата Небадон, запазил своята вярност към Михаил в условията на падението на своя брат, притежаващ по-висша власт и положение. Възможно е Ланафорг да остане в Йерусем дотогава, докато в Сатания не бъдат преодолени всички последствия от предишните прегрешения и не бъдат отстранени всички последици от бунта.</p>
<p id="p2_4"><sup><small>45:2.4</small></sup>  Макар че във владение на Ланафорг все още не са възвърнати всички дела на изолираните светове на Сатания, той проявява огромен интерес към тяхното благополучие и често посещава Урантия. Както и в останалите нормални системи, Властелинът възглавява съвета на системата, състоящ се от управители на световете — Планетарни Принцове и местните управляващи на изолираните светове. От време на време този планетарен съвет се събира в столичния свят на системата — „когато се събират Синовете Божии“<sup id="cite1"><a href="#fn1">[1]</a></sup>.</p>
<p id="p2_5"><sup><small>45:2.5</small></sup>  Веднъж седмично — в Йерусем на всеки десет дни — Властелинът събира на конклав някоя група същества от числото на различните категории личности, живеещи в столичния свят. Прекараното в Йерусем време се отличава с чудесна непринуденост и завинаги остава в паметта. В Йерусем цари дух на висше братство между всички различни категории същества, а също така между всяка от тези групи и Властелина на Системата.</p>
<p id="p2_6"><sup><small>45:2.6</small></sup>  Тези неповторими сборове се провеждат на стъкленото море — огромното поле за общи събрания в столицата на системата, и представляват чисто духовни и културни мероприятия; тук никога не се обсъждат нито въпроси на планетарната администрация, нито даже планът за възход. Възходящите смъртни се събират тук, с амо за да прекарат добре времето и да се срещнат със своите йерусемски приятели. Тези от групите, които не биват канени от Властелина на тези ежеседмични събирания, се срещат в своите собствени центрове.</p>
<h2 id="p3" class="toc-header"><a href="#p3" class="toc-anchor">¶</a> 3. ПРАВИТЕЛСТВОТО НА СИСТЕМАТА </h2>
<p id="p3_1"><sup><small>45:3.1</small></sup>  На главния управляващ локалната система, Властелина на Системата, винаги му помагат двама или трима Синове-Ланонандек, действащи като първи и втори помощници. Но понастоящем системата Сатания се управлява от група от седем сина Ланонандек:</p>
<p id="p3_2"><sup><small>45:3.2</small></sup>  1. <i>Властелин на Системата</i> — Ланафорг, 2 709 -ият член на първичната категория, приемник на изменника Луцифер.</p>
<p id="p3_3"><sup><small>45:3.3</small></sup>  2. <i>Първи помощник на Властелина</i> — Мансуротия, 17 841 -ият член на третичната категория Ланонандек, изпратен в Сатания заедно с Ланафорг.</p>
<p id="p3_4"><sup><small>45:3.4</small></sup>  3. <i>Втори помощник на Властелина</i> — Садиб, 271 402 -ият член на третичната категория. Садиб също така е пристигнал в Сатания заедно с Ланафорг.</p>
<p id="p3_5"><sup><small>45:3.5</small></sup>  4. <i>Опекун на системата</i> — Холдант, 19 -и член на третичния корпус, хранител и управляващ всички изолирани духове от висшата категория над тази на смъртното битие. Холдант също е пристигнал в Сатания заедно с Ланафорг.</p>
<p id="p3_6"><sup><small>45:3.6</small></sup>  5. <i>Архивариус на системата</i> — Вилтон, секретар на служещите на Ланонандек в Сатания, 374 -и член на третата категория. Вилтон е бил един от членовете на изначалната група на Ланафорг.</p>
<p id="p3_7"><sup><small>45:3.7</small></sup>  6. <i>Управляващ по въпросите на посвещението</i> — Фортант, 319 847 -и член на резервния корпус на вторичната категория на Ланонандек и временен управляващ на цялата вселенска дейност, пренесена в Йерусем от времето на посвещението на Михаил на Урантия. Фортант е в щата на Ланафорг за деветнадесет века по урантийското изчисляване на времето.</p>
<p id="p3_8"><sup><small>45:3.8</small></sup>  7. <i>Висш съветник</i> — Ханавард, 67 -и Син-Ланонандек от първичната категория и член на висшия корпус на вселенските съветници и координатори. Ханавард, изпълняващ функциите на председател на изпълнителния съвет на Сатания, е дванадесетият член на тази категория Синове, служещи в Йерусем от времето на бунта на Луцифер.</p>
<p id="p3_9"><sup><small>45:3.9</small></sup>  Тази административна группа от седем Ланонандек образува разширено извънредно управление, необходимостта от което се обяснява с особения характер на ситуацията, възникнала в резултат от бунта на Луцифер. В Йерусем съществуват само малки съдилища, тъй като системата представлява структурна единица на управлението, а не на съдопроизводството, но на администрацията на Ланонандек помага изпълнителният съвет на Йерусем — върховен съвещателен орган на Сатания. Този съвет се състои от дванадесет члена:</p>
<p id="p3_10"><sup><small>45:3.10</small></sup>  1. Ханавард, председател, Син-Ланонандек.</p>
<p id="p3_11"><sup><small>45:3.11</small></sup>  2. Ланафорг, Властелин на Системата.</p>
<p id="p3_12"><sup><small>45:3.12</small></sup>  3. Мансуротия, първият помощник на Властелина.</p>
<p id="p3_13"><sup><small>45:3.13</small></sup>  4. Главата на Мелхиседек в Сатания.</p>
<p id="p3_14"><sup><small>45:3.14</small></sup>  5. Изпълняващият задълженията на главата на Носителите на Живот в Сатания.</p>
<p id="p3_15"><sup><small>45:3.15</small></sup>  6. Главата на завършилите на Сатания.</p>
<p id="p3_16"><sup><small>45:3.16</small></sup>  7. Изначалният Адам на Сатания, главата-ръководител на Материалните Синове.</p>
<p id="p3_17"><sup><small>45:3.17</small></sup>  8. Управляващият серафическото войнство на Сатания.</p>
<p id="p3_18"><sup><small>45:3.18</small></sup>  9. Главата на физическите регулатори на Сатания.</p>
<p id="p3_19"><sup><small>45:3.19</small></sup>  10. Ръководителят на Управляващите Моронтийната Енергия на системата.</p>
<p id="p3_20"><sup><small>45:3.20</small></sup>  11. Изпълняващият задълженията на управляващ промеждутъчните създания на системата.</p>
<p id="p3_21"><sup><small>45:3.21</small></sup>  12. Изпълняващият задълженията на глава на корпуса на възходящите смъртни.</p>
<p id="p3_22"><sup><small>45:3.22</small></sup>  Този съвет периодически избира трима члена, за да представляват локалната система във висшия съвет в столицата на вселената, но поради бунта тази практика е преустановена. Понастоящем в Сатания има наблюдател в столицата на локалната вселена, но от времето на посвещението на Михаил системата е възобновила практиката за избиране на десет члена в законодателния орган на Едемия.</p>
<h2 id="p4" class="toc-header"><a href="#p4" class="toc-anchor">¶</a> 4. СЪВЕТЪТ НА ДВАДЕСЕТ И ЧЕТИРИМАТА </h2>
<p id="p4_1"><sup><small>45:4.1</small></sup>  В Йерусем, в центъра на седемте обителски кръга на ангелите, се намира резиденцията на съвещателния съвет на Урантия — двадесет и четиримата съветника. Йоан, авторът на „Откровение“, ги нарече двадесет и четиримата старци: „И около престола имаше двадесет и четири кресла и аз видях как в креслата седяха двадесет и четири стареца, облечени в бели одежди<sup id="cite2"><a href="#fn2">[2]</a></sup><sup id="cite3"><a href="#fn3">[3]</a></sup>.“ Престолът в центъра на тази група е съдийското кресло на възглавяващия архангел, престолът на милосърдните и справедливи възкресителни огласявания на цялата Сатания. Това съдийско кресло винаги се е намирало в Йерусем, но двадесет и четирите обкръжаващи го кресла са се появили едва преди деветнадесет века, скоро след като Христос Михаил е бил възвисен до пълновластие в Небадон. Тези двадесет и четирима съветника са лични доверени лица на Сина-Владетел в Йерусем, упълномощени да го представляват по всички въпроси, отнасящи се към огласяванията на Сатания и много други аспекти на програмата за възход на смъртните в изолираните светове на системата. Те изпълняват функциите на особени представители при изпълнение на специални задачи на Гавраил и необичайни поръчения на Михаил.</p>
<p id="p4_2"><sup><small>45:4.2</small></sup>  Двадесет и четиримата съветника били набрани от осем урантийски раси, при което последните членове на тази група са се появили по време на възкресителното обявяване на Михаил преди деветнадесет столетия. Този консултативен съвет на Урантия се състои от следните членове:</p>
<p id="p4_3"><sup><small>45:4.3</small></sup>  1. <i>Онагар,</i> изтъкнатият ум на епохата, предшестваща появяването на Планетарния Принц, вожд на своите събратя в поклонението на „Даващия Дихание“<sup id="cite4"><a href="#fn4">[4]</a></sup>.</p>
<p id="p4_4"><sup><small>45:4.4</small></sup>  2. <i>Мансант,</i> великият учител от епохата след появяването на Планетарния Принц на Урантия; той завел своите събратя на поклонение пред „Великата Светлина“<sup id="cite5"><a href="#fn5">[5]</a></sup>.</p>
<p id="p4_5"><sup><small>45:4.5</small></sup>  3. <i>Онамоналонтон,</i> далечен вожд на червените хора, насочил своята раса, покланяща се на много богове, към поклонението пред „Великия Дух“<sup id="cite6"><a href="#fn6">[6]</a></sup>.</p>
<p id="p4_6"><sup><small>45:4.6</small></sup>  4. <i>Орландоф,</i> принц на сините хора, под водителството на когото тази раса е признала божествеността на „Висшия Повелител“<sup id="cite7"><a href="#fn7">[7]</a></sup>.</p>
<p id="p4_7"><sup><small>45:4.7</small></sup>  5. <i>Поршунта,</i> оракулът на изчезналата оранжева раса, вожд на своя народ в поклонението пред „Великия Учител“<sup id="cite8"><a href="#fn8">[8]</a></sup>.</p>
<p id="p4_8"><sup><small>45:4.8</small></sup>  6. <i>Синглангтон,</i> първият от жълтите хора, станал учител и вожд на своя народ в поклонението пред „Единствената Истина“ вместо пред много<sup id="cite9"><a href="#fn9">[9]</a></sup>. Преди хиляда години жълтите хора знаели за единия Бог<sup id="cite10"><a href="#fn10">[10]</a></sup>.</p>
<p id="p4_9"><sup><small>45:4.9</small></sup>  7. <i>Фантад,</i> освободителят на зелените хора от властта на тъмнината, техният вожд в поклонението пред „Единния Източник на Живота“<sup id="cite11"><a href="#fn11">[11]</a></sup>.</p>
<p id="p4_10"><sup><small>45:4.10</small></sup>  8. <i>Орвонон,</i> просветител на индиговите раси и техният вожд в отдавнашното служене на „Бога на Боговете“<sup id="cite12"><a href="#fn12">[12]</a></sup>.</p>
<p id="p4_11"><sup><small>45:4.11</small></sup>  9. <i>Адам</i> — дискредитираният, но възстановен в правата си планетарен баща на Урантия, Материален Божий Син, понижен до подобието на смъртна плът, но съхранил живота си и впоследствие възвисен до настоящото му положение със заповед на Михаил.</p>
<p id="p4_12"><sup><small>45:4.12</small></sup>  10. <i>Ева,</i> майка на виолетовата раса на Урантия, заедно със своя съпруг понесла наказание заради своето падение, възстановена — както и той — в правá и назначена на служба в състава на съответната група продължаващи живота си смъртни.</p>
<p id="p4_13"><sup><small>45:4.13</small></sup>  11. <i>Енох,</i> първият от смъртните на Урантия, слял се със своя Настройчик на Съзнанието по време на смъртния си живот в плът<sup id="cite13"><a href="#fn13">[13]</a></sup>.</p>
<p id="p4_14"><sup><small>45:4.14</small></sup>  12. <i>Мойсей,</i> освободителят на частите на останалите живи представители на изчезналата виолетова раса, възродил поклонението на Всеобщия Баща под името „Бога на Израил“<sup id="cite14"><a href="#fn14">[14]</a></sup>.</p>
<p id="p4_15"><sup><small>45:4.15</small></sup>  13. <i>Илия,</i> преобразувана душа, постигнала блестящи духовни успехи в епохата след Материалния Син<sup id="cite15"><a href="#fn15">[15]</a></sup>.</p>
<p id="p4_16"><sup><small>45:4.16</small></sup>  14. <i>Макивента Мелхиседек,</i> единственият Син от своята категория, посветил себе си на урантийските раси<sup id="cite16"><a href="#fn16">[16]</a></sup>. Макар че той както преди влиза в числото на Мелхиседек, Макивента е станал „навечно служител на Всевишните“, завинаги приемайки служене като възходящ смъртен, живял на Урантия в плътта на Салим във времената на Авраам. Неотдавна Мелхиседек е бил провъзгласен за наместник на Планетарния Принц на Урантия с резиденция в Йерусем и пълномощия да действа от името на Михаил, който е действителният Планетарен Принц на света, в който е преживял своето завършващо посвещение в облика на човек. Независимо от това Урантия все още се намира под наблюдението на сменяващи се управляващи от числото на двадесет и четиримата съветника.</p>
<p id="p4_17"><sup><small>45:4.17</small></sup>  15. <i>Йоан Кръстител,</i> предшественик на мисията на Михаил на Урантия и — в плът — далечен братовчед на Сина Човешки<sup id="cite17"><a href="#fn17">[17]</a></sup>.</p>
<p id="p4_18"><sup><small>45:4.18</small></sup>  16. <i>1-2-3 Първият,</i> вождът на преданите промеждутъчни създания, които са на служба при Гавраил във времената на предателството на Калигастия, възвисен до това положение от Михаил скоро след придобиването му на безусловно пълновластие.</p>
<p id="p4_19"><sup><small>45:4.19</small></sup>  По молба на Гавраил тези избрани личности са временно освободени от режима на възход и ние нямаме представа колко дълго ще служат като такива.</p>
<p id="p4_20"><sup><small>45:4.20</small></sup>  Места 17, 18, 19 и 20 не са заети за постоянно. Те се запълват временно по единодушно съгласие на всичките шестнадесет постоянни члена, оставайки свободни за бъдещите назначения на възходящи смъртни от днешната епоха, започнала на Урантия след появяването на посвещенческия Син.</p>
<p id="p4_21"><sup><small>45:4.21</small></sup>  Също временно са заети места 21, 22, 23 и 24, резервирани за велики учители от други и по-късни епохи, които несъмнено ще последват днешната епоха. На Урантия следва да се очаква настъпването на ерата на Синовете-Арбитри и Синовете-Учители, а също така и епохата на светлината и живота независимо от неочакваните посещения на божествените Синове, които могат да се състоят или да не се състоят.</p>
<h2 id="p5" class="toc-header"><a href="#p5" class="toc-anchor">¶</a> 5. МАТЕРИАЛНИТЕ СИНОВЕ </h2>
<p id="p5_1"><sup><small>45:5.1</small></sup>  Крупните подразделения на небесен живот — различните категории божествени Синове, висши духове, свръхангели, ангели и промеждутъчни създания, разполагат в Йерусем със собствени резиденции и необятни неприкосновени територии. Централната обител на този чудесен сектор е главният храм на Материалните Синове.</p>
<p id="p5_2"><sup><small>45:5.2</small></sup>  Владенията на Адамовците — това е централна забележителност за всички новопристигнали в Йерусем същества. Те представляват огромна област, състояща се от хиляда центъра, макар всяко семейство Материални Синове и Дъщери да живее в свое собствено имение чак до времето, когато неговите обитатели или се отправят за служене в еволюционните светове на пространството, или тръгват по пътя за възход към Рая.</p>
<p id="p5_3"><sup><small>45:5.3</small></sup>  Тези материални Синове са висш тип полово възпроизвеждащи се същества, срещащи се в подготвителните сфери на еволюиращите вселени. И те действително са материални; даже планетарните Адамовци и Еви са ясно видни за смъртните раси от обитаемите светове. Тези Материални Синове са последното физическо звено във веригата личности, простираща се отгоре — от божествеността и съвършенството, надолу — към хората и материалното съществуване. В лицето на такъв Син обитаемият свят се посигурява с посредник, стоящ между невидимия Планетарен Принц и материалните създания от сферите, свързани и с едната, и с другата страна.</p>
<p id="p5_4"><sup><small>45:5.4</small></sup>  При последното салвингтонско преброяване, провеждано всяко хилядолетие, в столиците на локалните системи на Небадон са били зарегистрирани 161 432 840 Материални Синове и Дъщери, имащи статут на постоянни жители. В различните системи броят на Материалните Синове е различен, постоянно нараствайки за сметка на естественото възпроизводство. При използването на техните функции за възпроизводство те се ръководят не само от личните желания на встъпващите във връзка с личности, но и от мнението на висшите управляващи органи и консултативни съвети.</p>
<p id="p5_5"><sup><small>45:5.5</small></sup>  Тези Материални Синове и Дъщери са постоянни обитатели на Йерусем и свързаните с него светове. Те заемат обширни имения в Йерусем и вземат активно участие в управлението на столичната сфера, решавайки практически всички текущи проблеми с помощта на промеждутъчните създания и възходящите същества.</p>
<p id="p5_6"><sup><small>45:5.6</small></sup>  В Йерусем на тези възпроизвеждащи се Синове е позволено да експериментират с моделите за самоуправление по метода на Мелхиседек и те се приближават към обществото с много високо ниво на развитие. Висшите категории синовство запазват за себе си правото на вето в съответната сфера, но почти във всяко отношение Адамитите на Йерусем се управляват сами, опирайки се на всеобщото избирателно право и представителните органи на управление. Те се надяват някога да получат пълна автономия.</p>
<p id="p5_7"><sup><small>45:5.7</small></sup>  Характерът на служене на Материалните Синове до голяма степен зависи от тяхната възраст. Явявайки се материални създания и, като правило, ограничени от пребиваването на определени планети, те не се приемат в Салвингтонския Университет на Мелхиседек; при все това в столицата на всяка система в разпореждане на Мелхиседек има чудесни преподавателски екипи за обучение на нови поколения Материални Синове. Образователните и духовни подготвителни системи, предназначени за възпитанието на млади Материални Синове и Дъщери, са върхът на съвършенството по своя размах, методика и целесъобразност.</p>
<h2 id="p6" class="toc-header"><a href="#p6" class="toc-anchor">¶</a> 6. АДАМИЧЕСКАТА ПОДГОТОВКА НА ВЪЗХОДЯЩИТЕ СЪЗДАНИЯ </h2>
<p id="p6_1"><sup><small>45:6.1</small></sup>  Обкръжени от своите деца, Материалните Синове и Дъщери представляват увлекателно зрелище, извиквайки неизменно любопитство и привличайки към себе си вниманието на всички възходящи смъртни. Те не само приличат на вашите собствени материални полови раси — нещо, което двете страни намират много общо, над което можеш да размислиш и с което можеш да се заемеш в периодите на братско общуване.</p>
<p id="p6_2"><sup><small>45:6.2</small></sup>  Съхранилите живота си смъртни прекарват много свободно време в столицата на системата, наблюдавайки и изучавайки обичаите и поведението на тези високо развити полуматериални полови създания, тъй като тези обитатели на Йерусем са непосредствените опекуни и наставници на съхранилите се смъртни от времето на придобиване от тях на гражданство в столичния свят чак до деня, когато те ще тръгнат за Едемия.</p>
<p id="p6_3"><sup><small>45:6.3</small></sup>  В седемте обителски свята възходящите смъртни получават широки възможности за компенсиране на всякакви емпирични лишения, претърпени в световете на техния произход в резултат от наследствеността, обкръжението или поради преждевременното прекратяване на техния материален път поради някакво нещастие. Всичко това действително е така, с изключение на половия живот на смъртните и съпътстващите го обстоятелства. Хиляди смъртни достигат обителски светове, неполучили особена полза от съвсем обикновени полови отношения в своите родни сфери. Опитът в обителските светове с малко може да помогне за компенсирането на такива крайно лични лишения. Във физически смисъл половият опит за такива възходящи създания е дело на миналото, но в тясна връзка с Материалните Синове и Дъщери — както индивидуално, така и като членове на тяхното семейство — тези лишени от нормален полов живот смъртни получават възможност да заменят своята социална, интелектуална, емоционална и духовна непълноценност. Така всички хора, които обстоятелства или неразумност са лишили от предимствата на благоприятната полова връзка в еволюционните светове, получават тук — в столиците на системите, изчерпателни възможности за придобиване на този важен смъртен опит благодарение на близките и предани отношения с небесните полови адамически създания, постоянни жители на столиците на системите.</p>
<p id="p6_4"><sup><small>45:6.4</small></sup>  Нито един съхранил живота си смъртен, промеждутъчно създание или серафим не могат да се възвисят до Рая, да достигнат Отеца и да бъдат приети в Корпуса за Завършили, ако не са получили възвишения опит на родителските отношения с развиващо се дете в един от световете или друг опит, аналогичен и еквивалентен на него. Отношенията между родителя и детето са неотменими от основната представа за Всеобщия Баща и неговите вселенски деца. Затова такъв опит става задължителен за емпиричната подготовка на всички възходящи създания.</p>
<p id="p6_5"><sup><small>45:6.5</small></sup>  Възходящите промеждутъчни създания и еволюционните серафими трябва да преминат през този родителски опит в общуване с Материалните Синове и Дъщери на столиците на системата. Така тези неразмножаващи се възходящи същества придобиват присъщия на родителите опит, помагайки на Адамовците и Евите на Йерусем във възпитанието и подготовката на тяхното потомство.</p>
<p id="p6_6"><sup><small>45:6.6</small></sup>  По аналогичен начин всички съхранили живота си смъртни, нямащи родителски опит в еволюционните светове, трябва да придобият тази необходима подготовка по време на пребиваването си в домовете на йерусемските Материални Синове, а също така действайки като помощници на тези благородни родители. Изключение може да бъде направено само за тези смъртни, на които се отдава да компенсират своите недостатъци в тази област в приюта на системата, разположен в първия свят за преходна култура на Йерусем.</p>
<p id="p6_7"><sup><small>45:6.7</small></sup>  Този изпитателен приют на Сатания се обслужва от определени моронтийни личности в света на завършилите, при което половината планета е посветена на възпитанието на децата. Тук се приемат и възсъздават някои деца на съхранили живота си смъртни — например, такива, които са загинали в еволюционни светове, не успявайки да придобият духовния статут на индивиди. Възходът на всеки от природните родители на тези деца е гаранция за това, че такова смъртно дете на сферата отново ще придобие своята личност на системната планета на завършилите, където на основание последващ свободен избор ще може да демонстрира ще застане ли то на пътя на възхода, избран от неговите родители. Тук децата са такива, каквито са били в света на своя произход, с изключение на това, че при тях липсват полови признаци. След живота, преживян в обитаеми светове, размножаването като това на смъртните се прекратява.</p>
<p id="p6_8"><sup><small>45:6.8</small></sup>  Тези, които се обучават в моронтийните светове, но са лишени от важния родителски опит, тъй като техните деца се намират в изпитателен приют на света на завършилите, могат да получат от Мелхиседек разрешение временно да оставят своите свързани с възхода задължения и да се отправят в света на завършилите, където им се предоставя възможност да помагат във възпитанието на своите и чуждите деца.Това служене под формата на родителска опека може да бъде впоследствие зачетено за изпълнение на половината програма за подготовка, която възходящите създания трябва да преминат в семействата на Материалните Синове и Дъщери.</p>
<p id="p6_9"><sup><small>45:6.9</small></sup>  Самият изпитателен приют се намира под наблюдението на хиляди двойки Материални Синове и Дъщери — доброволци от йерусемската колония на тази категория. На тях им помагат приблизително толкова доброволци от числото на мидсонитните родителски групи, задържащи се тук за оказване на тези услуги по своя път от мидсонитния свят на Сатания до неразкритото участие в особените заповедни светове, намиращи се сред салвингтонските сфери на завършилите.</p>
<h2 id="p7" class="toc-header"><a href="#p7" class="toc-anchor">¶</a> 7. УЧИЛИЩАТА НА МЕЛХИСЕДЕК </h2>
<p id="p7_1"><sup><small>45:7.1</small></sup>  Мелхиседек са ръководители на този голям корпус на възпитателите — частично одухотворени волеви създания и други същества, които твърде успешно действат в Йерусем и свързаните с него светове, особено в седемте обителски свята. Тези светове представляват карантинни планети, където тези смъртни, които не са могли да постигнат сливане със своите вътрешни Настройчици по време на живота си в плът, възстановявйки се в преходна форма, да получат по-нататъшна помощ и да се възползват от възможността да продължат своите усилия по постигането на духовността — същите тези усилия, които са били прекъснати от преждевременна смърт. Или ако по силата на някаква друга причина или вроден дефект, неблагоприятно обкръжение или стечение на обстоятелствата процесът на формиране на душата е останал незавършен, то, независимо от причините, всички създания, притежаващи искрени намерения и подобаващ дух, се оказват като такива на планетите за продължаване на живота. Тук им предстои да овладеят основите на вечния път, да придобият чертите, които са останали непридобити в течение на живота им в плът.</p>
<p id="p7_2"><sup><small>45:7.2</small></sup>  Ярките Вечерни Звезди (и равноправните им неназовани същества) често служат като учители в различни образователни програми на вселената, включвайки тези, които са били учредени от Мелхиседек. Освен това с тях сътрудничат Троични Синове-Учители, привнасящи в училищата за постепенна подготовка нюансите на съвършенство на Рая. Но тази дейност е насочена не само към развитие на възходящите смъртни; много нейни видове по същия начин са посветени на постепенната подготовка на духовни личности, които са странстващи на Небадон.</p>
<p id="p7_3"><sup><small>45:7.3</small></sup>  Синове-Мелхиседек ръководят повече от тридесет различни образователни центъра на Йерусем. Първото подготвително училище е колежът за самооценка; последни са училищата за йерусемско гражданство, в които Материалните Синове и Дъщери, заедно с Мелхиседек и други същества, полагат огромни усилия, подготвяйки съхранилите се смъртни за високата отговорност, която съпътства представителното управление. Цялата вселена е организирана и се управлява на <i>представителна</i> основа. Сред несъвършените същества представителната форма на управление е божествен идеал на самоуправление.</p>
<p id="p7_4"><sup><small>45:7.4</small></sup>  Веднъж на столетие — по вселенското времеизчисление — всяка система избира по десет представителя за участие в работата на законодателите на съзвездия. Те се избират от йерусемския съвет на хилядата — избирателен орган, на който е възложено задължението да представлява системните групи по всички въпроси в рамките на делегираните или предписаните им права. Всички представители или други делегати се избират от съвета от хиляда избиратели и трябва да бъдат випускници на висшите училища на Мелхиседекския Колеж за Управление, точно както и самият корпус от хилядата избиратели. Това училище е под опеката на Мелхиседек, на които в последно време помагат завършващи.</p>
<p id="p7_5"><sup><small>45:7.5</small></sup>  В Йерусем има много изборни органи, периодически утвърждавани с гласуване на три категории жители — Материалните Синове и Дъщери, серафимите и техните партньори, включително промеждутъчните създания, а също така и възходящите смъртни. За издигане на почетната длъжност представител кандидатът трябва да се е сдобил със съответни успехи в училищата за управление на Мелхиседек.</p>
<p id="p7_6"><sup><small>45:7.6</small></sup>  Тези три групи жители на Йерусем се ползват от всеобщо избирателно право, но подадените от тях гласове се оценяват в зависимост от признатото и надлежно регистрирано овладяване на мотата — моронтийната мъдрост. Гласът, подаден на йерусемските избори за всяка личност, притежава стойност, варираща от единици до хиляди. Така йерусемските жители се класифицират в зависимост от степента на овладяване на техните мота.</p>
<p id="p7_7"><sup><small>45:7.7</small></sup>  От време на време обитателите на Йерусем се представят пред Мелхиседек, които оценяват степента, до която са овладели моронтийната мъдрост. След този изпитен корпус Ярките Вечерни Звезди или упълномощените от тях личности установяват степента на тяхната духовна проницателност. След това членовете на съвета на двадесет и четиримата и техните партньори определят статута на емпирично постигнатото социално ниво. Тези три фактора се предават на регистраторите на гражданство при представителното правителство, които бързо изчисляват статута на мотата и им присвояват съответните избирателни пълномощия.</p>
<p id="p7_8"><sup><small>45:7.8</small></sup>  Под наблюдението на Мелхиседек Материалните Синове вземат под своя опека възходящи смъртни, особено такива, при които обединяването на личността на нови моронтийни нива се е проточило, и провеждат с тях интензивна подготовка, предвидена да отстрани подобни недостатъци. Нито един възходящ смъртен не напуска столицата на системата и не тръгва по път, по-разнообразен и широк за социализация в съзвездието, докато тези Материални Синове не потвърдят постигането на статута “усвоила мотата личност” — индивидуалност, емпирично съвместяваща завършеното смъртно съществуване с пробуждащия се моронтиен живот, които по надлежен начин се сливат под духовното свръхуправление на Настройчика на Съзнанието.</p>
<p id="p7_9"><sup><small>45:7.9</small></sup>  [Представено от Мелхиседек, с временно назначение на Урантия.]</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/The_Urantia_Book/44">Документ 44. Небесните творци</a></td>
        <td><a href="/bg/The_Urantia_Book/Index">Индекс</a></td>
        <td><a href="/bg/The_Urantia_Book/46">Документ 46. Столица на локалната система</a></td>
      </tr>
    </tbody>
  </table>
</figure>
<h2>препратки</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Когато Божиите синове се срещнат</i>: <a href="/bg/Bible/Job/1#v6">Йв 1:6</a>; <a href="/bg/Bible/Job/2#v1">Йв 2:1</a>. </li>
  <li id="fn2"><a href="#cite2">↑</a> <i>Съдийският престол</i>: <a href="/bg/Bible/Revelation/4#v2">Отк 4:2</a>. </li>
  <li id="fn3"><a href="#cite3">↑</a> <i>Четирима и двадесет старейшини</i>: <a href="/bg/Bible/Revelation/4#v4">Отк 4:4</a>. </li>
  <li id="fn4"><a href="#cite4">↑</a> <i>Даващият дъх</i>: <a href="/bg/Bible/Genesis/2#v7">Бт 2:7</a>; <a href="/bg/Bible/Acts_of_the_Apostles/17#v25">ДА 17:25</a>. </li>
  <li id="fn5"><a href="#cite5">↑</a> <i>Великата светлина</i>: <a href="/bg/Bible/Isaiah/9#v2">Ис 9:2</a>; <a href="/bg/Bible/Isaiah/60#v1">Ис 60:1-3</a>; <a href="/bg/Bible/John/8#v12">Йн 8:12</a>; <a href="/bg/Bible/John/12#v35">Йн 12:35-36,46</a>; <a href="/bg/Bible/1_John/1#v5">1 Йоан 1:5</a>. </li>
  <li id="fn6"><a href="#cite6">↑</a> <i>Великият дух</i>: <a href="/bg/Bible/John/4#v24">Йн 4:24</a>; <a href="/bg/Bible/2_Corinthians/3#v17">2 Кр 3:17</a>. </li>
  <li id="fn7"><a href="#cite7">↑</a> <i>Върховният вожд</i>: <a href="/bg/Bible/1_Peter/5#v4">1 Пт 5:4</a>. </li>
  <li id="fn8"><a href="#cite8">↑</a> <i>Великият учител</i>: <a href="/bg/Bible/John/3#v2">Йн 3:2</a>. </li>
  <li id="fn9"><a href="#cite9">↑</a> <i>Единната истина</i>: <a href="/bg/Bible/John/14#v6">Йн 14:6</a>. </li>
  <li id="fn10"><a href="#cite10">↑</a> <i>Един Бог</i>: <a href="/bg/Bible/2_Kings/19#v19">4 Ц 19:19</a>; <a href="/bg/Bible/1_Chronicles/17#v20">1 Лт 17:20</a>; <a href="/bg/Bible/Nehemiah/9#v6">Нем 9:6</a>; <a href="/bg/Bible/Psalms/86#v10">Пс 86:10</a>; <a href="/bg/Bible/Sirach/36#v5">ПИС 36:5</a>; <a href="/bg/Bible/Isaiah/37#v16">Ис 37:16</a>; <a href="/bg/Bible/Isaiah/44#v6">Ис 44:6,8</a>; <a href="/bg/Bible/Isaiah/45#v5">Ис 45:5-6,21</a>; <a href="/bg/Bible/Deuteronomy/4#v35">Вт 4:35,39</a>; <a href="/bg/Bible/Deuteronomy/6#v4">Вт 6:4</a>; <a href="/bg/Bible/Mark/12#v29">Мк 12:29,32</a>; <a href="/bg/Bible/John/17#v3">Йн 17:3</a>; <a href="/bg/Bible/Romans/3#v30">Рим 3:30</a>; <a href="/bg/Bible/1_Corinthians/8#v4">1 Кр 8:4-6</a>; <a href="/bg/Bible/Galatians/3#v20">Гал 3:20</a>; <a href="/bg/Bible/Ephesians/4#v6">Еф 4:6</a>; <a href="/bg/Bible/1_Timothy/2#v5">1 Тм 2:5</a>; <a href="/bg/Bible/James/2#v19">Як 2:19</a>; <a href="/bg/Bible/1_Samuel/2#v2">1 Ц 2:2</a>; <a href="/bg/Bible/2_Samuel/7#v22">2 Ц 7:22</a>. </li>
  <li id="fn11"><a href="#cite11">↑</a> <i>Единственият източник на живота</i>: <a href="/bg/Bible/Genesis/1#v1">Бт 1:1,30</a>; <a href="/bg/Bible/Genesis/2#v7">Бт 2:7</a>; <a href="/bg/Bible/John/1#v1">Йн 1:1-4</a>. </li>
  <li id="fn12"><a href="#cite12">↑</a> <i>Богът на боговете</i>: <a href="/bg/Bible/Psalms/136#v2">Пс 136:2</a>; <a href="/bg/Bible/Daniel/2#v47">Дан 2:47</a>; <a href="/bg/Bible/Daniel/11#v36">Дан 11:36</a>; <a href="/bg/Bible/Deuteronomy/10#v17">Вт 10:17</a>; <a href="/bg/Bible/Joshua/22#v22">ИН 22:22</a>. </li>
  <li id="fn13"><a href="#cite13">↑</a> <i>Превод на Енох</i>: <a href="/bg/Bible/Genesis/5#v24">Бт 5:24</a>; <a href="/bg/Bible/Hebrews/11#v5">Евр 11:5</a>. </li>
  <li id="fn14"><a href="#cite14">↑</a> <i>Богът на Израел</i>: <a href="/bg/Bible/Exodus/5#v1">Из 5:1</a>. </li>
  <li id="fn15"><a href="#cite15">↑</a> <i>Превод на Илия</i>: <a href="/bg/Bible/2_Kings/2#v1">4 Ц 2:1,11</a>. </li>
  <li id="fn16"><a href="#cite16">↑</a> <i>Мачивента Мелхиседек</i>: <a href="/bg/Bible/Genesis/14#v18ff">Бт 14:18ff</a>; <a href="/bg/Bible/Psalms/110#v4">Пс 110:4</a>; <a href="/bg/Bible/Hebrews/5#v6">Евр 5:6,10</a>; <a href="/bg/Bible/Hebrews/6#v20">Евр 6:20</a>; <a href="/bg/Bible/Hebrews/7#v1">Евр 7:1-3,10,17,21</a>; <a href="/bg/Bible/Hebrews/7#v21">Евр 7:21</a>. </li>
  <li id="fn17"><a href="#cite17">↑</a> <i>Йоан Кръстител</i>: <a href="/bg/Bible/John/1#v6">Йн 1:6-8</a>. </li>
</ol>
</div>
