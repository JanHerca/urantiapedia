<!--
title: Antrasis laiškas Timotiejui - Skyrius 4
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Timothy/3">Antrasis laiškas Timotiejui - Skyrius 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Timothy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš primygtinai prašau prieš Dievą ir Viešpatį Jėzų Kristų, kuris teis gyvuosius ir mirusiuosius, Jam ir Jo karalystei atėjus: </p>
<p id="v2"><sup><small>2</small></sup>  skelbk žodį, veik laiku ir nelaiku, bark, drausk, ragink su didžia ištverme ir pamokymu. </p>
<p id="v3"><sup><small>3</small></sup>  Nes ateis laikas, kai žmonės nebepakęs sveiko mokslo, bet, pasidavę savo įgeidžiams, pasikvies sau mokytojus, kad tie dūzgentų ausyse; </p>
<p id="v4"><sup><small>4</small></sup>  jie nukreips ausis nuo tiesos ir atvers pasakoms. </p>
<p id="v5"><sup><small>5</small></sup>  Bet tu būk visame kame apdairus, iškęsk sunkumus, dirbk evangelisto darbą, atlik savo tarnavimą. </p>
<p id="v6"><sup><small>6</small></sup>  Nes aš jau atnašaujamas, ir mano iškeliavimo laikas jau čia pat. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Aš kovojau gerą kovą, baigiau bėgimą, išlaikiau tikėjimą. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Nuo šiol manęs laukia teisumo vainikas, kurį aną dieną man duos Viešpats, teisingasis Teisėjas,­ir ne tik man, bet ir visiems, kurie pamilo Jo pasirodymą. </p>
<p id="v9"><sup><small>9</small></sup>  Pasistenk greitai atvykti pas mane, </p>
<p id="v10"><sup><small>10</small></sup>  nes Demas, pamilęs šį pasaulį, paliko mane ir iškeliavo į Tesaloniką, Krescentas­į Galatiją, Titas­į Dalmatiją. </p>
<p id="v11"><sup><small>11</small></sup>  Vienas Lukas tėra su manimi. Pasiimk ir atvesk su savimi Morkų, jis man naudingas tarnavimui. </p>
<p id="v12"><sup><small>12</small></sup>  Tichiką pasiunčiau į Efezą. </p>
<p id="v13"><sup><small>13</small></sup>  Atvykdamas atgabenk apsiaustą, kurį palikau Troadėje pas Karpą, taip pat ir knygas, ypač pergamentus. </p>
<p id="v14"><sup><small>14</small></sup>  Kalvis Aleksandras man padarė daug bloga, Viešpats jam teatmoka pagal jo darbus. </p>
<p id="v15"><sup><small>15</small></sup>  Ir tu saugokis jo, nes jis labai priešinosi mūsų žodžiams. </p>
<p id="v16"><sup><small>16</small></sup>  Mano pirmajame apsigynime nė vieno nebuvo su manimi, visi mane paliko. Tenebus jiems tai palaikyta nusikaltimu! </p>
<p id="v17"><sup><small>17</small></sup>  Bet Viešpats stovėjo su manimi ir sustiprino mane, kad toliau skelbčiau Evangeliją ir išgirstų visi pagonys; aš buvau išgelbėtas iš liūto nasrų. </p>
<p id="v18"><sup><small>18</small></sup>  Ir Viešpats išgelbės mane iš visų piktų kėslų ir išsaugos savo dangiškajai karalystei. Jam šlovė per amžių amžius! Amen. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Pasveikink Priską, Akvilą ir Onesiforo namiškius. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Erastas pasiliko Korinte, o Trofimą palikau Milete sergantį. </p>
<p id="v21"><sup><small>21</small></sup>  Pasistenk atvykti dar prieš žiemą! Tave sveikina Eubulas, Pudentas, Linas ir Klaudija bei visi broliai. </p>
<p id="v22"><sup><small>22</small></sup>  Viešpats Jėzus Kristus tebūna su tavo dvasia! Malonė teesie su jumis! Amen. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:6-8 <i>Tikra pergalė</i>: <a href="/lt/The_Urantia_Book/32#p5_8">UK 32:5.8</a>. </li>
  <li id="fn2"><a href="#cite2">↑</a> 4:7 <i>Kai žemiškoji rasė yra romas</i>: <a href="/lt/The_Urantia_Book/112#p7_2">UK 112:7.2</a>.  <i>Kovok gerą tikėjimo kovą</i>: <a href="/lt/The_Urantia_Book/166#p3_4">UK 166:3.4</a>.  <i>Kovok gerą tikėjimo kovą</i>: <a href="/lt/The_Urantia_Book/159#p3_8">UK 159:3.8</a>. </li>
  <li id="fn3"><a href="#cite3">↑</a> 4:18 <i>Išsivadavimas nuo blogio</i>: <a href="/lt/The_Urantia_Book/121#p5_11">UK 121:5.11</a>. </li>
  <li id="fn4"><a href="#cite4">↑</a> 4:19 <i>Akvilė ir Priscilla</i>: <a href="/lt/The_Urantia_Book/133#p3_12">UK 133:3.12</a>. </li>
</ol>
</div>
