<!--
title: Jobo knyga - Skyrius 22
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Job/21">Jobo knyga - Skyrius 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Job/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Job/23">Jobo knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Temanas Elifazas atsakydamas tarė: </p>
<p id="v2"><sup><small>2</small></sup>  “Ar gali žmogus būti naudingas Dievui? Išminčiaus nauda yra jam pačiam. </p>
<p id="v3"><sup><small>3</small></sup>  Ar Visagaliui malonu, jei esi teisus? Ar Jis turi naudos, jei tavo kelias nepeiktinas? </p>
<p id="v4"><sup><small>4</small></sup>  Ar dėl to, kad Jo bijai, Jis bara tave ir patraukia tave į teismą? </p>
<p id="v5"><sup><small>5</small></sup>  Ar ne dėl tavo didelės nedorybės ir nesuskaičiuojamų kalčių? </p>
<p id="v6"><sup><small>6</small></sup>  Ėmei užstatą iš savo brolių už nieką, nuplėšei nuogiesiems drabužius, </p>
<p id="v7"><sup><small>7</small></sup>  nepagirdei ištroškusio, alkano nepamaitinai. </p>
<p id="v8"><sup><small>8</small></sup>  Savo jėga įsigijai nuosavybę, būdamas galingas, pasilaikei ją. </p>
<p id="v9"><sup><small>9</small></sup>  Našles išvarei be nieko ir našlaičius palikai tuščiomis rankomis. </p>
<p id="v10"><sup><small>10</small></sup>  Todėl tu patekai į spąstus ir netikėta baimė vargina tave, </p>
<p id="v11"><sup><small>11</small></sup>  tamsoje tu negali matyti; vandens gausybė apdengė tave. </p>
<p id="v12"><sup><small>12</small></sup>  Argi Dievo nėra dangaus aukštybėje? Žiūrėk, kaip aukštai yra žvaigždės. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Tu sakai: ‘Ką Dievas žino? Ar Jis gali teisti pro tamsius debesis? </p>
<p id="v14"><sup><small>14</small></sup>  Tamsūs debesys dengia Jį, Jis nieko nemato vaikščiodamas dangaus skliautu’. </p>
<p id="v15"><sup><small>15</small></sup>  Ar vis dar laikaisi seno kelio, kuriuo piktadariai vaikščiojo? </p>
<p id="v16"><sup><small>16</small></sup>  Todėl jie nelaiku žuvo, jų pamatą nunešė tvanas. </p>
<p id="v17"><sup><small>17</small></sup>  Jie sakė Dievui: ‘Atsitrauk nuo mūsų’. Ką Visagalis padarys jiems? </p>
<p id="v18"><sup><small>18</small></sup>  Jis pripildė jų namus gėrybių, tačiau nedorėlių patarimas yra toli nuo manęs. </p>
<p id="v19"><sup><small>19</small></sup>  Teisusis mato tai ir džiaugiasi, nekaltieji tyčiojasi iš jų: </p>
<p id="v20"><sup><small>20</small></sup>  ‘Mūsų turtai nepražuvo, o tai, ką jie turėjo, suėdė ugnis’. </p>
<p id="v21"><sup><small>21</small></sup>  Susitaikyk su Juo ir nusiramink; tuomet ateis tau gerovė. </p>
<p id="v22"><sup><small>22</small></sup>  Priimk Jo pamokymus ir įsidėk Jo žodžius į širdį. </p>
<p id="v23"><sup><small>23</small></sup>  Jei grįši prie Visagalio, būsi sutvirtintas ir pašalinsi nedorybę iš savo palapinių, </p>
<p id="v24"><sup><small>24</small></sup>  tada krausi auksą kaip dulkes, Ofyro auksą kaip upelių akmenis. </p>
<p id="v25"><sup><small>25</small></sup>  Visagalis bus tau apsauga ir tu turėsi gausybę sidabro. </p>
<p id="v26"><sup><small>26</small></sup>  Tada gėrėsies Visagaliu ir pakelsi savo akis į Dievą. </p>
<p id="v27"><sup><small>27</small></sup>  Kai tu melsi Jį, Jis tave išklausys, ir tu ištesėsi savo įžadus. </p>
<p id="v28"><sup><small>28</small></sup>  Tu nuspręsi, ir bus tau, šviesa švies tau kelyje. </p>
<p id="v29"><sup><small>29</small></sup>  Kai žmogus pažemintas, tu sakysi: ‘Yra išaukštinimas’, ir Jis išgelbės nuolankų žmogų. </p>
<p id="v30"><sup><small>30</small></sup>  Jis išgelbės ir kaltą; jis bus išgelbėtas dėl tavo rankų švarumo”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:12-14 <i>Tamsūs gravitacijos kūnai</i>: <a href="/lt/The_Urantia_Book/14#p1_7">UK 14:1.7</a>. </li>
</ol>
</div>
