<!--
title: Jobo knyga - Skyrius 15
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Job/14">Jobo knyga - Skyrius 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Job/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Job/16">Jobo knyga - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Temanas Elifazas atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Ar išmintingas žmogus kalba tuščius žodžius ir pripildo savo vidurius rytų vėjo? </p>
<p id="v3"><sup><small>3</small></sup>  Ar jis kalba netinkamus žodžius ir sako tai, kas neatneša nieko gero? </p>
<p id="v4"><sup><small>4</small></sup>  Tu atmetei baimę ir nesivaržai, kalbėdamas prieš Dievą. </p>
<p id="v5"><sup><small>5</small></sup>  Tavo lūpos kalba apie tavo kaltę ir tu pasirinkai klastingą liežuvį. </p>
<p id="v6"><sup><small>6</small></sup>  Tavo paties burna pasmerkia tave, o ne aš, tavo paties lūpos liudija prieš tave. </p>
<p id="v7"><sup><small>7</small></sup>  Bene tu esi pirmas gimęs žmogus, sutvertas pirma kalnų? </p>
<p id="v8"><sup><small>8</small></sup>  Ar tu girdėjai Dievo paslaptis ir turi visą išmintį? </p>
<p id="v9"><sup><small>9</small></sup>  Ką žinai, ko mes nežinome? Ką supranti, ko mes nesuprantame? </p>
<p id="v10"><sup><small>10</small></sup>  Tarp mūsų yra ilgaamžių ir žilagalvių, senesnių už tavo tėvą. </p>
<p id="v11"><sup><small>11</small></sup>  Ar tau neužtenka Dievo paguodos? Ar turi kokią paslaptį? </p>
<p id="v12"><sup><small>12</small></sup>  Kodėl tavo širdis tave nunešė į šalį ir prieš ką merki savo akį? </p>
<p id="v13"><sup><small>13</small></sup>  Kodėl nukreipi savo dvasią prieš Dievą ir leidi tokiems žodžiams išeiti iš tavo lūpų? </p>
<p id="v14"><sup><small>14</small></sup>  Kas yra žmogus, kad būtų tyras; tas, kuris gimęs iš moters, kad būtų teisus? </p>
<p id="v15"><sup><small>15</small></sup>  Jis nepasitiki savo šventaisiais ir dangūs nėra tyri Jo akivaizdoje, </p>
<p id="v16"><sup><small>16</small></sup>  tuo labiau bjaurus ir purvinas žmogus, kuris geria nedorybę kaip vandenį. </p>
<p id="v17"><sup><small>17</small></sup>  Klausyk manęs, aš tave pamokysiu, ką patyriau, pasakysiu, </p>
<p id="v18"><sup><small>18</small></sup>  ką išminčiai skelbė, sužinoję iš savo tėvų, ir nenuslėpė. </p>
<p id="v19"><sup><small>19</small></sup>  Jiems vieniems buvo atiduota žemė ir joks svetimšalis nevaikščiojo tarp jų. </p>
<p id="v20"><sup><small>20</small></sup>  Nedorėlis kenčia per visas savo dienas, metų skaičius paslėptas nuo prispaudėjo. </p>
<p id="v21"><sup><small>21</small></sup>  Baisūs garsai jo ausyse, taikos metu jį užklumpa naikintojas. </p>
<p id="v22"><sup><small>22</small></sup>  Jis nesitiki ištrūkti iš tamsos, jis paskirtas kardui. </p>
<p id="v23"><sup><small>23</small></sup>  Jis klaidžioja, ieškodamas duonos. Bet kur ji? Jis žino, kad jo laukia tamsi diena. </p>
<p id="v24"><sup><small>24</small></sup>  Jį gąsdina vargas ir pavojus, jie nugalės jį kaip karalius, pasiruošęs kovai. </p>
<p id="v25"><sup><small>25</small></sup>  Nes jis grasina Dievui, kėsinasi į Visagalį, </p>
<p id="v26"><sup><small>26</small></sup>  su skydu rankoje puola Jį. </p>
<p id="v27"><sup><small>27</small></sup>  Jo veidas padengtas riebalais, jis pats aptekęs taukais. </p>
<p id="v28"><sup><small>28</small></sup>  Jis gyvena sugriautuose miestuose, namuose, kuriuose niekas negyvena, kurie skirti nugriauti. </p>
<p id="v29"><sup><small>29</small></sup>  Jis nepraturtės, jo nuosavybė neišliks; jo turtai nepasklis po žemę. </p>
<p id="v30"><sup><small>30</small></sup>  Jis neištrūks iš tamsos, jo šakas sudegins liepsna, nuo Jo burnos kvapo jis pranyks. </p>
<p id="v31"><sup><small>31</small></sup>  Tenepasitiki apsigaudamas tuštybe, nes tuštybe bus jam atlyginta. </p>
<p id="v32"><sup><small>32</small></sup>  Jis pražus ne laiku ir jo šakos nežaliuos. </p>
<p id="v33"><sup><small>33</small></sup>  Jo neprinokusios vynuogės nukris, nubyrės kaip alyvmedžio žiedai. </p>
<p id="v34"><sup><small>34</small></sup>  Veidmainių susirinkimas bus nevaisingas, ir ugnis sudegins kyšių ėmėjų palapines. </p>
<p id="v35"><sup><small>35</small></sup>  Jie pastoja piktu sumanymu ir pagimdo blogį; jų pilvas paruošia apgaulę”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:1-35 <i>Elifazas griežtesnis</i>: <a href="/lt/The_Urantia_Book/148#p6_9">UK 148:6.9</a>. </li>
</ol>
</div>
