<!--
title: Jobo knyga - Skyrius 3
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Job/2">Jobo knyga - Skyrius 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Job/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Job/4">Jobo knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pagaliau Jobas atvėrė burną ir prakeikė savo dieną. </p>
<p id="v2"><sup><small>2</small></sup>  Jobas prabilo ir tarė: </p>
<p id="v3"><sup><small>3</small></sup>  “Tegul pražūna diena, kurią gimiau, ir naktis, kurią buvau pradėtas. </p>
<p id="v4"><sup><small>4</small></sup>  Tegul ta diena tampa tamsybe. Dieve, neprisimink jos ir neduok jai šviesos. </p>
<p id="v5"><sup><small>5</small></sup>  Te tamsa ir mirties šešėlis apgaubia ją, te debesis aptemdo ją ir juoduma tepadaro ją baisią. </p>
<p id="v6"><sup><small>6</small></sup>  Ta naktis tegul būna tamsi; tegul ji bus išbraukta iš metų ir mėnesių dienų skaičiaus. </p>
<p id="v7"><sup><small>7</small></sup>  Ta naktis tegul būna apleista ir tenesigirdi joje džiaugsmingo balso. </p>
<p id="v8"><sup><small>8</small></sup>  Tegul prakeikia tą dieną tie, kurie gali pažadinti leviataną. </p>
<p id="v9"><sup><small>9</small></sup>  Tegul aptemsta aušros žvaigždės ir nepasirodo laukiama šviesa, akys teneišvysta aušros spindulių. </p>
<p id="v10"><sup><small>10</small></sup>  Nes ji neužvėrė mano motinos įsčių ir nepaslėpė vargo nuo manęs. </p>
<p id="v11"><sup><small>11</small></sup>  Kodėl nemiriau gimdamas ir kodėl neatidaviau dvasios, išeidamas iš pilvo? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kodėl mane laikė ant kelių ir maitino krūtimi? </p>
<p id="v13"><sup><small>13</small></sup>  Tada gulėčiau ramus ir tylus ir miegočiau, ir ilsėčiausi </p>
<p id="v14"><sup><small>14</small></sup>  kartu su žemės karaliais ir patarėjais, kurie atstatė sau apleistas vietas, </p>
<p id="v15"><sup><small>15</small></sup>  arba su kunigaikščiais, kurie turėjo aukso ir pripildė savo namus sidabro, </p>
<p id="v16"><sup><small>16</small></sup>  arba kaip paslėptas nelaiku gimęs kūdikis, neregėjęs šviesos. </p>
<p id="v17"><sup><small>17</small></sup>  Ten piktadariai nebesiaučia ir pavargusieji ilsisi. </p>
<p id="v18"><sup><small>18</small></sup>  Ten belaisviai ilsisi kartu ir nebegirdi prižiūrėtojo balso. </p>
<p id="v19"><sup><small>19</small></sup>  Didelis ir mažas yra ten, vergas ten yra laisvas nuo savo valdovo. </p>
<p id="v20"><sup><small>20</small></sup>  Kodėl šviesa duodama tam, kuris kenčia, ir gyvybė apkartusiai sielai? </p>
<p id="v21"><sup><small>21</small></sup>  Laukiantieji mirties jos nesulaukia; jie jos ieško labiau negu paslėptų turtų. </p>
<p id="v22"><sup><small>22</small></sup>  Jie džiaugiasi ir yra labai patenkinti, kai suranda sau kapą. </p>
<p id="v23"><sup><small>23</small></sup>  Kodėl duota šviesa žmogui, kurio kelias paslėptas ir kurį Dievas spaudžia iš visų pusių? </p>
<p id="v24"><sup><small>24</small></sup>  Mano dūsavimai kyla prieš valgant, o aimanos liejasi kaip tekantis vanduo. </p>
<p id="v25"><sup><small>25</small></sup>  Tai, ko labai bijojau, užgriuvo mane, ir tai, dėl ko nuogąstavau, ištiko mane. </p>
<p id="v26"><sup><small>26</small></sup>  Aš nebuvau saugus ir neturėjau poilsio, aš nenurimdavau, tačiau bėda atėjo”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:11 <i>Atsisakykite vaiduoklio</i>: <a href="/lt/The_Urantia_Book/86#p5_2">UK 86:5.2</a>. </li>
</ol>
</div>
