<!--
title: Jobo knyga - Skyrius 10
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Job/9">Jobo knyga - Skyrius 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Job/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Job/11">Jobo knyga - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Mano siela pavargo nuo gyvenimo, tad skųsiuos atvirai, kalbėsiu iš sielos kartėlio. </p>
<p id="v2"><sup><small>2</small></sup>  Sakysiu Dievui: ‘Nepasmauk manęs, parodyk man, kodėl su manimi kovoji. </p>
<p id="v3"><sup><small>3</small></sup>  Ar Tau gera prispausti ir paniekinti savo rankų darbą, ir šviesti nedorėlių pasitarime? </p>
<p id="v4"><sup><small>4</small></sup>  Ar Tavo akys kūniškos, ar matai taip, kaip žmogus? </p>
<p id="v5"><sup><small>5</small></sup>  Ar Tavo dienos kaip žmogaus dienos ir Tavo metai kaip žmonių laikas, </p>
<p id="v6"><sup><small>6</small></sup>  kad ieškai mano kaltės ir teiraujiesi mano nuodėmių, </p>
<p id="v7"><sup><small>7</small></sup>  nors žinai, kad nesu nedorėlis? Nėra nė vieno, kuris mane išgelbėtų iš Tavo rankų. </p>
<p id="v8"><sup><small>8</small></sup>  Tavo rankos padarė mane, o dabar nori mane sunaikinti. </p>
<p id="v9"><sup><small>9</small></sup>  Atsimink, kad mane iš molio padarei ir vėl į dulkes paversi. </p>
<p id="v10"><sup><small>10</small></sup>  Kaip pieną mane išliejai ir kaip sūrį suspaudei. </p>
<p id="v11"><sup><small>11</small></sup>  Tu apvilkai mane kūnu ir oda, kaulais ir gyslomis sutvirtinai mane. </p>
<p id="v12"><sup><small>12</small></sup>  Gyvybę ir palankumą man suteikei, Tavo aplankymas saugojo mano dvasią. </p>
<p id="v13"><sup><small>13</small></sup>  Visa tai paslėpei savo širdyje; žinau, kad tai yra su Tavimi. </p>
<p id="v14"><sup><small>14</small></sup>  Jeigu nusidedu, Tu pastebi tai ir mano kalčių neatleidi. </p>
<p id="v15"><sup><small>15</small></sup>  Jei aš nedorėlis, vargas man! O jei aš ir teisus, negaliu pakelti galvos, nes esu pilnas gėdos. Pažiūrėk į mano vargą, </p>
<p id="v16"><sup><small>16</small></sup>  nes jis didėja. Kaip liūtas mane medžioji ir pasirodai baisingas prieš mane. </p>
<p id="v17"><sup><small>17</small></sup>  Tu pastatai naujus liudytojus prieš mane ir daugini savo pasipiktinimą; permainos ir karai kyla prieš mane. </p>
<p id="v18"><sup><small>18</small></sup>  Kodėl leidai man gimti? O kad būčiau miręs ir niekas nebūtų manęs matęs. </p>
<p id="v19"><sup><small>19</small></sup>  Aš būčiau tarsi nebuvęs ir iš įsčių būčiau nuneštas į kapą. </p>
<p id="v20"><sup><small>20</small></sup>  Mano gyvenimo dienų mažai; palik mane, kad nors kiek atsikvėpčiau, </p>
<p id="v21"><sup><small>21</small></sup>  prieš išeidamas ten, iš kur negrįžta, į tamsos šalį ir mirties šešėlį. </p>
<p id="v22"><sup><small>22</small></sup>  Į gūdžios tamsos šalį, kur mirties šešėlis, kur nėra skirtumo tarp šviesos ir tamsos’ ”. </p>
