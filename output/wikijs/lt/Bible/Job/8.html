<!--
title: Jobo knyga - Skyrius 8
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Job/7">Jobo knyga - Skyrius 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Job/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Job/9">Jobo knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Šuachas Bildadas atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Ar dar ilgai tu šitaip kalbėsi? Tavo žodžiai yra kaip stiprus vėjas. </p>
<p id="v3"><sup><small>3</small></sup>  Argi Dievas neteisingai teisia, ar Visagalis iškreipia teisingumą? </p>
<p id="v4"><sup><small>4</small></sup>  Jei tavo sūnūs Jam nusidėjo, Jis juos atidavė jų nusikaltimams. </p>
<p id="v5"><sup><small>5</small></sup>  Jei tu ieškosi Dievo ir maldausi Visagalį, </p>
<p id="v6"><sup><small>6</small></sup>  būsi tyras ir doras, tai Jis pakils dėl tavęs ir duos klestėjimą tavo teisumo buveinei. </p>
<p id="v7"><sup><small>7</small></sup>  Nors tavo pradžia buvo maža, tačiau galiausiai tai labai išaugs. </p>
<p id="v8"><sup><small>8</small></sup>  Patyrinėk ankstesnius laikus ir sužinok, ką patyrė jų tėvai. </p>
<p id="v9"><sup><small>9</small></sup>  Mes gyvename tik nuo vakar dienos ir nieko nežinome, nes mūsų dienos žemėje lyg šešėlis. </p>
<p id="v10"><sup><small>10</small></sup>  Jie tikrai pamokys tave, duos nuoširdžių patarimų. </p>
<p id="v11"><sup><small>11</small></sup>  Ar auga papirusas, kur nėra drėgmės, ir nendrės be vandens? </p>
<p id="v12"><sup><small>12</small></sup>  Dar žydėdamas ir nenuskintas, jis sudžiūsta pirma visų žolių. </p>
<p id="v13"><sup><small>13</small></sup>  Tokie keliai yra visų, kurie pamiršta Dievą; ir veidmainių viltis pražus. </p>
<p id="v14"><sup><small>14</small></sup>  Jų viltis sunyks ir jų pasitikėjimas­ tik voratinklis. </p>
<p id="v15"><sup><small>15</small></sup>  Atsirems į savo namus, bet jie sugrius, įsitvers jų, bet jie neatlaikys. </p>
<p id="v16"><sup><small>16</small></sup>  Jis žaliuoja saulėje, jo atžalos plečiasi sode. </p>
<p id="v17"><sup><small>17</small></sup>  Akmenų krūvą apraizgo jo šaknys, jos laikosi akmenuotoje žemėje. </p>
<p id="v18"><sup><small>18</small></sup>  Jei Jis išraus jį iš tos vietos, ši išsigins jo: ‘Aš tavęs niekada nemačiau’. </p>
<p id="v19"><sup><small>19</small></sup>  Toks yra jo kelių džiaugsmas, o iš žemės auga kiti. </p>
<p id="v20"><sup><small>20</small></sup>  Dievas neatmes tobulojo ir nepadės piktadariams. </p>
<p id="v21"><sup><small>21</small></sup>  Jis pripildys tavo burną juoko ir tavo lūpas džiaugsmo. </p>
<p id="v22"><sup><small>22</small></sup>  Tie, kurie tavęs nekenčia, bus aprengti gėda, ir nedorėlio palapinės sunyks”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:1-22 <i>Bildadas, antrasis draugas</i>: <a href="/lt/The_Urantia_Book/148#p6_5">UK 148:6.5</a>. </li>
</ol>
</div>
