<!--
title: Jeremijo knyga - Skyrius 2
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Jeremiah/1">Jeremijo knyga - Skyrius 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Jeremiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Jeremiah/3">Jeremijo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo: </p>
<p id="v2"><sup><small>2</small></sup>  “Eik ir šauk Jeruzalei, sakydamas: ‘Taip sako Viešpats: ‘Aš atsimenu tavo jaunystės ištikimybę, tavo meilę, kai buvai sužadėtinė, kaip tu mane sekei dykumoje, neapsėtoje žemėje; </p>
<p id="v3"><sup><small>3</small></sup>  Izraelis buvo šventas Viešpačiui, Jo derliaus pirmasis vaisius. Kas jį skriaudė, nusikalto, nelaimė juos ištiko’. </p>
<p id="v4"><sup><small>4</small></sup>  Klausykite Viešpaties žodžio, Jokūbo namai ir visos Izraelio giminės: </p>
<p id="v5"><sup><small>5</small></sup>  ‘Kokią neteisybę rado manyje jūsų tėvai, kad jie atitolo nuo manęs, sekė tuštybę ir patys tapo tušti. </p>
<p id="v6"><sup><small>6</small></sup>  Jie neklausė: ‘Kur yra Viešpats, kuris mus išvedė iš Egipto šalies, vedė dykumoje, stepių ir daubų krašte, išdžiūvusioje ir tamsioje žemėje; krašte, per kurį niekas nekeliauja ir kuriame joks žmogus negyvena?’ </p>
<p id="v7"><sup><small>7</small></sup>  Juk Aš jus atvedžiau į derlingą šalį ir leidau naudotis jos vaisiais ir gėrybėmis. Bet jūs atėję sutepėte mano kraštą, mano nuosavybę padarėte bjaurią. </p>
<p id="v8"><sup><small>8</small></sup>  Kunigai neklausė: ‘Kur yra Viešpats?’, įstatymo sargai nepažino manęs, ganytojai sukilo prieš mane, pranašai pranašavo Baalo vardu ir sekė tai, kas neturi vertės. </p>
<p id="v9"><sup><small>9</small></sup>  Todėl bylinėsiuosi su jumis ir jūsų vaikų vaikais. </p>
<p id="v10"><sup><small>10</small></sup>  Eikite į Kitimų salas ir pažiūrėkite arba pasiųskite į Kedarą ir atidžiai ieškokite, ar ten yra kas nors panašaus? </p>
<p id="v11"><sup><small>11</small></sup>  Ar yra kuri tauta pakeitusi savo dievus, kurie nėra dievai? Bet mano tauta pakeitė savo šlovę į tai, kas yra be vertės. </p>
<p id="v12"><sup><small>12</small></sup>  Stebėkitės dėl to, dangūs, išsigąskite ir būkite sukrėsti. </p>
<p id="v13"><sup><small>13</small></sup>  Dvi piktybes padarė mano tauta: ji paliko mane, gyvojo vandens šaltinį, ir išsikasė skylėtų šulinių, kurie nesulaiko vandens. </p>
<p id="v14"><sup><small>14</small></sup>  Argi Izraelis vergas? Argi jis gimęs vergu? Kodėl jis tapo grobiu? </p>
<p id="v15"><sup><small>15</small></sup>  Liūtai riaumojo prieš jį ir staugė. Jie pavertė šalį dykyne, miestai sudeginti ir be gyventojų. </p>
<p id="v16"><sup><small>16</small></sup>  Nofo ir Tachpanheso sūnūs sudaužė tavo galvos karūną. </p>
<p id="v17"><sup><small>17</small></sup>  Argi ne pats tai sau užsitraukei, palikdamas Viešpatį, savo Dievą, kai Jis tave vedė keliu? </p>
<p id="v18"><sup><small>18</small></sup>  O dabar kodėl bėgi į Egiptą Šihoro vandens gerti ar į Asiriją gerti upės vandens? </p>
<p id="v19"><sup><small>19</small></sup>  Tavo paties nedorybė nubaus tave ir tavo nuklydimas pamokys tave. Todėl pažink ir pamatyk, kaip negera ir kartu yra tai, kad tu palikai Viešpatį ir nėra tavyje mano baimės’,­sako Viešpats, kareivijų Dievas. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  ‘Aš jau seniai sulaužiau tavo jungą, sutraukiau pančius, ir tu sakei: ‘Nenusikalsiu’. Tačiau kiekvienoje aukštoje kalvoje ir po kiekvienu žaliu medžiu tu klaidžiojai paleistuvaudamas. </p>
<p id="v21"><sup><small>21</small></sup>  Aš tave pasodinau kaip taurų vynmedį, tikrą želmenį. Kaip tu išsigimei į laukinį vynmedį? </p>
<p id="v22"><sup><small>22</small></sup>  Nors ir nusipraustum šarmu ir muilu, tačiau liksi suteptas savo kalte mano akivaizdoje’,­sako Viešpats Dievas. </p>
<p id="v23"><sup><small>23</small></sup>  ‘Kaip tu gali sakyti: ‘Aš nesusitepiau, nesekiojau paskui Baalą’? Pažvelk į savo kelius slėnyje, pagalvok, ką darei. Tu bėgi kaip laukinė kupranugarė, pasileidusi savo keliais. </p>
<p id="v24"><sup><small>24</small></sup>  Laukinė asilė, pripratusi prie dykumos, geisdama uosto orą. Kas gali ją sulaikyti? Jos ieškantieji nenuvargs, bet suras ją jos mėnesį. </p>
<p id="v25"><sup><small>25</small></sup>  Saugok savo koją, kad nebūtų basa, ir savo gerklę nuo troškulio. Bet tu sakai: ‘Nėra vilties. Aš myliu svetimuosius ir seksiu paskui juos’. </p>
<p id="v26"><sup><small>26</small></sup>  Kaip gėdisi vagis, kai jį pagauna, taip bus sugėdintas Izraelis: karaliai, kunigaikščiai, kunigai ir pranašai, </p>
<p id="v27"><sup><small>27</small></sup>  kurie sako medžiui: ‘Tu mano tėvas’, ir akmeniui: ‘Tu mane pagimdei’. Jie atgręžė man nugarą. Bet savo nelaimės metu jie sako: ‘Kelkis ir gelbėk mus’. </p>
<p id="v28"><sup><small>28</small></sup>  Kurgi tavo dievai, kuriuos pasidarei? Jie teatsikelia ir, jei gali, tepadeda tau nelaimės metu. Judai, kiek tavo miestų, tiek dievų. </p>
<p id="v29"><sup><small>29</small></sup>  Ar jūs bylinėsitės su manimi? Jūs visi nusikaltote man’,­sako Viešpats. </p>
<p id="v30"><sup><small>30</small></sup>  ‘Veltui Aš baudžiau jūsų vaikus, jie nepriėmė pamokymo. Jūsų pačių kardas prarijo pranašus kaip draskąs liūtas. </p>
<p id="v31"><sup><small>31</small></sup>  O karta, stebėkite Viešpaties žodį. Argi Aš buvau dykuma Izraeliui arba tamsi šalis? Kodėl mano tauta sako: ‘Mes esame viešpačiai, nebegrįšime pas Tave’? </p>
<p id="v32"><sup><small>32</small></sup>  Ar mergaitė pamiršta savo papuošalus, nuotaka­savo apdarą? Bet mano tauta jau seniai pamiršo mane. </p>
<p id="v33"><sup><small>33</small></sup>  Kaip puikiai tu moki ieškoti meilės! Tu išmokei nedoras moteris savo kelių. </p>
<p id="v34"><sup><small>34</small></sup>  Ant tavo drabužių kraštų randamas nekaltai nužudytųjų kraujas. Jo netgi nereikia ieškoti, jis aiškiai matomas ant tavęs. </p>
<p id="v35"><sup><small>35</small></sup>  Tačiau tu sakai: ‘Aš nekalta, Jo rūstybė nusigręš nuo manęs’. Aš apkaltinsiu tave, nes sakei: ‘Nenusidėjau’. </p>
<p id="v36"><sup><small>36</small></sup>  Ko tu blaškaisi, keisdama savo kelius? Ir Egiptas apvils tave, kaip Asirija apvylė. </p>
<p id="v37"><sup><small>37</small></sup>  Iš ten tu irgi išeisi, užsidėjusi rankas ant galvos, nes Viešpats atmetė tuos, kuriais pasitikėjai, ir nieko iš jų nelaimėsi’ ”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:19 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
</ol>
</div>
