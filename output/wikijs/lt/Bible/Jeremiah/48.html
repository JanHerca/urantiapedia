<!--
title: Jeremijo knyga - Skyrius 48
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Jeremiah/47">Jeremijo knyga - Skyrius 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Jeremiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Jeremiah/49">Jeremijo knyga - Skyrius 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kareivijų Viešpats, Izraelio Dievas, apie Moabą sako: “Vargas Nebojui, jis apiplėštas; Kirjataimai paimti, tvirtovė sugėdinta ir sunaikinta. </p>
<p id="v2"><sup><small>2</small></sup>  Moabo garbė praėjo. Priešai Hešbone galvojo tave sunaikinti: ‘Pulkime, sunaikinkime Moabą ir pašalinkime jį iš tautų tarpo!’ Tu, Madmeno mieste, irgi nutilsi, kardas sunaikins tave! </p>
<p id="v3"><sup><small>3</small></sup>  Šauksmas girdimas Horonaimuose, plėšimas ir didelis sunaikinimas. </p>
<p id="v4"><sup><small>4</small></sup>  Moabas sunaikintas, verkia jo kūdikiai. </p>
<p id="v5"><sup><small>5</small></sup>  Jie kyla Luhito šlaitu verkdami, nusileidžia į Horonaimus, jų priešai girdi verksmą dėl sunaikinimo. </p>
<p id="v6"><sup><small>6</small></sup>  Bėkite, būkite kaip kadagys dykumoje. </p>
<p id="v7"><sup><small>7</small></sup>  Kadangi pasitikėjai savo darbais ir turtais, tu būsi paimtas. Kemošas išeis į nelaisvę kartu su kunigais ir kunigaikščiais. </p>
<p id="v8"><sup><small>8</small></sup>  Sunaikinimas pasieks kiekvieną miestą, nė vienas neišsigelbės. Slėniai ir lygumos bus sunaikintos. </p>
<p id="v9"><sup><small>9</small></sup>  Duokite Moabui sparnus, kad jis galėtų pabėgti! Jis bus visai sunaikintas, miestai ištuštės. </p>
<p id="v10"><sup><small>10</small></sup>  Prakeiktas, kas Viešpaties įsakymą nenoriai vykdo ir kas saugo savo kardą nuo kraujo. </p>
<p id="v11"><sup><small>11</small></sup>  Moabas gyveno be rūpesčių nuo pat savo jaunystės, jo mielės nusėdo; jis nebuvo perpilamas iš indo į indą ir nebuvo ištremtas. Todėl jo skonis liko tas pats ir kvapas nepasikeitė. </p>
<p id="v12"><sup><small>12</small></sup>  Ateis laikas, kai Aš siųsiu jam pilstytojų, kurie jį perpils, jo ąsočius ištuštins ir sudaužys. </p>
<p id="v13"><sup><small>13</small></sup>  Moabas gėdysis Kemošo, kaip Izraelis gėdijosi Betelio, kuriuo pasitikėjo. </p>
<p id="v14"><sup><small>14</small></sup>  Kaip galite sakyti: ‘Mes esame galingi vyrai, karžygiai!’ </p>
<p id="v15"><sup><small>15</small></sup>  Moabas apiplėštas, jo miestai sunaikinti, rinktiniai jaunuoliai išėjo į pražūtį,­sako Karalius, kareivijų Viešpats.­ </p>
<p id="v16"><sup><small>16</small></sup>  Moabo sunaikinimas artėja. </p>
<p id="v17"><sup><small>17</small></sup>  Apverkite jį, kaimynai ir visi, kurie žinote jo vardą. Sulaužytas jo stiprusis skeptras, puikioji lazda! </p>
<p id="v18"><sup><small>18</small></sup>  Nusileisk iš savo šlovės sosto į purvą, Dibono dukra! Moabo naikintojas ateis ir sugriaus tavo tvirtoves. </p>
<p id="v19"><sup><small>19</small></sup>  Sustok pakelėje, Aroero gyventoja, ir klausk pabėgėlį, kas atsitiko? </p>
<p id="v20"><sup><small>20</small></sup>  Moabas yra sumuštas ir nugalėtas! Šaukite ir dejuokite! Praneškite Arnone, kad Moabas apiplėštas. </p>
<p id="v21"><sup><small>21</small></sup>  Bausmė atėjo lygumos kraštui: Holonui, Jahacui, Mefaatui, </p>
<p id="v22"><sup><small>22</small></sup>  Dibonui, Nebojui, Bet Diblataimams, </p>
<p id="v23"><sup><small>23</small></sup>  Kirjataimams, Bet Gamului, Bet Meonui, </p>
<p id="v24"><sup><small>24</small></sup>  Kerijotams, Bocrai ir visiems Moabo miestams. </p>
<p id="v25"><sup><small>25</small></sup>  Nukirstas Moabo ragas ir jo petys sutriuškintas,­sako Viešpats.­ </p>
<p id="v26"><sup><small>26</small></sup>  Nugirdykite jį, nes jis didžiavosi prieš Viešpatį. Moabas voliosis savo vėmaluose ir taps pajuoka. </p>
<p id="v27"><sup><small>27</small></sup>  Ar nesityčiojai iš Izraelio, lyg jis būtų vagis? </p>
<p id="v28"><sup><small>28</small></sup>  Moabo gyventojai, pasitraukite iš miestų ir gyvenkite uolose kaip balandžiai, susikrovę lizdą aukštai skardžiuose. </p>
<p id="v29"><sup><small>29</small></sup>  Mes girdėjome apie Moabo išdidumą, puikybę, akiplėšiškumą ir pasididžiavimą. </p>
<p id="v30"><sup><small>30</small></sup>  Aš žinau, kad jo pasigyrimas yra tuščias ir darbai niekam tikę. </p>
<p id="v31"><sup><small>31</small></sup>  Aš verkiu ir dejuoju Moabo ir Kir Hereso žmonių. </p>
<p id="v32"><sup><small>32</small></sup>  Aš verkiu dėl tavęs, Sibmos vynuogyne, daugiau negu dėl Jazero. Tavo atžalos nusidriekė per jūrą ir pasiekė Jazerą. Naikintojas užpuolė tavo vasaros vaisius ir vynuogyno derlių. </p>
<p id="v33"><sup><small>33</small></sup>  Džiaugsmas ir linksmybė dingo iš derlingų Moabo laukų. Aš pašalinau vyną iš spaustuvo, vyno mynėjas nebemina jo, džiaugsmo šūksnių negirdėti. </p>
<p id="v34"><sup><small>34</small></sup>  Šauksmas iš Hešbono pasiekia Elealę, jų aimanos girdimos iki Jahaco, o iš Coaro­iki Horonaimų ir Eglat Šelišijos. Ir Nimrimų vandenys išseks. </p>
<p id="v35"><sup><small>35</small></sup>  Aš sustabdysiu Moabe aukojimą ir smilkymą jų dievams aukštumose. </p>
<p id="v36"><sup><small>36</small></sup>  Mano širdis dejuoja kaip fleita dėl Moabo ir Kir Hereso žmonių. Jie neteko visų savo turtų, kuriuos turėjo. </p>
<p id="v37"><sup><small>37</small></sup>  Visų galvos nuskustos ir barzdos nukirptos; rankos suraižytos ir strėnos padengtos ašutinėmis. </p>
<p id="v38"><sup><small>38</small></sup>  Ant visų Moabo stogų ir aikštėse girdisi tik dejavimas. Aš sudaužiau Moabą kaip netinkamą indą,­sako Viešpats.­ </p>
<p id="v39"><sup><small>39</small></sup>  Jie dejuos, sakydami: ‘Kaip sudaužytas, kaip sugėdintas Moabas!’ Jis taps pajuoka ir pasibaisėjimu visoms aplinkinėms tautoms. </p>
<p id="v40"><sup><small>40</small></sup>  Jis atskrenda kaip erelis ir ištiesia sparnus virš Moabo. </p>
<p id="v41"><sup><small>41</small></sup>  Jis paims tvirtoves ir miestus. Tą dieną Moabo kariai bus nuliūdę ir išsigandę kaip moterys. </p>
<p id="v42"><sup><small>42</small></sup>  Moabo tauta bus sunaikinta, nes ji didžiavosi prieš Viešpatį. </p>
<p id="v43"><sup><small>43</small></sup>  Išgąstis, duobė ir spąstai laukia jūsų, Moabo gyventojai! </p>
<p id="v44"><sup><small>44</small></sup>  Kas pabėgs nuo išgąsčio, įkris į duobę, kas išlips iš duobės, pateks į spąstus. Tai ištiks Moabą jų aplankymo metu. </p>
<p id="v45"><sup><small>45</small></sup>  Bėgantys ir netekę jėgų sustos Hešbono pavėsyje. Bet ugnis išeis iš Hešbono ir liepsna iš Sihono ir praris Moabo kaktą ir triukšmadarių galvos vainiką. </p>
<p id="v46"><sup><small>46</small></sup>  Vargas tau, Moabai! Tu žuvai, Kemošo tauta! Tavo sūnūs yra ištremti, tavo dukterys pateko į nelaisvę. </p>
<p id="v47"><sup><small>47</small></sup>  Bet Aš parvesiu Moabo ištremtuosius paskutinėmis dienomis,­ sako kareivijų Viešpats”. Toks yra Moabo teismas. </p>
