<!--
title: Jeremijo knyga - Skyrius 51
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Jeremiah/50">Jeremijo knyga - Skyrius 50</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Jeremiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Jeremiah/52">Jeremijo knyga - Skyrius 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip sako Viešpats: “Aš pažadinsiu prieš Babilono ir Chaldėjos gyventojus naikinantį vėją. </p>
<p id="v2"><sup><small>2</small></sup>  Aš siųsiu į Babiloną vėtytojus. Jie vėtys jį ir ištuštins šalį. Ji bus apsupta iš visų pusių. </p>
<p id="v3"><sup><small>3</small></sup>  Šauliai, įtempkite lankus, šarvuotieji, pakilkite. Nesigailėkite jos jaunuolių ir sunaikinkite visą jos kariuomenę. </p>
<p id="v4"><sup><small>4</small></sup>  Žuvusieji ir sunkiai sužeisti chaldėjų krašte gulės gatvėse. </p>
<p id="v5"><sup><small>5</small></sup>  Izraelio ir Judo neatstūmė Viešpats, jų Dievas, nors jų kraštas yra pilnas nusikaltimų prieš Izraelio Šventąjį. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Bėkite iš Babilono, gelbėkitės, nežūkite dėl jo nusikaltimų. Tai Viešpaties keršto diena, ir Jis atlygins jam už jo darbus. </p>
<p id="v7"><sup><small>7</small></sup>  Babilonas buvo auksinė taurė Viešpaties rankoje, visa žemė pasigėrė iš jos. Jos vyno gėrė tautos, todėl jos išprotėjo. </p>
<p id="v8"><sup><small>8</small></sup>  Babilonas krito, jis sutriuškintas. Apraudokite jį, atneškite balzamo jo žaizdoms, gal jis pagis?” </p>
<p id="v9"><sup><small>9</small></sup>  Mes gydėme Babiloną, bet jis nepagijo. Palikime jį ir grįžkime kiekvienas į savo kraštą. Jo teismas pasiekė dangų. </p>
<p id="v10"><sup><small>10</small></sup>  Viešpats iškėlė mūsų teisumą. Eikime ir pasakokime Sione, ką Viešpats, mūsų Dievas, padarė. </p>
<p id="v11"><sup><small>11</small></sup>  Galąskite strėles, imkite skydus! Viešpats sukėlė medų karalius, nes Jo sumanymas yra sunaikinti Babiloną. Tai Viešpaties kerštas dėl šventyklos. </p>
<p id="v12"><sup><small>12</small></sup>  Iškelkite vėliavą prieš Babilono sienas, sustiprinkite sargybą, paruoškite pasalas. Ką Viešpats nusprendė, tai ir padarys Babilono gyventojams. </p>
<p id="v13"><sup><small>13</small></sup>  Tu, kuris gyveni prie gausių vandenų ir turi gausybę turtų. Atėjo tavo galas, tavo godumo saikas. </p>
<p id="v14"><sup><small>14</small></sup>  Kareivijų Viešpats prisiekė: “Tave užplūs žmonės kaip skėriai ir pakels prieš tave savo balsus”. </p>
<p id="v15"><sup><small>15</small></sup>  Jis savo jėga sukūrė žemę, savo išmintimi padėjo pasaulio pamatą ir savo supratimu ištiesė dangų. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Jo balso klauso vandenys danguose, Jis pakelia garus nuo žemės pakraščių. Jis siunčia žaibus su lietumi, paleidžia vėją iš savo sandėlių. </p>
<p id="v17"><sup><small>17</small></sup>  Žmogus neturi pažinimo ir yra neišmintingas. Amatininkai bus sugėdinti dėl savo drožinių, jų lieti atvaizdai yra apgaulė, juose nėra kvapo. </p>
<p id="v18"><sup><small>18</small></sup>  Jie yra tuštybė, paklydimo darbai. Jie pražus aplankymo dieną. </p>
<p id="v19"><sup><small>19</small></sup>  Visai kitokia yra Jokūbo dalis. Jis yra visa ko Kūrėjas, Izraelis yra Jo nuosavybė. Kareivijų Viešpats yra Jo vardas. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  “Tu esi mano kūjis ir kovos ginklas. Tavimi sudaužysiu tautas ir sunaikinsiu karalystes. </p>
<p id="v21"><sup><small>21</small></sup>  Tavimi sunaikinsiu žirgą ir raitelį, kovos vežimą ir jame esantį. </p>
<p id="v22"><sup><small>22</small></sup>  Tavimi sunaikinsiu vyrą ir moterį, seną ir jauną, jaunuolį ir mergaitę, </p>
<p id="v23"><sup><small>23</small></sup>  piemenį ir bandą, artoją ir jungą su gyvuliais, kunigaikščius ir valdovus. </p>
<p id="v24"><sup><small>24</small></sup>  Bet Aš atlyginsiu Babilonui ir visiems Chaldėjos gyventojams jūsų akivaizdoje už jų piktybes, padarytas Sione,­sako Viešpats.­ </p>
<p id="v25"><sup><small>25</small></sup>  Tu buvai naikinantis kalnas, sugadinęs visą žemę. Aš ištiesiu savo ranką prieš tave, sulyginsiu tave su žeme ir paversiu pelenais. </p>
<p id="v26"><sup><small>26</small></sup>  Tavo akmenų nenaudos nei kampams, nei pamatams. Tu būsi amžina dykyne. </p>
<p id="v27"><sup><small>27</small></sup>  Iškelkite vėliavą, trimituokite trimitais, kad išgirstų tautos. Sušaukite prieš jį Ararato, Minio ir Aškenazo karalystes. Paskirkite kariuomenei vadą ir surinkite tiek karių kaip skėrių laukuose. </p>
<p id="v28"><sup><small>28</small></sup>  Pasiruoškite kovai kartu su medų karaliais, valdovais, kunigaikščiais ir visais jų valdžioje esančiais kraštais. </p>
<p id="v29"><sup><small>29</small></sup>  Žemė pajudės ir drebės, nes Babilonui bus įvykdytas Viešpaties sprendimas. Babilono kraštas taps tuščias ir negyvenamas”. </p>
<p id="v30"><sup><small>30</small></sup>  Babilono kariai nebeina į kovą. Jie sėdi tvirtovėse netekę drąsos. Jų gyvenvietės dega, vartai išlaužti. </p>
<p id="v31"><sup><small>31</small></sup>  Pasiuntinys sutinka pasiuntinį. Jie neša žinią Babilono karaliui, kad jo miestas paimtas iš visų pusių: </p>
<p id="v32"><sup><small>32</small></sup>  brastos užimtos, įtvirtinimai dega, kariai apimti panikos. </p>
<p id="v33"><sup><small>33</small></sup>  Kareivijų Viešpats, Izraelio Dievas, sako: “Babilonas yra kaip klojimas kūlimo metu. Dar valandėlė, ir derliaus metas ateis”. </p>
<p id="v34"><sup><small>34</small></sup>  “Nebukadnecaras, Babilono karalius, ėdė mane ir naikino, paliko mane kaip tuščią indą. Jis prarijo mane kaip slibinas. Pripildęs savo pilvą mano gardumynais, mane išstūmė. </p>
<p id="v35"><sup><small>35</small></sup>  Man ir mano žmonėms padaryta skriauda tekrinta ant Babilono”,­sakys Sionas. “Mano kraujas tekrinta ant Chaldėjos”,­sakys Jeruzalė. </p>
<p id="v36"><sup><small>36</small></sup>  Viešpats sako: “Aš ginsiu tavo bylą ir atkeršysiu už tave. Aš išdžiovinsiu Babilono vandenis, jo šaltiniai išseks. </p>
<p id="v37"><sup><small>37</small></sup>  Babilonas pavirs griuvėsių krūva šakalams gyventi, vieta pasibaisėjimo ir pajuokos, be gyventojų. </p>
<p id="v38"><sup><small>38</small></sup>  Jie riaumos kaip liūtai, staugs kaip liūtų jaunikliai. </p>
<p id="v39"><sup><small>39</small></sup>  Aš jiems paruošiu puotą: jie nusigers ir užmigs amžinu miegu. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Aš juos nuvesiu į skerdyklą kaip avinėlius, avinus ir ožius. </p>
<p id="v41"><sup><small>41</small></sup>  Krito Šešachas, pasaulio puošmena! Babilonas tapo siaubu tautoms! </p>
<p id="v42"><sup><small>42</small></sup>  Jūra įsiveržė į Babiloną, daugybė bangų užliejo jį. </p>
<p id="v43"><sup><small>43</small></sup>  Jo miestai virto dykyne, išdžiūvusia žeme, kurioje niekas negyvena ir joks žmogus per ją nekeliauja. </p>
<p id="v44"><sup><small>44</small></sup>  Aš nubausiu Belį Babilone ir išplėšiu iš jo gerklės, ką jis prarijo. Tautos nebeplauks pas jį. Babilono sienos krito. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Išeik iš jo, mano tauta! Kiekvienas gelbėkite savo gyvybę nuo degančios Viešpaties rūstybės. </p>
<p id="v46"><sup><small>46</small></sup>  Nenusiminkite, neišsigąskite gandų, kurie kas metai sklis krašte apie neramumus ir valdovų tarpusavio kovas. </p>
<p id="v47"><sup><small>47</small></sup>  Ateina laikas, kai Aš teisiu Babilono atvaizdus; visas kraštas susigės, o jo gyventojai bus išžudyti. </p>
<p id="v48"><sup><small>48</small></sup>  Tada dangus, žemė ir visa, kas juose yra, džiaugsis žuvimu Babilono, kurį užims iš šiaurės atėjęs naikintojas. </p>
<p id="v49"><sup><small>49</small></sup>  Kaip Babilono ranka žudė Izraelyje, taip Babilone kris nužudytieji. </p>
<p id="v50"><sup><small>50</small></sup>  Jūs, kurie ištrūkote nuo kardo, eikite, nestovėkite vietoje, ir, toli būdami, atsiminkite Viešpatį ir Jeruzalę”. </p>
<p id="v51"><sup><small>51</small></sup>  Mes susigėdome, girdėdami pajuokas; gėda apdengė mūsų veidus, kai svetimi atėjo į šventąją vietą Viešpaties namuose. </p>
<p id="v52"><sup><small>52</small></sup>  “Ateis diena, kai Aš nuteisiu jų drožinius; tuomet visame krašte vaitos sužeistieji. </p>
<p id="v53"><sup><small>53</small></sup>  Jei Babilonas pakiltų iki dangaus ir savo pilis pastatytų iki debesų, mano siųstas naikintojas užklups jį”,­sako Viešpats. </p>
<p id="v54"><sup><small>54</small></sup>  Šauksmas kyla iš Babilono, baisus sunaikinimas Chaldėjos krašte, </p>
<p id="v55"><sup><small>55</small></sup>  nes Viešpats plėšia Babiloną ir tildo jo galingą balsą, nors jo bangos šniokščia kaip galingi vandenys, girdimi jų triukšmingi balsai. </p>
<p id="v56"><sup><small>56</small></sup>  Priešas veržiasi į Babiloną; jo kariai patenka į nelaisvę, jų lankai sulaužyti. Viešpats, atlygio Dievas, tikrai atlygins. </p>
<p id="v57"><sup><small>57</small></sup>  “Aš nugirdysiu Babilono kunigaikščius, išminčius, valdovus, karo vadus ir karius. Jie užmigs amžinu miegu ir nepabus”,­sako Karalius, kareivijų Viešpats. </p>
<p id="v58"><sup><small>58</small></sup>  “Plačioji Babilono siena bus sulyginta su žeme ir aukštieji vartai sudeginti. Tautos vargo veltui, giminės dirbo ir statė ugniai”,­sako Viešpats. </p>
<p id="v59"><sup><small>59</small></sup>  Pranašo Jeremijo žodis Serajai, Machsėjos sūnaus Nerijos sūnui, kai jis lydėjo Zedekiją, Judo karalių, jo ketvirtais karaliavimo metais į Babiloną. Seraja buvo žymus kunigaikštis. </p>
<p id="v60"><sup><small>60</small></sup>  Jeremijas užrašė į knygą visas nelaimes, kurios ištiks Babiloną, visus žodžius, kurie parašyti prieš Babiloną. </p>
<p id="v61"><sup><small>61</small></sup>  Jeremijas sakė Serajai: “Nuvykęs į Babiloną, perskaityk visus šiuos žodžius </p>
<p id="v62"><sup><small>62</small></sup>  ir sakyk: ‘Viešpatie, Tu grasinai šitą vietą taip sunaikinti, kad čia nebebūtų nieko: nei žmonių, nei gyvulių, ir ji liktų amžina dykyne’. </p>
<p id="v63"><sup><small>63</small></sup>  Perskaitęs šią knygą, pririšk prie jos akmenį ir įmesk ją į Eufrato upę, </p>
<p id="v64"><sup><small>64</small></sup>  sakydamas: ‘Taip įvyks su Babilonu. Jis paskęs ir nebepakils dėl visų nelaimių, kurias Viešpats jam užves’ ”. Tiek Jeremijo žodžių. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 51:5 <i>Izraelio Šventasis</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn2"><a href="#cite2">↑</a> 51:15 <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas yra visapusiškas</i>: <a href="/lt/The_Urantia_Book/131#p10_3">UK 131:10.3</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>. </li>
  <li id="fn3"><a href="#cite3">↑</a> 51:15-16 <i>Dievas sukūrė dangų ir žemę</i>: <a href="/lt/The_Urantia_Book/92#p6_6">UK 92:6.6</a>.  <i>Dievas kaip visko Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Dievas sukūrė dangų ir žemę</i>: <a href="/lt/The_Urantia_Book/1#p0_1">UK 1:0.1</a>.  <i>Dangaus ir žemės kūrėjas</i>: <a href="/lt/The_Urantia_Book/128#p1_10">UK 128:1.10</a>.  <i>Dievas sukūrė viską</i>: <a href="/lt/The_Urantia_Book/131#p2_2">UK 131:2.2</a>. </li>
  <li id="fn4"><a href="#cite4">↑</a> 51:19 <i>Visų dalykų šaltinis</i>: <a href="/lt/The_Urantia_Book/3#p2_5">UK 3:2.5</a>. </li>
  <li id="fn5"><a href="#cite5">↑</a> 51:39 <i>Neišgyvenimas</i>: <a href="/lt/The_Urantia_Book/49#p6_7">UK 49:6.7</a>. </li>
  <li id="fn6"><a href="#cite6">↑</a> 51:44 <i>Konkuruojantys „dievai“ Bel</i>: <a href="/lt/The_Urantia_Book/95#p1_3">UK 95:1.3</a>. </li>
</ol>
</div>
