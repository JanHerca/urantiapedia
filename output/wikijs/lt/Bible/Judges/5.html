<!--
title: Teisėjų knyga - Skyrius 5
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Judges/4">Teisėjų knyga - Skyrius 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Judges/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Judges/6">Teisėjų knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Debora ir Abinoamo sūnus Barakas tą dieną giedojo: </p>
<p id="v2"><sup><small>2</small></sup>  “Šlovinkite Viešpatį, nes Izraelis atkeršijo, kai žmonės noriai aukojosi. </p>
<p id="v3"><sup><small>3</small></sup>  Išgirskite, karaliai, klausykitės, kunigaikščiai! Aš giedosiu Viešpačiui ir girsiu Viešpatį, Izraelio Dievą! </p>
<p id="v4"><sup><small>4</small></sup>  Viešpatie, Tau išeinant iš Seyro ir žygiuojant iš Edomo laukų, žemė drebėjo, dangūs verkė ir iš debesų lašėjo vanduo. </p>
<p id="v5"><sup><small>5</small></sup>  Kalnai tirpo prieš Viešpatį, net Sinajus Viešpaties, Izraelio Dievo, akivaizdoje. </p>
<p id="v6"><sup><small>6</small></sup>  Anato sūnaus Šamgaro ir Jaelės dienomis keliai ištuštėjo ir keliautojai pasuko aplinkiniais keliais. </p>
<p id="v7"><sup><small>7</small></sup>  Gyventojai kaimuose nyko, kol aš, Debora, iškilau kaip motina Izraelyje. </p>
<p id="v8"><sup><small>8</small></sup>  Jie pasirinko naujus dievus, ir kilo karas prie jų vartų. Ar buvo skydas arba ietis tarp keturiasdešimties tūkstančių izraelitų? </p>
<p id="v9"><sup><small>9</small></sup>  Mano širdis palinkusi prie Izraelio vadovų, kurie noriai aukojasi už tautą! Girkite Viešpatį, </p>
<p id="v10"><sup><small>10</small></sup>  kurie jojate ant baltų asilų, sėdite ant brangių kilimų ir einate keliu. </p>
<p id="v11"><sup><small>11</small></sup>  Toli nuo šaulių balsų, prie vandens šulinių skelbkite Viešpaties teisius darbus, kuriuos Jis padarė Izraelio kaimams. Tada Viešpaties tauta nusileido prie vartų. </p>
<p id="v12"><sup><small>12</small></sup>  Pabusk, pabusk, Debora! Pabusk, pabusk ir giedok giesmę! Pakilk, Barakai, Abinoamo sūnau, vesk savo belaisvius! </p>
<p id="v13"><sup><small>13</small></sup>  Tam, kuris pasiliko, Jis atidavė valdyti kilniuosius tautoje. Viešpats pavedė man valdyti galinguosius. </p>
<p id="v14"><sup><small>14</small></sup>  Būriai iš Efraimo, gyveną Amaleko krašte, atėjo paskui Benjamino būrius, taip pat Machyro valdytojai ir Zabulono raštininkai. </p>
<p id="v15"><sup><small>15</small></sup>  Isacharo kunigaikščiai su Debora ir Baraku skubėjo į slėnį. Rubenas buvo pasidalinęs. </p>
<p id="v16"><sup><small>16</small></sup>  Ko pasilikai tarp avių gardų ir klausai kaimenės bliovimo? Rubeno pulkuose kilo nesutarimai. </p>
<p id="v17"><sup><small>17</small></sup>  Gileadas pasiliko anapus Jordano, Danas­prie laivų, o Ašeras liko ant jūros kranto. </p>
<p id="v18"><sup><small>18</small></sup>  Bet Zabulono ir Neftalio vyrai statė mirties pavojun savo gyvybes aukštumose. </p>
<p id="v19"><sup><small>19</small></sup>  Kanaano karaliai kariavo Taanache, prie Megido vandenų; sidabro grobio jie negavo. </p>
<p id="v20"><sup><small>20</small></sup>  Ir dangaus žvaigždės kovojo su Sisera. </p>
<p id="v21"><sup><small>21</small></sup>  Kišono upė nunešė juos. Mano siela, tu pamynei jėgą. </p>
<p id="v22"><sup><small>22</small></sup>  Žirgams kanopos sutrupėjo nuo bėgimo, kai bėgo jų galingieji. </p>
<p id="v23"><sup><small>23</small></sup>  Viešpaties angelas tarė: ‘Prakeikite Merozą, prakeikite jo gyventojus, nes jie neatėjo Viešpačiui į pagalbą kovoje su galiūnais’. </p>
<p id="v24"><sup><small>24</small></sup>  Kainito Hebero žmona Jaelė palaiminta labiau už visas moteris, labiau už visas moteris savo palapinėje. </p>
<p id="v25"><sup><small>25</small></sup>  Vandens jis prašė, bet ji davė jam pieno, brangiame dubenyje ji atnešė sviesto. </p>
<p id="v26"><sup><small>26</small></sup>  Į savo ranką ji paėmė kuolelį, o į savo dešinę­darbininkų kūjį. Ji užmušė Siserą, sutriuškino jo galvą ir pervėrė jam smilkinius. </p>
<p id="v27"><sup><small>27</small></sup>  Prie jos kojų jis susmuko, parkrito ir gulėjo, prie jos kojų susmuko, parkrito. Kur jis susmuko, ten parkrito negyvas. </p>
<p id="v28"><sup><small>28</small></sup>  Pro lango groteles žiūrėjo Siseros motina, laukdama jo grįžtant: ‘Kodėl taip ilgai neparvažiuoja jo kovos vežimas? Kodėl užtrunka jo kovos vežimo ratai?’ </p>
<p id="v29"><sup><small>29</small></sup>  Jos išmintingosios moterys jai sakė, o motina pakartojo jų žodžius: </p>
<p id="v30"><sup><small>30</small></sup>  ‘Tikrai jie dalinasi grobį: po vieną, o gal po dvi mergaites kiekvienam vyrui. Margi grobio audiniai Siserai. Iš abiejų pusių išsiuvinėti audiniai jo kaklui’. </p>
<p id="v31"><sup><small>31</small></sup>  Sunaikink visus savo priešus, Viešpatie! Tave mylintieji tebūna kaip saulė, tekanti savo jėgoje”. Kraštas ilsėjosi keturiasdešimt metų. </p>
