<!--
title: Teisėjų knyga - Skyrius 10
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Judges/9">Teisėjų knyga - Skyrius 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Judges/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Judges/11">Teisėjų knyga - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Abimelechui mirus, iškilo Dodojo sūnaus Pūvos sūnus Tola iš Isacharo giminės, kad išgelbėtų Izraelį. Jis gyveno Šamyre, Efraimo kalnuose, </p>
<p id="v2"><sup><small>2</small></sup>  ir teisė Izraelį dvidešimt trejus metus. Po to jis mirė ir buvo palaidotas Šamyre. </p>
<p id="v3"><sup><small>3</small></sup>  Po to iškilo gileadietis Jayras, kuris teisė Izraelį dvidešimt dvejus metus. </p>
<p id="v4"><sup><small>4</small></sup>  Jis turėjo trisdešimt sūnų, kurie jodinėjo ant trisdešimties asilų ir valdė trisdešimt miestų. Tuos miestus iki šios dienos Gileado krašte tebevadina Havot Jayru. </p>
<p id="v5"><sup><small>5</small></sup>  Jayras mirė ir buvo palaidotas Kamone. </p>
<p id="v6"><sup><small>6</small></sup>  Izraelitai darė pikta Viešpaties akivaizdoje, garbindami Baalį, Astartę ir Sirijos, Sidono, Moabo, amonitų ir filistinų dievus. Jie paliko Viešpatį ir netarnavo Jam. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Viešpaties rūstybė užsidegė prieš Izraelį. Jis atidavė juos į filistinų ir amonitų rankas. </p>
<p id="v8"><sup><small>8</small></sup>  Jie aštuoniolika metų vargino ir spaudė visus izraelitus, kurie gyveno Jordano rytuose, Gileade, amoritų šalyje. </p>
<p id="v9"><sup><small>9</small></sup>  Amonitai persikėlė per Jordaną į vakarus ir kariavo su Judo, Benjamino ir Efraimo giminėmis. Izraelis, patekęs į didelį vargą, </p>
<p id="v10"><sup><small>10</small></sup>  šaukėsi Viešpaties: “Mes Tau nusidėjome, palikdami savo Dievą ir tarnaudami Baaliui”. </p>
<p id="v11"><sup><small>11</small></sup>  Viešpats tarė: “Argi nespaudė jūsų egiptiečiai, amoritai, amonitai bei filistinai, </p>
<p id="v12"><sup><small>12</small></sup>  taip pat sidoniečiai, amalekiečiai ir midjaniečiai? Kai jūs šaukėtės manęs, Aš jus išgelbėjau iš jų rankų. </p>
<p id="v13"><sup><small>13</small></sup>  Tačiau jūs palikote mane ir tarnavote svetimiems dievams. Todėl daugiau nebegelbėsiu jūsų. </p>
<p id="v14"><sup><small>14</small></sup>  Eikite ir šaukitės tų dievų, kuriuos pasirinkote. Tegul jie išlaisvina jus iš vargų”. </p>
<p id="v15"><sup><small>15</small></sup>  Izraelitai atsakė Viešpačiui: “Mes nusidėjome. Daryk su mumis, ką nori, tik išgelbėk mus šiandien”. </p>
<p id="v16"><sup><small>16</small></sup>  Jie pašalino svetimus dievus iš savo tarpo ir tarnavo Viešpačiui. Tada Dievas pasigailėjo jų. </p>
<p id="v17"><sup><small>17</small></sup>  Amonitai susirinko ir pasistatė stovyklas Gileade, o izraelitai­ Micpoje. </p>
<p id="v18"><sup><small>18</small></sup>  Žmonės ir Gileado kunigaikščiai kalbėjosi: “Kas pradės kariauti su amonitais, tas taps visų Gileado gyventojų valdovu”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:6 <i>Konkuruojantys „dievai“ Baalas, Aštarotas</i>: <a href="/lt/The_Urantia_Book/95#p1_3">UK 95:1.3</a>.  <i>Ashtoreth</i>: <a href="/lt/The_Urantia_Book/95#p1_7">UK 95:1.7</a>. </li>
</ol>
</div>
