<!--
title: Teisėjų knyga - Skyrius 18
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Judges/17">Teisėjų knyga - Skyrius 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Judges/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Judges/19">Teisėjų knyga - Skyrius 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tuo metu Izraelis neturėjo karaliaus. Dano giminė ieškojo krašto, kuriame galėtų apsigyventi, nes tuo laiku jiems dar nebuvo duota paveldėjimo tarp Izraelio giminių. </p>
<p id="v2"><sup><small>2</small></sup>  Jie pasiuntė savo giminės penkis vyrus iš Coros ir Eštaolio išžvalgyti kraštą. Atėję į Efraimo aukštumas, jie apsinakvojo Mikajo namuose. </p>
<p id="v3"><sup><small>3</small></sup>  Būdami pas Mikają, jie atpažino jaunuolio levito balsą ir, užėję pas jį, paklausė: “Kas tave čia atvedė? Ką tu čia veiki? Ką tu čia turi?” </p>
<p id="v4"><sup><small>4</small></sup>  Jis jiems papasakojo, kad Mikajas pasamdė jį būti jo kunigu. </p>
<p id="v5"><sup><small>5</small></sup>  Jie prašė: “Paklausk Dievo, ar mūsų kelionė bus sėkminga?” </p>
<p id="v6"><sup><small>6</small></sup>  Kunigas jiems atsakė: “Eikite ramybėje. Viešpats mato kelią, kuriuo jūs einate”. </p>
<p id="v7"><sup><small>7</small></sup>  Žvalgai išėjo ir nuvyko į Laišą. Ten jie matė, kad žmonės gyvena nerūpestingai, pagal sidoniečių papročius, ramiai ir saugiai. Tarp jų nebuvo valdininkų, kurie jiems vadovautų. Jie gyveno toli nuo sidoniečių ir nepalaikė jokių ryšių su kitais. </p>
<p id="v8"><sup><small>8</small></sup>  Jiems sugrįžus pas savo brolius į Corą ir Eštaolį, tie klausė juos: “Ką matėte?” </p>
<p id="v9"><sup><small>9</small></sup>  Jie atsakė: “Kilkite ir eikime! Mes matėme žemę, kuri yra labai gera. Nedelskite eiti ir užimti ją. </p>
<p id="v10"><sup><small>10</small></sup>  Nuėję užklupsite žmones, kurie jaučiasi saugūs. Jų kraštas platus, ir Dievas jį atidavė į jūsų rankas; tai kraštas, kuriame nieko netrūksta, kas yra žemėje”. </p>
<p id="v11"><sup><small>11</small></sup>  Iš Coros ir Eštaolio pakilo šeši šimtai Dano giminės ginkluotų vyrų. </p>
<p id="v12"><sup><small>12</small></sup>  Jie atžygiavę pasistatė stovyklą Judo Kirjat Jearime. Ta vieta tebevadinama Dano stovykla iki šios dienos ir yra už Kirjat Jearimo. </p>
<p id="v13"><sup><small>13</small></sup>  Iš ten jie žygiavo į Efraimo aukštumas ir pasiekė Mikajo namus. </p>
<p id="v14"><sup><small>14</small></sup>  Tie penki vyrai, kurie išžvalgė Laišo šalį, tarė savo broliams: “Ar žinote, kad šiuose namuose yra efodas, terafimas ir drožtas bei lietas atvaizdai? Pagalvokite, ką reikėtų daryti”. </p>
<p id="v15"><sup><small>15</small></sup>  Jie užsuko į jaunuolio levito namus, Mikajo namus, ir pasveikino jį. </p>
<p id="v16"><sup><small>16</small></sup>  Ir šeši šimtai Dano giminės apsiginklavusių karių stovėjo tarpuvartėje. </p>
<p id="v17"><sup><small>17</small></sup>  Tuo metu vyrai, kurie buvo išžvalgyti krašto, įėjo į Mikajo namus ir paėmė drožtą atvaizdą, efodą, terafimą ir nulietą atvaizdą. Tuo laiku kunigas stovėjo tarpuvartėje su šešiais šimtais apsiginklavusių vyrų. </p>
<p id="v18"><sup><small>18</small></sup>  Jiems įsibrovus į Mikajo namus ir paėmus visus minėtus daiktus, kunigas klausė: “Ką darote?” </p>
<p id="v19"><sup><small>19</small></sup>  Jie atsakė jam: “Tylėk! Užsidenk ranka burną ir eik su mumis. Būk mums tėvu ir kunigu. Ar tau geriau būti kunigu vieno vyro namams, ar visos giminės Izraelyje?” </p>
<p id="v20"><sup><small>20</small></sup>  Kunigas nudžiugo. Jis paėmė efodą, terafimą bei drožtą atvaizdą ir įsimaišė tarp žmonių. </p>
<p id="v21"><sup><small>21</small></sup>  Po to jie, sustatę priekyje vaikus, galvijus ir vežimus, pasisuko ir keliavo toliau. </p>
<p id="v22"><sup><small>22</small></sup>  Jiems nutolus nuo Mikajo namų, Mikajo kaimynai susibūrę pasivijo danius. </p>
<p id="v23"><sup><small>23</small></sup>  Jie šaukė Dano vaikams, ir tie atsigręžę klausė Mikają: “Kas atsitiko, kad atėjai su tokiu būriu?” </p>
<p id="v24"><sup><small>24</small></sup>  Jis atsakė: “Jūs paėmėte mano dievus, kuriuos pasidariau, kunigą ir nuėjote. Kas gi man beliko? Ir dar klausiate, kas atsitiko?” </p>
<p id="v25"><sup><small>25</small></sup>  Danai atsakė: “Nutilk! Neerzink mūsų, kad įpykę vyrai neužpultų ir nenužudytų tavęs ir tavo giminės”. </p>
<p id="v26"><sup><small>26</small></sup>  Ir danai nuėjo savo keliu. Mikajas, matydamas, kad jie buvo stipresni už jį, sugrįžo į savo namus. </p>
<p id="v27"><sup><small>27</small></sup>  Danai paėmė tai, ką Mikajas buvo pasidaręs, ir kunigą. Nuėję į Laišą, užpuolė ramius ir saugiai besijaučiančius gyventojus, juos išžudė kardu, o miestą sudegino. </p>
<p id="v28"><sup><small>28</small></sup>  Niekas jiems nepadėjo, nes jie gyveno toli nuo Sidono ir nepalaikė jokių ryšių su kitais. Tas miestas buvo Bet Rehobo slėnyje. Danai miestą atstatė ir apsigyveno jame. </p>
<p id="v29"><sup><small>29</small></sup>  Tą miestą jie pavadino Izraelio sūnaus Dano, savo tėvo, vardu. Anksčiau tas miestas vadinosi Laišas. </p>
<p id="v30"><sup><small>30</small></sup>  Danai pasistatė drožtą atvaizdą, o Manaso sūnaus Geršomo sūnus Jehonatanas ir jo sūnūs buvo kunigais Dano giminėje iki ištrėmimo dienos. </p>
<p id="v31"><sup><small>31</small></sup>  Jie laikė pas save Mikajo padarytą drožtą atvaizdą visą laiką, kol Dievo šventykla buvo Šilojuje. </p>
