<!--
title: Teisėjų knyga - Skyrius 21
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Judges/20">Teisėjų knyga - Skyrius 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Judges/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitai prisiekė Micpoje, kad nė vienas jų neišleis savo dukters už benjamino. </p>
<p id="v2"><sup><small>2</small></sup>  Susirinkę Betelyje, jie sėdėjo iki vakaro Dievo akivaizdoje graudžiai verkdami </p>
<p id="v3"><sup><small>3</small></sup>  ir klausė: “Viešpatie, Izraelio Dieve, kodėl taip atsitiko Izraelyje? Kodėl šiandien pasigendame vienos Izraelio giminės?” </p>
<p id="v4"><sup><small>4</small></sup>  Kitą dieną žmonės, anksti atsikėlę, pastatė aukurą ir aukojo deginamąsias ir padėkos aukas. </p>
<p id="v5"><sup><small>5</small></sup>  Izraelitai klausė: “Kas iš Izraelio giminių neatvyko į susirinkimą Betelyje?” Nes jie buvo prisiekę, kad tie, kurie neateis į susirinkimą Micpoje, bus baudžiami mirtimi. </p>
<p id="v6"><sup><small>6</small></sup>  Izraelitai gailėjosi brolio Benjamino ir kalbėjo: “Šiandien viena Izraelio giminė sunaikinta. </p>
<p id="v7"><sup><small>7</small></sup>  Ką darysime, kad likusieji benjaminai gautų žmonų? Juk mes prisiekėme Viešpačiu, kad jiems neduosime savo dukterų”. </p>
<p id="v8"><sup><small>8</small></sup>  Jie klausė: “Kas iš Izraelio giminių neatvyko Viešpaties akivaizdon į Micpą?” Paaiškėjo, kad iš Jabeš Gileado niekas nebuvo atvykęs į susirinkimą. </p>
<p id="v9"><sup><small>9</small></sup>  Patikrinę pamatė, kad nebuvo nė vieno žmogaus iš Jabeš Gileado. </p>
<p id="v10"><sup><small>10</small></sup>  Susirinkimas pasiuntė dvylika tūkstančių rinktinių karių ir jiems įsakė kardu išžudyti Jabeš Gileado vyrus, moteris ir vaikus. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Jie sakė: “Nužudykite kiekvieną vyrą ir kiekvieną moterį, gulėjusią su vyru”. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Jabeš Gileade jie rado keturis šimtus nekaltų mergaičių, kurias atvedė stovyklon į Šilojų, Kanaano krašte. </p>
<p id="v13"><sup><small>13</small></sup>  Po to visas susirinkimas pasiūlė taiką benjaminams, apsistojusiems prie Rimono uolos. </p>
<p id="v14"><sup><small>14</small></sup>  Tuomet benjaminai sugrįžo, o izraelitai atidavė jiems mergaites iš Jabeš Gileado. Bet jiems jų neužteko. </p>
<p id="v15"><sup><small>15</small></sup>  Tauta gailėjosi Benjamino, nes Viešpats padarė spragą tarp Izraelio giminių. </p>
<p id="v16"><sup><small>16</small></sup>  Izraelio vyresnieji klausė: “Ką darysime? Kaip surasime likusiems vyrams žmonų, nes Benjamino moterys išžudytos?” </p>
<p id="v17"><sup><small>17</small></sup>  Jie tarė: “Benjamino paveldėjimas teks išlikusiems, kad nebūtų sunaikinta giminė Izraelyje. </p>
<p id="v18"><sup><small>18</small></sup>  Tačiau mes negalime duoti jiems žmonų iš savo dukterų”. Izraelitai buvo prisiekę: “Prakeiktas, kuris duotų dukterį benjaminui”. </p>
<p id="v19"><sup><small>19</small></sup>  Jie kalbėjo benjaminams: “Kasmet vyksta Viešpaties šventė Šilojuje, kuris yra į šiaurę nuo Betelio, į rytus nuo vieškelio, vedančio iš Betelio į Sichemą, ir į pietus nuo Lebonos. </p>
<p id="v20"><sup><small>20</small></sup>  Nuėję į Šilojų, pasislėpkite vynuogynuose </p>
<p id="v21"><sup><small>21</small></sup>  ir stebėkite. Kai išeis Šilojo dukterys žaisti ratelį, išeikite iš vynuogynų ir, pasigrobę kiekvienas sau žmoną iš Šilojo dukterų, grįžkite į Benjamino kraštą. </p>
<p id="v22"><sup><small>22</small></sup>  O kai ateis jų tėvai arba broliai su skundu pas mus, mes jiems sakysime: ‘Būkite jiems malonūs, nes mes nekariavome, kad gautume jiems žmonų, ir jūs patys jiems nedavėte, tai ir nenusikaltote’ ”. </p>
<p id="v23"><sup><small>23</small></sup>  Benjaminai taip ir padarė: jie pasiėmė tiek mergaičių, kiek jiems reikėjo žmonų. Po to kiekvienas sugrįžo į savo žemę, atstatė miestus ir juose gyveno. </p>
<p id="v24"><sup><small>24</small></sup>  Izraelitai taip pat sugrįžo kiekvienas į savo giminę, į savo šeimą savo žemėje. </p>
<p id="v25"><sup><small>25</small></sup>  Tuo metu Izraelyje nebuvo karaliaus. Kiekvienas darė tai, kas jam atrodė teisinga. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:10-12 <i>Tausojančios mergelės</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn2"><a href="#cite2">↑</a> 21:11 <i>Hebrajai „visiškai sunaikina“</i>: <a href="/lt/The_Urantia_Book/69#p8_3">UK 69:8.3</a>. </li>
</ol>
</div>
