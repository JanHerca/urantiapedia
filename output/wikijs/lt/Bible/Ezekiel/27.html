<!--
title: Ezekielio knyga - Skyrius 27
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Ezekiel/26">Ezekielio knyga - Skyrius 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Ezekiel/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Ezekiel/28">Ezekielio knyga - Skyrius 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, apraudok Tyrą. </p>
<p id="v3"><sup><small>3</small></sup>  Sakyk Tyrui: ‘Tau, kuris buvai jūros vartai ir prekybos miestas daugelio salų tautoms, taip sako Viešpats Dievas: ‘Tyre, tu sakei: ‘Aš esu tobulo grožio’. </p>
<p id="v4"><sup><small>4</small></sup>  Tu esi apsuptas jūros. Tavo statytojai pastatė tave tobulai gražų. </p>
<p id="v5"><sup><small>5</small></sup>  Jie naudojo tavo statybai kipariso lentas iš Senyro ir Libano kedrus stiebams. </p>
<p id="v6"><sup><small>6</small></sup>  Tavo irklai padaryti iš Bašano ąžuolų, denis­iš Kitimų pušų su dramblio kaulo pagražinimais. </p>
<p id="v7"><sup><small>7</small></sup>  Tavo burės pagamintos iš Egipto margos drobės; mėlynas ir raudonas purpuras iš Elišos salų dengė tave. </p>
<p id="v8"><sup><small>8</small></sup>  Sidono ir Arvado gyventojai buvo tavo jūrininkai, o tavo išminčiai, Tyre, buvo tavyje vairininkai. </p>
<p id="v9"><sup><small>9</small></sup>  Gebalo vyresnieji ir išminčiai užtaisė tavo plyšius. Visų laivų jūrininkai prekiavo su tavimi. </p>
<p id="v10"><sup><small>10</small></sup>  Persai, luditai ir putitai buvo tavo kariai. Jų skydai ir šalmai, pakabinti tavyje, puošė tave. </p>
<p id="v11"><sup><small>11</small></sup>  Arvado ir Gamados vyrai buvo tavo kariai prie miesto sienų ir sargai bokštuose. Jų skydai kabojo ant sienų, suteikdami miestui tobulo grožio. </p>
<p id="v12"><sup><small>12</small></sup>  Taršišas prekiavo su tavimi. Jis keitė savo sidabrą, geležį, šviną ir cinką į daugybę tavo prekių. </p>
<p id="v13"><sup><small>13</small></sup>  Javanas, Tubalas ir Mešechas prekiavo su tavimi. Jie savo vergus bei varinius indus keitė į tavo prekes. </p>
<p id="v14"><sup><small>14</small></sup>  Iš Bet Togarmos už tavo prekes atgabendavo arklių, žirgų ir mulų. </p>
<p id="v15"><sup><small>15</small></sup>  Dedano žmonės ir daugelis kitų salų prekiavo su tavimi. Jie mokėjo už tavo prekes dramblio kaulu ir juodmedžiu. </p>
<p id="v16"><sup><small>16</small></sup>  Sirai savo brangakmenius, raudoną purpurą, margus audinius, drobę, koralus ir rubinus keitė į daugybę tavo gaminių. </p>
<p id="v17"><sup><small>17</small></sup>  Judas ir Izraelis, prekiaudami su tavimi, už tavo prekes mokėjo Minito kviečiais, figomis, medumi, aliejumi ir balzamu. </p>
<p id="v18"><sup><small>18</small></sup>  Damaskas savo Helbono vyną ir baltą vilną keitė į tavo prekes. </p>
<p id="v19"><sup><small>19</small></sup>  Danas ir Javanas už tavo prekes mokėjo lydyta geležimi, kasija ir kvepiančiomis nendrėmis. </p>
<p id="v20"><sup><small>20</small></sup>  Dedanas prekiavo su tavimi gūniomis žirgams. </p>
<p id="v21"><sup><small>21</small></sup>  Arabija ir Kedaro kunigaikščiai prekiavo ėriukais, avinais ir ožiais. </p>
<p id="v22"><sup><small>22</small></sup>  Šebos ir Ramos pirkliai prekiavo geriausiais kvepalais, įvairiausiais brangakmeniais ir auksu. </p>
<p id="v23"><sup><small>23</small></sup>  Charanas, Kanė, Edenas, Šebos pirkliai, Asirija ir Kilmadas prekiavo su tavimi. </p>
<p id="v24"><sup><small>24</small></sup>  Jie prekiavo brangiais drabužiais, mėlynais ir margais audiniais, spalvotais kilimais. </p>
<p id="v25"><sup><small>25</small></sup>  Taršišo laivai gabeno tavo prekes. Tu tapai turtingas ir labai garsus jūros viduryje. </p>
<p id="v26"><sup><small>26</small></sup>  Tavo irklininkai nuvarė tave į atvirą jūrą, o rytų vėjas sudaužė tave jūroje. </p>
<p id="v27"><sup><small>27</small></sup>  Tavo prekyba, turtai ir prekės, jūrininkai ir vairininkai, amatininkai ir prekybininkai, kariai ir visi, esantys tavyje, paskęs jūroje tavo žuvimo dieną. </p>
<p id="v28"><sup><small>28</small></sup>  Apylinkės drebės nuo tavo vairininkų šauksmo. </p>
<p id="v29"><sup><small>29</small></sup>  Visi jūreiviai, irklininkai ir vairininkai, palikę laivus, stovės sausumoje, </p>
<p id="v30"><sup><small>30</small></sup>  pakels savo balsus dėl tavęs, graudžiai verks, barstysis galvas dulkėmis ir voliosis pelenuose. </p>
<p id="v31"><sup><small>31</small></sup>  Jie dėl tavęs nusiskus galvos plaukus, apsisiaus ašutinėmis, labai sielosis ir dejuos. </p>
<p id="v32"><sup><small>32</small></sup>  Labai nusiminę, jie raudos, sakydami: ‘Ar buvo kada kas taip sunaikintas, kaip Tyras jūros viduryje?’ </p>
<p id="v33"><sup><small>33</small></sup>  Savo jūrų prekyba praturtinai daugelį tautų ir karalių. </p>
<p id="v34"><sup><small>34</small></sup>  Kai būsi jūroje sudaužytas, vandens gelmėje nuskendęs, tavo prekės ir žmonės, buvę tavyje, nuskęs su tavimi. </p>
<p id="v35"><sup><small>35</small></sup>  Visi salų gyventojai pasibaisės tavimi, jų karaliai išsigąs ir jų veidai persikreips. </p>
<p id="v36"><sup><small>36</small></sup>  Tautų pirkliai švilps dėl tavęs, tu būsi pasibaisėjimas ir tavęs nebebus’ ”. </p>
