<!--
title: Ozėjo knyga - Skyrius 12
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Hosea/11">Ozėjo knyga - Skyrius 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Hosea/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Hosea/13">Ozėjo knyga - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraimas gano vėją ir vejasi rytų vėją, kasdien daugina melus ir sunaikinimą. Jie tariasi su Asirija ir gabena aliejų į Egiptą. </p>
<p id="v2"><sup><small>2</small></sup>  Viešpats nepatenkintas Judu. Jis nubaus Jokūbą už jo kelius, pagal jo darbus atmokės jam. </p>
<p id="v3"><sup><small>3</small></sup>  Dar negimęs, jis laikė už kulnies savo brolį, o subrendęs grūmėsi su Dievu. </p>
<p id="v4"><sup><small>4</small></sup>  Jis kovojo su angelu ir nugalėjo. Jis verkė ir maldavo jį. Betelyje Jis jį surado ir ten Jis kalbėjo su mumis. </p>
<p id="v5"><sup><small>5</small></sup>  Tai Viešpats, kareivijų Dievas. Viešpats­Jo vardas. </p>
<p id="v6"><sup><small>6</small></sup>  Gręžkis į savo Dievą, laikykis gailestingumo bei teisybės ir nuolat lauk Dievo! </p>
<p id="v7"><sup><small>7</small></sup>  Kanaanietis laiko rankoje neteisingas svarstykles, jis mėgsta skriausti. </p>
<p id="v8"><sup><small>8</small></sup>  Efraimas sakė: “Aš pralobau, praturtėjau, daug ką įsigijau ir niekuo nenusikaltau”. </p>
<p id="v9"><sup><small>9</small></sup>  “Aš esu Viešpats, tavo Dievas nuo dienų Egipto krašte; Aš dar kartą apgyvendinsiu tave palapinėse kaip iškilmingos šventės metu. </p>
<p id="v10"><sup><small>10</small></sup>  Aš kalbėjau per pranašus, per regėjimus ir palyginimais”. </p>
<p id="v11"><sup><small>11</small></sup>  Jie Gileade nusikalto ir tapo tuštybe; Gilgaloje aukojo jaučius, todėl jų aukurai pavirs akmenų krūvomis. </p>
<p id="v12"><sup><small>12</small></sup>  Jokūbas pabėgo į Siriją, Izraelis tarnavo už žmoną ir ganė bandą, kad ją gautų. </p>
<p id="v13"><sup><small>13</small></sup>  Per pranašą Viešpats išvedė Izraelį iš Egipto ir per pranašą saugojo jį. </p>
<p id="v14"><sup><small>14</small></sup>  Efraimas labai supykdė Viešpatį, todėl Jis paliks jo kraują ant jo ir jo panieką Viešpats sugrąžins jam. </p>
