<!--
title: Jozuės knyga - Skyrius 4
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Joshua/3">Jozuės knyga - Skyrius 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Joshua/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Joshua/5">Jozuės knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visai tautai perėjus per Jordaną, Viešpats tarė Jozuei: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  “Paimk iš tautos dvylika vyrų, iš kiekvienos giminės po vieną, </p>
<p id="v3"><sup><small>3</small></sup>  ir jiems įsakyk: ‘Imkite iš Jordano vidurio, iš tos vietos, kur stovėjo kunigų kojos, dvylika akmenų, neškite juos ir padėkite ten, kur šiąnakt nakvosite’ ”. </p>
<p id="v4"><sup><small>4</small></sup>  Jozuė pasišaukė dvylika vyrų, kuriuos buvo paskyręs iš kiekvienos izraelitų giminės. </p>
<p id="v5"><sup><small>5</small></sup>  Ir Jozuė sakė jiems: “Nueikite prie Viešpaties, jūsų Dievo, skrynios į Jordano vidurį ir paimkite po akmenį ant peties, po vieną kiekvienai giminei, </p>
<p id="v6"><sup><small>6</small></sup>  kad tai būtų ženklas tarp jūsų. Kai ateityje jūsų vaikai klaus, ką šitie akmenys reiškia, </p>
<p id="v7"><sup><small>7</small></sup>  jiems atsakykite: ‘Jordano vanduo buvo išdžiūvęs, Viešpaties Sandoros skryniai keliantis per Jordaną’. Šitie akmenys bus atminimas izraelitams per amžius”. </p>
<p id="v8"><sup><small>8</small></sup>  Izraelitai padarė taip, kaip Jozuė įsakė. Jie paėmė dvylika akmenų iš Jordano vidurio, kaip Viešpats įsakė Jozuei, pagal Izraelio giminių skaičių, juos nunešė į nakvynės vietą ir ten padėjo. </p>
<p id="v9"><sup><small>9</small></sup>  Jozuė taip pat sudėjo dvylika akmenų Jordano viduryje, kur stovėjo kunigai, nešantys Sandoros skrynią. Jie ten yra iki šios dienos. </p>
<p id="v10"><sup><small>10</small></sup>  Kunigai, nešantys skrynią, stovėjo Jordano viduryje, iki viskas buvo atlikta, ką Viešpats įsakė Jozuei per Mozę. Tuo metu tauta skubiai perėjo Jordaną. </p>
<p id="v11"><sup><small>11</small></sup>  Kai visa tauta buvo perėjusi, Viešpaties skrynia kartu su kunigais taip pat perėjo. </p>
<p id="v12"><sup><small>12</small></sup>  Rubeno, Gado ir pusė Manaso giminės apsiginklavę perėjo izraelitų priekyje, kaip jiems Mozė liepė. </p>
<p id="v13"><sup><small>13</small></sup>  Apie keturiasdešimt tūkstančių apsiginklavusių ir pasirengusių kautynėms vyrų perėjo Viešpaties akivaizdoje į Jericho lygumas. </p>
<p id="v14"><sup><small>14</small></sup>  Tą dieną Viešpats išaukštino Jozuę viso Izraelio akyse; ir jie bijojo jo, kaip jie bijojo Mozės, visą jo gyvenimą. </p>
<p id="v15"><sup><small>15</small></sup>  Viešpats tarė Jozuei: </p>
<p id="v16"><sup><small>16</small></sup>  “Įsakyk kunigams, nešantiems Liudijimo skrynią, kad jie išeitų iš Jordano”. </p>
<p id="v17"><sup><small>17</small></sup>  Ir Jozuė įsakė kunigams: “Išeikite iš Jordano!” </p>
<p id="v18"><sup><small>18</small></sup>  Vos išėjus kunigams, nešantiems Viešpaties Sandoros skrynią, iš Jordano, vanduo sugrįžo į savo vietą ir išsiliejo, kaip anksčiau, per jo krantus. </p>
<p id="v19"><sup><small>19</small></sup>  Tauta perėjo per Jordaną pirmojo mėnesio dešimtą dieną ir ištiesė palapines Gilgale, Jericho rytų pusėje. </p>
<p id="v20"><sup><small>20</small></sup>  Tuos dvylika akmenų, kuriuos jie paėmė iš Jordano, Jozuė sustatė Gilgale. </p>
<p id="v21"><sup><small>21</small></sup>  Jis kalbėjo izraelitams: “Kai ateityje jūsų vaikai klaus tėvų, ką reiškia šitie akmenys, </p>
<p id="v22"><sup><small>22</small></sup>  jūs paaiškinsite savo vaikams: ‘Sausu dugnu Izraelis perėjo per Jordaną’. </p>
<p id="v23"><sup><small>23</small></sup>  Viešpats, jūsų Dievas, išdžiovino Jordano vandenį prieš jus, kol perėjote, kaip Jis padarė Raudonajai jūrai, išdžiovindamas ją prieš mus, kol perėjome; </p>
<p id="v24"><sup><small>24</small></sup>  kad visos žemės tautos žinotų, jog Viešpats yra galingas, ir kad jūs visuomet bijotumėte Viešpaties, savo Dievo”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:1-3 <i>"Dievas pasakė"</i>: <a href="/lt/The_Urantia_Book/156#p5_4">UK 156:5.4</a>. </li>
  <li id="fn2"><a href="#cite2">↑</a> 4:1-9 <i>Auginkite 12 akmenų vaikus</i>: <a href="/lt/The_Urantia_Book/135#p6_7">UK 135:6.7</a>. </li>
</ol>
</div>
