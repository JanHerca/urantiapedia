<!--
title: Skaičių knyga - Skyrius 35
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Numbers/34">Skaičių knyga - Skyrius 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Numbers/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Numbers/36">Skaičių knyga - Skyrius 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Moabo lygumose prie Jordano, ties Jerichu, Viešpats kalbėjo Mozei: </p>
<p id="v2"><sup><small>2</small></sup>  “Pasakyk izraelitams duoti levitams iš savo paveldėjimo miestus gyventi ir jų apylinkes ganykloms; </p>
<p id="v3"><sup><small>3</small></sup>  jie gyvens miestuose, jų bandos ganysis miestų apylinkėse, </p>
<p id="v4"><sup><small>4</small></sup>  kurios tęsis tūkstantį uolekčių aplink miestų mūrus. </p>
<p id="v5"><sup><small>5</small></sup>  Ganyklos sieks po du tūkstančius uolekčių visomis kryptimis: į rytus, į pietus, į vakarus ir į šiaurę, o miestai bus viduryje. </p>
<p id="v6"><sup><small>6</small></sup>  Iš tų miestų, kuriuos duosite levitams, atskirkite šešis prieglaudai, kad juose rastų apsaugą nusikaltę žmogžudyste. Be šitų duokite levitams dar keturiasdešimt du miestus. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Iš viso duokite levitams keturiasdešimt aštuonis miestus su jų ganyklomis. </p>
<p id="v8"><sup><small>8</small></sup>  Miestų, kuriuos duosite iš izraelitų nuosavybės levitams, daugiau paimsite iš tų giminių, kurios daugiau turi, ir mažiau iš tų, kurios mažiau turi; kiekvienas duos levitams miestų pagal savo paveldo dydį”. </p>
<p id="v9"><sup><small>9</small></sup>  Viešpats tarė Mozei: </p>
<p id="v10"><sup><small>10</small></sup>  “Pasakyk izraelitams, kad, įėję į Kanaano žemę, </p>
<p id="v11"><sup><small>11</small></sup>  paskirtų prieglaudos miestus netyčia nužudžiusiems žmogų. </p>
<p id="v12"><sup><small>12</small></sup>  Tokie miestai bus jums prieglauda nuo keršytojo, kad tas, kuris užmušė žmogų, nemirtų, kol nebus stojęs prieš bendruomenės teismą. </p>
<p id="v13"><sup><small>13</small></sup>  Paskirkite šešis miestus prieglaudai, </p>
<p id="v14"><sup><small>14</small></sup>  iš kurių trys bus Jordano rytų pusėje ir trys bus Kanaano žemėje. </p>
<p id="v15"><sup><small>15</small></sup>  Tie šeši miestai bus prieglauda izraelitams, taip pat ateiviams ir svetimšaliams, kad kiekvienas, netyčia nužudęs žmogų, galėtų į juos atbėgti. </p>
<p id="v16"><sup><small>16</small></sup>  Jei kas geležimi užmuštų žmogų, bus kaltinamas žmogžudyste ir baudžiamas mirtimi. </p>
<p id="v17"><sup><small>17</small></sup>  Jei kas akmeniu užmuštų žmogų, jis bus nubaustas mirtimi. </p>
<p id="v18"><sup><small>18</small></sup>  Jei kas bus nužudytas mediniu įrankiu, užmušėjas bus baudžiamas mirtimi. </p>
<p id="v19"><sup><small>19</small></sup>  Kraujo keršytojas pats užmuš žudiką, kai tik jį sutiks. </p>
<p id="v20"><sup><small>20</small></sup>  Jei kas iš neapykantos pastumtų žmogų ar, mesdamas kuo, jį užmuštų, </p>
<p id="v21"><sup><small>21</small></sup>  arba ranka suduotų taip, kad jis numirtų, nusikaltėlis bus laikomas žmogžudžiu ir baudžiamas mirtimi. Kraujo keršytojas užmuš žudiką, kai tik sutiks. </p>
<p id="v22"><sup><small>22</small></sup>  Jei kas neturėdamas priešiškumo kitą pastumtų, ar mestų į jį ką nors, prieš tai netykojęs, </p>
<p id="v23"><sup><small>23</small></sup>  ar užgautų akmeniu, kokiu galima užmušti, jo nepastebėjęs, taip, kad šis numirtų, tačiau prieš tai nebuvo jo priešas ir netykojo jam pakenkti, </p>
<p id="v24"><sup><small>24</small></sup>  tai bendruomenė darys teismą tarp žudiko ir kraujo keršytojo pagal šiuos nurodymus. </p>
<p id="v25"><sup><small>25</small></sup>  Teismas išvaduos žudiką iš kraujo keršytojo rankų ir grąžins į prieglaudos miestą, kuriame jis pasiliks iki vyriausiojo kunigo, patepto šventu aliejumi, mirties. </p>
<p id="v26"><sup><small>26</small></sup>  Jei žudikas išeis už prieglaudos miesto, į kurį pabėgo, sienų </p>
<p id="v27"><sup><small>27</small></sup>  ir sutikęs kraujo keršytojas jį užmuš, jis bus nekaltas, </p>
<p id="v28"><sup><small>28</small></sup>  nes anas privalėjo likti mieste ligi vyriausiojo kunigo mirties; po kunigo mirties žmogžudys sugrįš prie savo nuosavybės. </p>
<p id="v29"><sup><small>29</small></sup>  Šį nuostatą privalo vykdyti visos jūsų kartos, kur jūs begyventumėte. </p>
<p id="v30"><sup><small>30</small></sup>  Žmogžudys bus nubaustas, apklausus liudytojus; tačiau vieno liudytojo neužtenka, kad pasmerktų žmogų mirčiai. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Žmogžudys negali būti išpirktas, jis turi mirti. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Pabėgėliai negalės išsipirkti ir grįžti prie savo nuosavybės prieš vyriausiojo kunigo mirtį. </p>
<p id="v33"><sup><small>33</small></sup>  Nesutepkite savo žemės, nes ji sutepama krauju ir negali būti apvalyta kitaip, kaip tik krauju to, kuris praliejo kraują. </p>
<p id="v34"><sup><small>34</small></sup>  Nesutepkite žemės, kurią paveldėsite ir kurioje Aš gyvenu, nes Aš, Viešpats, gyvenu tarp Izraelio vaikų”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Prieglobsčio miestai</i>: <a href="/lt/The_Urantia_Book/69#p4_4">UK 69:4.4</a>. </li>
  <li id="fn2"><a href="#cite2">↑</a> 35:30 <i>2 dalis: Priklausomai nuo sprendimo</i>: <a href="/lt/The_Urantia_Book/140#p6_4">UK 140:6.4</a>. </li>
  <li id="fn3"><a href="#cite3">↑</a> 35:31 <i>Neimkite išpirkos už žudiką</i>: <a href="/lt/The_Urantia_Book/70#p10_12">UK 70:10.12</a>. </li>
</ol>
</div>
