<!--
title: Skaičių knyga - Skyrius 14
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Numbers/13">Skaičių knyga - Skyrius 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Numbers/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Numbers/15">Skaičių knyga - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visa tauta pakėlė balsus ir raudojo tą naktį. </p>
<p id="v2"><sup><small>2</small></sup>  Jie murmėjo prieš Mozę ir Aaroną: “Verčiau būtume mirę Egipte arba žuvę šioje dykumoje. </p>
<p id="v3"><sup><small>3</small></sup>  Kodėl Viešpats atvedė mus į šią žemę? Ar tam, kad žūtume nuo kardo, o mūsų žmonos ir vaikai taptų priešo grobiu? Ar ne geriau būtų grįžti į Egiptą?” </p>
<p id="v4"><sup><small>4</small></sup>  Jie tarėsi: “Išsirinkime vadą ir grįžkime į Egiptą”. </p>
<p id="v5"><sup><small>5</small></sup>  Mozė ir Aaronas puolė ant žemės prieš visą Izraelio vaikų susirinkimą. </p>
<p id="v6"><sup><small>6</small></sup>  Nūno sūnus Jozuė ir Jefunės sūnus Kalebas iš tų, kurie žvalgė kraštą, perplėšė savo rūbus </p>
<p id="v7"><sup><small>7</small></sup>  ir kalbėjo izraelitams: “Žemė, kurią apėjome ir išžvalgėme, labai gera. </p>
<p id="v8"><sup><small>8</small></sup>  Jei Viešpats bus maloningas, Jis mus įves į tą žemę, plūstančią pienu ir medumi. </p>
<p id="v9"><sup><small>9</small></sup>  Tik nesukilkite prieš Viešpatį ir nebijokite to krašto žmonių. Mes juos valgysime kaip duoną, jie neturi apsaugos, o Viešpats yra su mumis, nebijokime!” </p>
<p id="v10"><sup><small>10</small></sup>  Bet žmonės ketino juodu užmušti akmenimis. Ir Viešpaties šlovė pasirodė visiems izraelitams virš Susitikimo palapinės. </p>
<p id="v11"><sup><small>11</small></sup>  Viešpats tarė Mozei: “Ar dar ilgai šita tauta niekins mane? Kodėl jie netiki manimi, matydami visus stebuklus, kuriuos padariau jų akivaizdoje? </p>
<p id="v12"><sup><small>12</small></sup>  Aš juos bausiu maru ir sunaikinsiu, o iš tavęs padarysiu didesnę ir galingesnę tautą už šitą”. </p>
<p id="v13"><sup><small>13</small></sup>  Mozė kalbėjo Viešpačiui: “Tada egiptiečiai, iš kurių Tu išvedei šią tautą, išgirs tai, ką Tu padarei tautai, </p>
<p id="v14"><sup><small>14</small></sup>  ir pasakys šio krašto gyventojams, kurie girdėjo, kad Tu, Viešpatie, esi su mumis, kad Tu esi regimas veidu į veidą, kad Tavo debesis yra virš šios tautos ir kad Tu eini pirma mūsų dienos metu debesies stulpe ir naktį­ ugnies stulpe; </p>
<p id="v15"><sup><small>15</small></sup>  todėl jei Tu išžudysi savo žmones, tautos, kurios girdėjo apie Tavo šlovę, sakys: </p>
<p id="v16"><sup><small>16</small></sup>  ‘Kadangi Viešpats nepajėgė įvesti šitos tautos į žemę, kurią jiems prisiekdamas pažadėjo, tai išžudė juos dykumoje’. </p>
<p id="v17"><sup><small>17</small></sup>  Viešpatie, meldžiu Tave, parodyk savo galią, kaip esi pasakęs: <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  ‘Viešpats yra kantrus ir kupinas gailestingumo, atleidžiantis neteisybes ir nusikaltimus, tačiau nepaliekantis kalto nenubausto, bet baudžiantis už tėvų nusikaltimus vaikus iki trečios ir ketvirtos kartos’. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Maldauju, atleisk šitos tautos nusikaltimus dėl Tavo didelio gailestingumo, kaip atleisdavai jai nuo išėjimo iš Egipto iki šiol”. </p>
<p id="v20"><sup><small>20</small></sup>  Viešpats atsakė: “Atleidžiu, kaip prašei. </p>
<p id="v21"><sup><small>21</small></sup>  Kaip Aš gyvas, visa žemė bus pilna Viešpaties šlovės. </p>
<p id="v22"><sup><small>22</small></sup>  Kadangi visi žmonės, kurie matė mano šlovę ir stebuklus, kuriuos dariau Egipte ir dykumoje, mane gundė jau dešimt kartų ir neklausė mano balso, </p>
<p id="v23"><sup><small>23</small></sup>  jie neišvys žemės, kurią pažadėjau jų tėvams. Niekas iš tų, kurie mane pykdė, nematys jos. </p>
<p id="v24"><sup><small>24</small></sup>  Savo tarną Kalebą, kuris kupinas kitokios dvasios ir iki galo sekė manimi, įvesiu į tą žemę, į kurią jis buvo nuėjęs, ir jo palikuonys ją paveldės. </p>
<p id="v25"><sup><small>25</small></sup>  Kadangi amalekiečiai ir kanaaniečiai gyvena slėniuose, rytoj iš stovyklos visi keliaukite į dykumą Raudonosios jūros link”. </p>
<p id="v26"><sup><small>26</small></sup>  Viešpats kalbėjo Mozei ir Aaronui: </p>
<p id="v27"><sup><small>27</small></sup>  “Kiek dar šita pikta tauta murmės prieš mane? Aš girdžiu Izraelio vaikų murmėjimą, kai jie murma prieš mane. </p>
<p id="v28"><sup><small>28</small></sup>  Sakyk jiems: ‘Kaip Aš gyvas,­ sako Viešpats,­padarysiu jums taip, kaip jūs kalbėjote. </p>
<p id="v29"><sup><small>29</small></sup>  Šioje dykumoje liks jūsų lavonai. Visi, kurie buvote suskaičiuoti, dvidešimties metų ir vyresni, ir murmėjote prieš mane, </p>
<p id="v30"><sup><small>30</small></sup>  neįeisite į žemę, kurią jums pažadėjau, išskyrus Jefunės sūnų Kalebą ir Nūno sūnų Jozuę. </p>
<p id="v31"><sup><small>31</small></sup>  Jūsų vaikus, apie kuriuos sakėte, kad jie bus priešų grobis, įvesiu į tą žemę, kurią jūs paniekinote. </p>
<p id="v32"><sup><small>32</small></sup>  Jūsų lavonai kris šioje dykumoje. </p>
<p id="v33"><sup><small>33</small></sup>  Jūsų vaikai klajos dykumoje keturiasdešimt metų dėl jūsų paleistuvystės, kol jūsų lavonai pasiliks dykumoje. </p>
<p id="v34"><sup><small>34</small></sup>  Pagal skaičių dienų, kai jūs žvalgėte žemę, už keturiasdešimt dienų jūs nešiosite savo kaltes keturiasdešimt metų, už kiekvieną dieną­metai, ir jūs pažinsite, ką reiškia būti mano atmestiems. </p>
<p id="v35"><sup><small>35</small></sup>  Kaip kalbėjau, taip ir padarysiu visai šiai piktai tautai, kuri sukilo prieš mane­visi mirs šioje dykumoje’ ”. </p>
<p id="v36"><sup><small>36</small></sup>  Vyrai, kuriuos Mozė buvo išsiuntęs išžvalgyti žemę, ir kurie grįžę sukurstė tautą murmėti prieš Viešpatį, blogai kalbėdami apie kraštą </p>
<p id="v37"><sup><small>37</small></sup>  ir skleisdami blogus atsiliepimus apie tą žemę, buvo ištikti Viešpaties akivaizdoje ir mirė. </p>
<p id="v38"><sup><small>38</small></sup>  Iš visų, kurie buvo išėję žemę išžvalgyti, gyvi liko tik Nūno sūnus Jozuė ir Jefunės sūnus Kalebas. </p>
<p id="v39"><sup><small>39</small></sup>  Kai Mozė pasakė visus šiuos žodžius izraelitams, jie labai nuliūdo. </p>
<p id="v40"><sup><small>40</small></sup>  Atsikėlę anksti rytą, jie užlipo ant kalno, sakydami: “Eisime į žemę, kurią Viešpats pažadėjo, nes mes nusikaltome”. </p>
<p id="v41"><sup><small>41</small></sup>  Mozė jiems atsakė: “Kodėl neklausote Viešpaties įsakymo? Jūs nieko gero nelaimėsite. </p>
<p id="v42"><sup><small>42</small></sup>  Neikite, nes Viešpats neis su jumis, jūs žūsite nuo priešų. </p>
<p id="v43"><sup><small>43</small></sup>  Amalekiečiai ir kaananiečiai yra prieš jus. Jūs žūsite nuo kardo, nes neklausėte Viešpaties, todėl Viešpats nebus su jumis”. </p>
<p id="v44"><sup><small>44</small></sup>  Bet jie nusprendė eiti į kalnus. Tačiau nei Viešpaties Sandoros skrynia, nei Mozė nepajudėjo iš stovyklos. </p>
<p id="v45"><sup><small>45</small></sup>  Atėję amalekiečiai ir kaananiečiai, gyvenantys kalnuose, juos sumušė ir vijosi iki Hormos. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:17 <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn2"><a href="#cite2">↑</a> 14:18-19 <i>Gailestingumas</i>: <a href="/lt/The_Urantia_Book/131#p10_6">UK 131:10.6</a>.  <i>Visiškai gailestingas</i>: <a href="/lt/The_Urantia_Book/142#p3_7">UK 142:3.7</a>.  <i>Gailestingumo tarnyba</i>: <a href="/lt/The_Urantia_Book/6#p3_2">UK 6:3.2</a>.  <i>Dievas gailestingas</i>: <a href="/lt/The_Urantia_Book/2#p5_7">UK 2:5.7</a>.  <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>. </li>
</ol>
</div>
