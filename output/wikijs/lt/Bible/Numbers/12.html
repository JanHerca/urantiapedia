<!--
title: Skaičių knyga - Skyrius 12
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Numbers/11">Skaičių knyga - Skyrius 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Numbers/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Numbers/13">Skaičių knyga - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mirjama ir Aaronas priekaištavo Mozei dėl jo vedybų, nes jis buvo vedęs etiopę. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jie sakė: “Argi Viešpats kalbėjo tik per vieną Mozę? Argi Jis nekalbėjo taip pat ir per mus?” Viešpats tai išgirdo. </p>
<p id="v3"><sup><small>3</small></sup>  Mozė gi buvo labai romus, romiausias iš visų žmonių žemėje. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Viešpats staiga prabilo į Mozę, Aaroną bei Mirjamą: “Jūs trys išeikite prie Susitikimo palapinės”. Jiems išėjus, </p>
<p id="v5"><sup><small>5</small></sup>  Viešpats nužengė debesies stulpe ir, stovėdamas palapinės įėjime, pašaukė Aaroną ir Mirjamą. Kai juodu priėjo, </p>
<p id="v6"><sup><small>6</small></sup>  Jis tarė jiems: “Klausykite! Jei kas tarp jūsų yra Viešpaties pranašas, Aš jam apsireiškiu regėjime arba kalbu sapne. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Ne taip yra su mano tarnu Moze, kuris yra ištikimas visuose mano namuose. </p>
<p id="v8"><sup><small>8</small></sup>  Su juo Aš kalbuosi veidas į veidą, atvirai, o ne neaiškiais žodžiais, ir jis mato mano pavidalą. Kaip judu nebijote kalbėti prieš mano tarną Mozę?” </p>
<p id="v9"><sup><small>9</small></sup>  Užsirūstinęs Viešpats pasitraukė. </p>
<p id="v10"><sup><small>10</small></sup>  Pasitraukė ir debesis nuo palapinės. Staiga Mirjamą išbėrė raupsai, ji pabalo kaip sniegas. Aaronas, pažvelgęs į ją ir pamatęs ją apdengtą raupsais, </p>
<p id="v11"><sup><small>11</small></sup>  tarė Mozei: “Maldauju, mano valdove, tenepasilieka ant mudviejų ši nuodėmė, kurią padarėme per savo kvailumą. </p>
<p id="v12"><sup><small>12</small></sup>  Tenebūna ji kaip kūdikis, negyvas gimęs, kurio kūno dalis jau sugedus”. </p>
<p id="v13"><sup><small>13</small></sup>  Mozė šaukėsi Viešpaties: “Maldauju, o Dieve, išgydyk ją”. </p>
<p id="v14"><sup><small>14</small></sup>  Viešpats jam atsakė: “Jei jos tėvas būtų spjovęs jai į veidą, argi ji nebūtų turėjusi rausti bent septynias dienas? Tebūna atskirta septynias dienas nuo stovyklos ir paskui bus pašaukta atgal”. </p>
<p id="v15"><sup><small>15</small></sup>  Mirjama buvo septynias dienas atskirta nuo stovyklos, ir tauta nepajudėjo iš vietos, kol Mirjama nebuvo pašaukta atgal. </p>
<p id="v16"><sup><small>16</small></sup>  Po to izraelitai iškeliavo iš Haceroto ir apsistojo Parano dykumoje. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:1 <i>Santuoka</i>: <a href="/lt/The_Urantia_Book/82#p5_6">UK 82:5.6</a>. </li>
  <li id="fn2"><a href="#cite2">↑</a> 12:3 <i>Mozė, romus žmogus</i>: <a href="/lt/The_Urantia_Book/140#p5_16">UK 140:5.16</a>. </li>
  <li id="fn3"><a href="#cite3">↑</a> 12:6 <i>Dievas „kalba“ sapnuose</i>: <a href="/lt/The_Urantia_Book/86#p5_7">UK 86:5.7</a>. </li>
</ol>
</div>
