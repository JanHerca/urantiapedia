<!--
title: Skaičių knyga - Skyrius 20
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Numbers/19">Skaičių knyga - Skyrius 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Numbers/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Numbers/21">Skaičių knyga - Skyrius 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitai atvyko į Cino dykumą pirmą mėnesį ir sustojo Kadeše. Ten mirė Mirjama ir buvo palaidota. </p>
<p id="v2"><sup><small>2</small></sup>  Toje vietoje nebuvo vandens. Izraelitai, susirinkę pas Mozę ir Aaroną, </p>
<p id="v3"><sup><small>3</small></sup>  priekaištaudami kalbėjo: “Geriau būtume žuvę su savo broliais Viešpaties akivaizdoje. </p>
<p id="v4"><sup><small>4</small></sup>  Kodėl jūs atvedėte Viešpaties susirinkimą į šitą dykumą, kad mes ir mūsų gyvuliai čia numirtume? </p>
<p id="v5"><sup><small>5</small></sup>  Kam mus išvedėte iš Egipto ir atvedėte į šitą netikusią vietą, kur negalime sėti ir neauga nei figos, nei vynuogės, nei granatai ir nėra net vandens?” </p>
<p id="v6"><sup><small>6</small></sup>  Mozė ir Aaronas, palikę minią, įėjo į Susitikimo palapinę ir puolė ant žemės. Jiems pasirodė Viešpaties šlovė. </p>
<p id="v7"><sup><small>7</small></sup>  Viešpats tarė Mozei: </p>
<p id="v8"><sup><small>8</small></sup>  “Imk lazdą, abu su Aaronu surinkite žmones ir jų akyse kalbėkite uolai, ir ji duos vandens. Tu išgausi jiems vandens iš uolos, ir atsigers žmonės bei jų galvijai”. </p>
<p id="v9"><sup><small>9</small></sup>  Mozė ėmė Viešpaties akivaizdoje buvusią lazdą, kaip Jis jam įsakė. </p>
<p id="v10"><sup><small>10</small></sup>  Mozė ir Aaronas surinko žmones prie uolos ir jiems kalbėjo: “Klausykite, maištininkai! Ar mudu turime iš šitos uolos išgauti jums vandens?” </p>
<p id="v11"><sup><small>11</small></sup>  Mozė pakėlė ranką, smogė du kartus lazda į uolą, ir pasipylė apsčiai vandens; atsigėrė žmonės ir jų gyvuliai. </p>
<p id="v12"><sup><small>12</small></sup>  Bet Viešpats tarė Mozei ir Aaronui: “Kadangi manimi netikėjote ir neparodėte mano šventumo izraelitų akivaizdoje, judu neįvesite šitos tautos į žemę, kurią jiems duosiu”. </p>
<p id="v13"><sup><small>13</small></sup>  Tai Meriba, kur izraelitai murmėjo prieš Viešpatį ir Jis parodė jiems savo šventumą. </p>
<p id="v14"><sup><small>14</small></sup>  Mozė išsiuntė pasiuntinius iš Kadešo pas Edomo karalių, kad pasakytų: “Taip sako tavo brolis Izraelis: ‘Tu žinai visus mūsų vargus, </p>
<p id="v15"><sup><small>15</small></sup>  žinai, kaip mūsų tėvai nuėjo į Egiptą ir mes ilgai ten gyvenome, kaip egiptiečiai spaudė mus ir mūsų tėvus. </p>
<p id="v16"><sup><small>16</small></sup>  Kai šaukėmės Viešpaties, Jis mus išklausė ir siuntė angelą, kuris mus išvedė iš Egipto. Esame sustoję Kadešo mieste, kuris yra prie pat tavo krašto sienos. </p>
<p id="v17"><sup><small>17</small></sup>  Maldaujame, leisk mums pereiti per tavo žemę. Mes neisime dirvomis ar vynuogynais, negersime vandens iš tavo šulinių, bet trauksime vieškeliu, nenukrypdami nei į dešinę, nei į kairę, kol pereisime tavo šalį’ ”. </p>
<p id="v18"><sup><small>18</small></sup>  Karalius jiems atsakė: “Neisite per mano žemę, o jei eisite, aš jus pasitiksiu su ginklu”. </p>
<p id="v19"><sup><small>19</small></sup>  Izraelitai sakė: “Mes eisime vieškeliu, o jei mes ir mūsų gyvuliai gersime tavo vandens, atsilyginsime, tiktai leisk pereiti per tavo žemę”. </p>
<p id="v20"><sup><small>20</small></sup>  Bet jis atsakė: “Neleidžiu!” Ir edomitų gausi kariuomenė išėjo prieš izraelitus. </p>
<p id="v21"><sup><small>21</small></sup>  Kadangi edomitai atsisakė praleisti izraelitus, tai jie pasuko kitais keliais. </p>
<p id="v22"><sup><small>22</small></sup>  Pakilę iš Kadešo, izraelitai atėjo prie Horo kalno. </p>
<p id="v23"><sup><small>23</small></sup>  Ten, prie Edomo žemės sienos, Viešpats kalbėjo Mozei ir Aaronui: </p>
<p id="v24"><sup><small>24</small></sup>  “Aaronas susijungs su savo tauta, nes jis neįeis į žemę, kurią pažadėjau izraelitams, dėl to, kad netikėjote mano žodžiais prie Meribos. </p>
<p id="v25"><sup><small>25</small></sup>  Imk Aaroną ir jo sūnų Eleazarą ir nuvesk juodu ant Horo kalno. </p>
<p id="v26"><sup><small>26</small></sup>  Aaronas tegul nusivelka savo drabužius ir jais apvilk jo sūnų Eleazarą. Aaronas mirs tenai”. </p>
<p id="v27"><sup><small>27</small></sup>  Mozė padarė, kaip Viešpats įsakė. Jie užlipo į Horo kalną, visiems susirinkusiems matant. </p>
<p id="v28"><sup><small>28</small></sup>  Mozė nurengė nuo Aarono drabužius ir jais apvilko jo sūnų Eleazarą. Aaronas mirė kalno viršūnėje. Mozė su Eleazaru grįžo nuo kalno. </p>
<p id="v29"><sup><small>29</small></sup>  Izraelitai, pamatę, kad Aaronas mirė, apraudojo jį trisdešimt dienų. </p>
