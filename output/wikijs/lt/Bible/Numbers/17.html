<!--
title: Skaičių knyga - Skyrius 17
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Numbers/16">Skaičių knyga - Skyrius 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Numbers/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Numbers/18">Skaičių knyga - Skyrius 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk izraelitams, kad kiekviena giminė duotų lazdą; iš visų jų kunigaikščių pagal jų giminę dvylika lazdų. Užrašyk kiekvieno vardą ant jo lazdos. </p>
<p id="v3"><sup><small>3</small></sup>  Ant Levio lazdos užrašyk Aarono vardą. Nuo giminės kunigaikščio bus po vieną lazdą. </p>
<p id="v4"><sup><small>4</small></sup>  Jas sudėk Susitikimo palapinėje ties liudijimu, kur jums apsireiškiu. </p>
<p id="v5"><sup><small>5</small></sup>  Kurį iš jų išsirinksiu, to lazda pražys, taip padarysiu galą izraelitų murmėjimui, kuriuo jie prieš judu murma”. </p>
<p id="v6"><sup><small>6</small></sup>  Mozė pranešė tai izraelitams. Kiekvienos giminės kunigaikštis davė lazdą. Buvo dvylika lazdų, tarp jų ir Aarono lazda. </p>
<p id="v7"><sup><small>7</small></sup>  Mozė jas padėjo Viešpaties akivaizdoje Liudijimo palapinėje. </p>
<p id="v8"><sup><small>8</small></sup>  Mozė, įėjęs kitą dieną, rado žaliuojančią Aarono, Levio giminės, lazdą. Pumpurai išsiskleidė žiedais, sužaliavo lapeliais ir subrandino migdolus. </p>
<p id="v9"><sup><small>9</small></sup>  Mozė išnešė visas lazdas iš šventyklos prie izraelitų. Jie apžiūrėjo jas ir kiekvienas atsiėmė savo lazdą. </p>
<p id="v10"><sup><small>10</small></sup>  Tuomet Viešpats tarė Mozei: “Įnešk atgal Aarono lazdą prie liudijimo, kad ji būtų ženklas maištaujantiems, kad pasibaigtų jų murmėjimas prieš mane, ir jie nemirtų”. </p>
<p id="v11"><sup><small>11</small></sup>  Mozė padarė, kaip Viešpats įsakė. </p>
<p id="v12"><sup><small>12</small></sup>  Izraelitai sakė Mozei: “Štai mes mirštame, mes visi žūvame. </p>
<p id="v13"><sup><small>13</small></sup>  Kas tik artinasi prie Viešpaties palapinės, tas miršta. Argi visi būsime sunaikinti?” </p>
