<!--
title: Skaičių knyga - Skyrius 32
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Numbers/31">Skaičių knyga - Skyrius 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Numbers/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Numbers/33">Skaičių knyga - Skyrius 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Rubeno ir Gado giminės turėjo daug gyvulių. Jie matė Jazero ir Gileado žemes, tinkamas gyvuliams auginti. </p>
<p id="v2"><sup><small>2</small></sup>  Atėję pas Mozę, kunigą Eleazarą ir izraelitų kunigaikščius, jie tarė: </p>
<p id="v3"><sup><small>3</small></sup>  “Ataroto, Dibono, Jazero, Nimros, Hešbono, Elealės, Sebamo, Nebojo ir Beono žemės, </p>
<p id="v4"><sup><small>4</small></sup>  kurios, Viešpačiui padedant, buvo užimtos izraelitų, labai tinka gyvuliams auginti, o mes, tavo tarnai, turime gyvulių. </p>
<p id="v5"><sup><small>5</small></sup>  Taigi jei radome malonę tavo akyse, prašome, kad mums, tavo tarnams, atiduotum ją nuosavybėn ir nevestum mūsų per Jordaną”. </p>
<p id="v6"><sup><small>6</small></sup>  Mozė jiems atsakė: “Argi, kai jūsų broliai kariaus, jūs čia sėdėsite? </p>
<p id="v7"><sup><small>7</small></sup>  Kodėl atkalbinėjate izraelitus, kad jie neitų į žemę, kurią Viešpats jiems atidavė? </p>
<p id="v8"><sup><small>8</small></sup>  Taip elgėsi jūsų tėvai, kai siunčiau iš Kadeš Barnėjos apžiūrėti kraštą. </p>
<p id="v9"><sup><small>9</small></sup>  Jie, nuėję iki Eškolo slėnio ir apžiūrėję visą kraštą, įbaugino izraelitus, kad neitų į šalį, kurią Viešpats jiems pažadėjo. </p>
<p id="v10"><sup><small>10</small></sup>  Tada Viešpats užsirūstinęs prisiekė: </p>
<p id="v11"><sup><small>11</small></sup>  ‘Šitie žmonės, kurie išėjo iš Egipto, dvidešimties metų ir vyresni, neišvys žemės, kurią pažadėjau Abraomui, Izaokui ir Jokūbui, nes jie nesekė manimi iki galo, </p>
<p id="v12"><sup><small>12</small></sup>  išskyrus kenazą Jefunės sūnų Kalebą ir Nūno sūnų Jozuę, kurie iki galo sekė Viešpačiu’. </p>
<p id="v13"><sup><small>13</small></sup>  Viešpats, užsirūstinęs ant izraelitų, leido jiems klaidžioti dykumoje, kol išmirė visa karta, kuri buvo nusikaltusi Viešpačiui. </p>
<p id="v14"><sup><small>14</small></sup>  Dabar jūs stojate savo tėvų vieton, kad dar labiau padidintumėte Viešpaties įtūžimą prieš Izraelį. </p>
<p id="v15"><sup><small>15</small></sup>  Jei nenorite Jo klausyti, Jis vėl paliks tautą dykumoje, ir jūs pražudysite visą šią tautą”. </p>
<p id="v16"><sup><small>16</small></sup>  Jie, prisiartinę prie Mozės, tarė: “Pastatysime tvartus galvijams, taip pat mūsų vaikams miestus; </p>
<p id="v17"><sup><small>17</small></sup>  mes gi patys apsiginklavę eisime į kovą izraelitų priekyje, kol įvesime juos į jų žemes. Tuo tarpu mūsų vaikai gyvens apmūrytuose miestuose dėl šio krašto gyventojų. </p>
<p id="v18"><sup><small>18</small></sup>  Negrįšime į savo namus, kol visi izraelitai gaus savo dalį, </p>
<p id="v19"><sup><small>19</small></sup>  nieko nereikalausime anoje pusėje Jordano, nes mūsų dalis yra šiapus Jordano”. </p>
<p id="v20"><sup><small>20</small></sup>  Mozė jiems atsakė: “Jei taip darysite ir stosite į kovą Viešpaties akivaizdoje, </p>
<p id="v21"><sup><small>21</small></sup>  ir visi karui tinkami vyrai apsiginklavę pereis Jordaną, iki priešas bus nugalėtas </p>
<p id="v22"><sup><small>22</small></sup>  ir visa žemė bus paimta, tuomet nenusikalsite nei Viešpačiui, nei Izraeliui ir ši žemė bus jūsų Viešpaties akivaizdoje. </p>
<p id="v23"><sup><small>23</small></sup>  Jei nedarysite, ką sakote, tai nusidėsite Viešpačiui ir žinokite, kad būsite nubausti. </p>
<p id="v24"><sup><small>24</small></sup>  Taigi statykite miestus savo vaikams, tvartus avims bei galvijams ir įvykdykite, ką pažadėjote”. </p>
<p id="v25"><sup><small>25</small></sup>  Gaditai ir rubenai atsakė Mozei: “Mes, tavo tarnai, darysime, ką mūsų valdovas liepia. </p>
<p id="v26"><sup><small>26</small></sup>  Savo vaikus ir moteris, avis ir galvijus paliksime Gileado miestuose, </p>
<p id="v27"><sup><small>27</small></sup>  mes gi, tavo tarnai, visi apsiginklavę trauksime į karą, kaip tu, valdove, sakai”. </p>
<p id="v28"><sup><small>28</small></sup>  Mozė įsakė kunigui Eleazarui, Nūno sūnui Jozuei ir izraelitų giminių vadams: </p>
<p id="v29"><sup><small>29</small></sup>  “Jei gaditai ir rubenai kartu su jumis pereis Jordaną su ginklais ir žemė bus paimta, duokite jiems paveldėti Gileadą. </p>
<p id="v30"><sup><small>30</small></sup>  Jei nenorės eiti kartu su jumis apsiginklavę į Kanaano žemę, tegul pasilieka tarp jūsų”. </p>
<p id="v31"><sup><small>31</small></sup>  Gaditai ir rubenai atsakė: “Kaip Viešpats įsakė savo tarnams, taip mes darysime. </p>
<p id="v32"><sup><small>32</small></sup>  Mes eisime apsiginklavę Viešpaties akivaizdoje įs Kanaano žemę, kad gautume dalį šiapus Jordano”. </p>
<p id="v33"><sup><small>33</small></sup>  Mozė davė gaditams ir rubenams bei pusei Juozapo sūnaus Manaso giminės amoritų karaliaus Sihono ir Bašano karaliaus Ogo karalysčių žemes su jų miestais. </p>
<p id="v34"><sup><small>34</small></sup>  Gaditai atstatė sutvirtintus Dibono, Ataroto, Aroero, </p>
<p id="v35"><sup><small>35</small></sup>  Atroto, Šofano, Jazero, Jogbohos, </p>
<p id="v36"><sup><small>36</small></sup>  Bet Nimros, Bet Harano miestus ir pastatė savo galvijams tvartus. </p>
<p id="v37"><sup><small>37</small></sup>  Rubenai atstatė Hešboną, Elealę, Kirjataimą, </p>
<p id="v38"><sup><small>38</small></sup>  Neboją, Baal Meoną ir Sibmą, pakeisdami jų vardus. </p>
<p id="v39"><sup><small>39</small></sup>  Manaso sūnaus Machyro sūnūs patraukė į Gileadą ir jį užėmė, išvydami jo gyventojus amoritus. </p>
<p id="v40"><sup><small>40</small></sup>  Mozė davė Gileado žemes Manaso sūnui Machyrui, kuris ten apsigyveno. </p>
<p id="v41"><sup><small>41</small></sup>  O Manaso sūnus Jayras nuėjęs užėmė krašto miestelius ir juos pavadino Havot Jayru. </p>
<p id="v42"><sup><small>42</small></sup>  Taip pat Nobachas nuėjęs užėmė Kenatą su jo kaimais ir jį pavadino savo vardu­Nobachas. </p>
