<!--
title: Esteros knyga - Skyrius 4
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Esther/3">Esteros knyga - Skyrius 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Esther/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Esther/5">Esteros knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mordechajas, išgirdęs, kas buvo padaryta, perplėšė savo drabužius, apsivilko ašutine, užsibarstė ant galvos pelenų, išėjo į miesto aikštę ir garsiai dejavo. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Jis atėjo prie karaliaus vartų, nes su ašutine nebuvo leidžiama įeiti pro karaliaus vartus. </p>
<p id="v3"><sup><small>3</small></sup>  Visur, kur karaliaus įsakymas ir potvarkis buvo paskelbtas, tarp žydų kilo didelis gedulas. Jie pasninkavo, verkė, aimanavo, daugelis, apsirengę ašutinėmis, gulėjo pelenuose. </p>
<p id="v4"><sup><small>4</small></sup>  Kai Esteros tarnaitės ir eunuchai jai tai pranešė, karalienė labai nuliūdo. Ji siuntė Mordechajui rūbų, kad jis nusimestų ašutinę ir apsivilktų jais, bet jis jų nepriėmė. </p>
<p id="v5"><sup><small>5</small></sup>  Tada Estera pasišaukė karaliaus eunuchą Hatachą, kuris buvo paskirtas jai prižiūrėti, ir įsakė jam eiti pas Mordechają ir sužinoti, kodėl jis taip elgiasi. </p>
<p id="v6"><sup><small>6</small></sup>  Hatachas nuėjo pas Mordechają į miesto aikštę priešais karaliaus vartus. </p>
<p id="v7"><sup><small>7</small></sup>  Mordechajas papasakojo jam, kas atsitiko ir kiek Hamanas pažadėjo duoti karaliaus iždui už žydų išžudymą. </p>
<p id="v8"><sup><small>8</small></sup>  Mordechajas davė Hatachui nuorašą įsakymo išžudyti žydus, paskelbto Sūzuose, kad jį parodytų Esterai, paaiškintų ir lieptų jai eiti pas karalių ir maldauti pagalbos savo tautai. </p>
<p id="v9"><sup><small>9</small></sup>  Hatachas sugrįžo ir pranešė Esterai, ką Mordechajas jam kalbėjo. </p>
<p id="v10"><sup><small>10</small></sup>  Estera vėl siuntė Hatachą pas Mordechają: </p>
<p id="v11"><sup><small>11</small></sup>  “Visi karaliaus tarnai ir visi kraštai žino, kad jei vyras ar moteris įeitų į karaliaus vidinį kiemą nekviestas, tai yra tik vienas įstatymas­mirtis; paliekamas gyvas tik tas, į kurį karalius ištiesia savo auksinį skeptrą. Karalius nekvietė manęs jau trisdešimt dienų”. </p>
<p id="v12"><sup><small>12</small></sup>  Mordechajas sužinojęs, ką Estera atsakė, </p>
<p id="v13"><sup><small>13</small></sup>  liepė pranešti Esterai: “Negalvok, kad tu, būdama karaliaus namuose, išvengsi žydų likimo. </p>
<p id="v14"><sup><small>14</small></sup>  Jei dabar tylėsi, pagalba ir išgelbėjimas ateis žydams iš kitur, bet tu ir tavo tėvo namai žūsite. Kas žino, gal dėl šio laiko tu ir tapai karaliene?” </p>
<p id="v15"><sup><small>15</small></sup>  Estera pasiuntė Mordechajui atsakymą: </p>
<p id="v16"><sup><small>16</small></sup>  “Eik ir sušauk visus žydus Sūzuose; pasninkaukite dėl manęs tris dienas ir tris naktis, nieko nevalgykite ir negerkite. Aš taip pat pasninkausiu su savo tarnaitėmis. Po to eisiu pas karalių, laužydama įstatymą; jei žūsiu, tai žūsiu”. </p>
<p id="v17"><sup><small>17</small></sup>  Mordechajas nuėjo ir padarė visa, ką Estera jam buvo įsakiusi. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:1,3 <i>Ašutinė ir pelenai</i>: <a href="/lt/The_Urantia_Book/163#p6_5">UK 163:6.5</a>. </li>
  <li id="fn2"><a href="#cite2">↑</a> 4:1-4 <i>Skurdas ir atgaila</i>: <a href="/lt/The_Urantia_Book/89#p3_3">UK 89:3.3</a>. </li>
</ol>
</div>
