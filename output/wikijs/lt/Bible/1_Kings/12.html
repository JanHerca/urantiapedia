<!--
title: Pirmoji Karalių knyga - Skyrius 12
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/1_Kings/11">Pirmoji Karalių knyga - Skyrius 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/1_Kings/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/1_Kings/13">Pirmoji Karalių knyga - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Roboamas nuėjo į Sichemą, kur buvo susirinkę visi izraelitai paskelbti jį karaliumi. </p>
<p id="v2"><sup><small>2</small></sup>  Nebato sūnus Jeroboamas, kuris buvo pabėgęs nuo karaliaus Saliamono į Egiptą, išgirdo apie tai dar būdamas Egipte. </p>
<p id="v3"><sup><small>3</small></sup>  Jie pasiuntė ir pasikvietė jį. Jeroboamas ir visas Izraelis atėjo ir kalbėjo Roboamui: </p>
<p id="v4"><sup><small>4</small></sup>  “Tavo tėvas uždėjo mums sunkų jungą. Dabar palengvink savo tėvo mums uždėtą naštą, tai mes tau tarnausime”. </p>
<p id="v5"><sup><small>5</small></sup>  Jis jiems atsakė: “Eikite ir po trijų dienų sugrįžkite pas mane”. Ir žmonės nuėjo. </p>
<p id="v6"><sup><small>6</small></sup>  Karalius Roboamas tarėsi su senesniaisiais, kurie stovėdavo priešais jo tėvą Saliamoną, kai jis dar buvo gyvas: “Patarkite man, ką atsakyti tautai”. </p>
<p id="v7"><sup><small>7</small></sup>  Tie jam kalbėjo: “Jei šiandien būsi tarnas šitiems žmonėms, tarnausi jiems ir kalbėsi švelniais žodžiais, jie visados bus tavo tarnai”. </p>
<p id="v8"><sup><small>8</small></sup>  Bet jis atmetė senesniųjų duotą patarimą ir tarėsi su jaunesniaisiais, kurie užaugo kartu su juo ir stovėjo priešais jį. </p>
<p id="v9"><sup><small>9</small></sup>  Jis jiems tarė: “Ką jūs patariate man atsakyti šitiems žmonėms, kurie man kalbėjo: ‘Palengvink jungą, kurį mums uždėjo tavo tėvas’?” </p>
<p id="v10"><sup><small>10</small></sup>  Jaunieji, kurie užaugo kartu su juo, jam kalbėjo: “Šitiems žmonėms, kurie tau sakė: ‘Tavo tėvas padarė mūsų jungą sunkų, o tu jį mums palengvink’, taip atsakyk: ‘Mano mažasis pirštas storesnis už mano tėvo strėnas. </p>
<p id="v11"><sup><small>11</small></sup>  Mano tėvas jums uždėjo sunkų jungą, bet aš jį jums dar pasunkinsiu. Mano tėvas jus plakė botagais, o aš jus plaksiu dygliuotais rimbais’ ”. </p>
<p id="v12"><sup><small>12</small></sup>  Kai Jeroboamas ir visa tauta trečią dieną atėjo pas Roboamą, kaip karalius buvo paskyręs, sakydamas: “Sugrįžkite pas mane trečią dieną”, </p>
<p id="v13"><sup><small>13</small></sup>  karalius, atmetęs senesniųjų patarimą, kalbėjo tautai griežtai, </p>
<p id="v14"><sup><small>14</small></sup>  kaip patarė jaunieji: “Mano tėvas uždėjo jums sunkų jungą, o aš jį jums dar pasunkinsiu. Mano tėvas jus plakė botagais, o aš jus plaksiu dygliuotais rimbais”. </p>
<p id="v15"><sup><small>15</small></sup>  Karalius nepaklausė tautos, nes tai buvo nuo Viešpaties, kad Viešpats ištesėtų savo žodį, kurį Jis kalbėjo per Ahiją iš Šilojo Nebato sūnui Jeroboamui. </p>
<p id="v16"><sup><small>16</small></sup>  Izraelitai, pamatę, kad karalius nenori jų išklausyti, atsakė jam: “Mes neturime dalies Dovyde nei paveldėjimo Jesės sūnuje. Izraeli, į savo palapines! Dovydai, rūpinkis savo namais”. Ir Izraelis išsiskirstė į savo palapines. </p>
<p id="v17"><sup><small>17</small></sup>  Izraelitams, gyvenantiems Judo miestuose, karaliavo Roboamas. </p>
<p id="v18"><sup><small>18</small></sup>  Jis pasiuntė Adoramą, mokesčių rinkėją, pas izraelitus, bet jie užmušė jį akmenimis. Karalius Roboamas skubiai įšoko į vežimą ir pabėgo į Jeruzalę. </p>
<p id="v19"><sup><small>19</small></sup>  Taip Izraelis atsiskyrė nuo Dovydo namų iki šios dienos. </p>
<p id="v20"><sup><small>20</small></sup>  Visas Izraelis, išgirdęs, kad Jeroboamas grįžęs, pasikvietė jį į susirinkimą ir paskelbė jį viso Izraelio karaliumi. Niekas nebesekė Dovydo namais, išskyrus Judo giminę. </p>
<p id="v21"><sup><small>21</small></sup>  Roboamas, sugrįžęs į Jeruzalę, surinko visus Judo ir Benjamino giminių vyrus, šimtą aštuoniasdešimt tūkstančių rinktinių karių, karui su Izraeliu, kad sugrąžintų karalystę Roboamui, Saliamono sūnui. </p>
<p id="v22"><sup><small>22</small></sup>  Bet Dievo žodis atėjo Dievo vyrui Šemajai: </p>
<p id="v23"><sup><small>23</small></sup>  “Kalbėk Saliamono sūnui Roboamui, Judo karaliui, visiems Judo ir Benjamino namams ir likusiai tautai, sakydamas: </p>
<p id="v24"><sup><small>24</small></sup>  ‘Taip sako Viešpats: ‘Neikite ir nekariaukite su savo broliais izraelitais. Kiekvienas grįžkite į savo namus, nes tai atėjo iš manęs’ ”. Jie pakluso Viešpaties žodžiui ir grįžo, kaip Viešpats liepė. </p>
<p id="v25"><sup><small>25</small></sup>  Jeroboamas pastatydino Sichemą Efraimo kalnyne ir ten apsigyveno. Iš ten išėjęs jis pastatė Penuelio miestą. </p>
<p id="v26"><sup><small>26</small></sup>  Jeroboamas sakė savo širdyje: “Karalystė gali sugrįžti Dovydo namams. </p>
<p id="v27"><sup><small>27</small></sup>  Jei šita tauta eis aukoti į Viešpaties namus Jeruzalėje, tai žmonių širdys atsigręš į jų valdovą, į Judo karalių Roboamą, ir jie, nužudę mane, sugrįš pas Judo karalių Roboamą”. </p>
<p id="v28"><sup><small>28</small></sup>  Karalius pasitaręs padirbdino du auksinius veršius ir tarė tautai: “Per toli jums eiti į Jeruzalę. Izraeli, štai tavo dievai, kurie tave išvedė iš Egipto žemės”. </p>
<p id="v29"><sup><small>29</small></sup>  Jis pastatė vieną Betelyje, o kitą­ Dane. </p>
<p id="v30"><sup><small>30</small></sup>  Tai tapo nuodėme, nes tauta eidavo net į Daną jų garbinti. </p>
<p id="v31"><sup><small>31</small></sup>  Jeroboamas pastatydino šventyklą aukštumose ir paskyrė kunigų iš žmonių, kurie nebuvo Levio sūnūs. </p>
<p id="v32"><sup><small>32</small></sup>  Aštuntojo mėnesio penkioliktą dieną Jeroboamas paskelbė šventę, panašią į tą, kurią švęsdavo Jude, ir aukojo ant aukuro. Taip jis darė Betelyje aukodamas veršiams, kuriuos padirbdino, ir Betelio aukštumoms, kurias įrengė, paskyrė kunigus. </p>
<p id="v33"><sup><small>33</small></sup>  Jis aukojo ant aukuro, kurį pastatė Betelyje, aštunto mėnesio penkioliktą dieną­dieną, kurią jis sumanė savo širdyje, ir paskelbė šventę izraelitams. Ir jis aukojo ant aukuro bei degino smilkalus. </p>
