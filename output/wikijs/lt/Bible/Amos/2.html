<!--
title: Amoso knyga - Skyrius 2
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Amos/1">Amoso knyga - Skyrius 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Amos/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Amos/3">Amoso knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip sako Viešpats: “Dėl trijų ar keturių Moabo nusikaltimų neatšauksiu bausmės, nes jis sudegino Edomo karaliaus kaulus. </p>
<p id="v2"><sup><small>2</small></sup>  Aš pasiųsiu ugnį į Moabą, ir ji sudegins Kerijotų rūmus, ir Moabas mirs sąmyšyje, tarp šauksmų, skardenant trimitui. </p>
<p id="v3"><sup><small>3</small></sup>  Aš sunaikinsiu jo teisėją ir nužudysiu visus jo kunigaikščius”. </p>
<p id="v4"><sup><small>4</small></sup>  Taip sako Viešpats: “Dėl trijų ar keturių Judo nusikaltimų neatšauksiu bausmės, nes jie paniekino Viešpaties įstatymą ir nesilaikė Jo įsakymų. Juos suklaidino jų pačių melai, kuriais sekė jų tėvai. </p>
<p id="v5"><sup><small>5</small></sup>  Aš pasiųsiu ugnį į Judą, ir ji sudegins Jeruzalės rūmus”. </p>
<p id="v6"><sup><small>6</small></sup>  Taip sako Viešpats: “Dėl trijų ar keturių Izraelio nusikaltimų neatšauksiu bausmės, nes jie parduoda teisųjį už sidabrą, beturtį už sandalų porą. </p>
<p id="v7"><sup><small>7</small></sup>  Jie sutrypia silpnuosius ir iškreipia romiųjų kelią. Tėvas ir sūnus eina pas tą pačią moterį ir suteršia mano šventą vardą. </p>
<p id="v8"><sup><small>8</small></sup>  Jie išsitiesia ant rūbų, paimtų už užstatą prie kiekvieno aukuro, geria pasmerktųjų vyną savo dievo namuose. </p>
<p id="v9"><sup><small>9</small></sup>  Juk Aš išnaikinau dėl jūsų amoritus, nors jie buvo aukšti kaip kedrai ir stiprūs kaip ąžuolai. Aš sunaikinau jų vaisius virš žemės ir šaknis žemėje. </p>
<p id="v10"><sup><small>10</small></sup>  Aš jus išvedžiau iš Egipto krašto, vedžiojau dykumoje keturiasdešimt metų ir leidau užimti amoritų kraštą. </p>
<p id="v11"><sup><small>11</small></sup>  Iš jūsų sūnų Aš prikėliau pranašų ir iš jūsų jaunikaičių­nazarėnų. Ar ne taip, Izraelio vaikai?­ sako Viešpats.­ </p>
<p id="v12"><sup><small>12</small></sup>  Bet jūs girdėte nazarėnus vynu ir pranašams įsakėte: ‘Nepranašaukite!’ </p>
<p id="v13"><sup><small>13</small></sup>  Aš prislėgsiu jus, kaip slegiamas vežimas, kai būna pilnas javų. </p>
<p id="v14"><sup><small>14</small></sup>  Tada greitasis nepaspruks, stipriajam nepadės jo jėga, karžygys neišsigelbės, </p>
<p id="v15"><sup><small>15</small></sup>  lankininkas neišsilaikys, greitakojis neišbėgs ir raitelis neišsigelbės. </p>
<p id="v16"><sup><small>16</small></sup>  Net drąsiausias karžygys bėgs, viską palikęs, tą dieną,­sako Viešpats”. </p>
