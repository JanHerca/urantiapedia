<!--
title: Antroji Karalių knyga - Skyrius 15
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Kings/14">Antroji Karalių knyga - Skyrius 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Kings/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/2_Kings/16">Antroji Karalių knyga - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvidešimt septintaisiais Izraelio karaliaus Jeroboamo metais Jude pradėjo karaliauti karaliaus Amacijo sūnus Azarija. </p>
<p id="v2"><sup><small>2</small></sup>  Pradėdamas valdyti, jis buvo šešiolikos metų ir penkiasdešimt dvejus metus karaliavo Jeruzalėje. Jo motina buvo vardu Jecholija, iš Jeruzalės. </p>
<p id="v3"><sup><small>3</small></sup>  Jis darė tai, kas teisinga Viešpaties akyse, kaip ir jo tėvas Amacijas. </p>
<p id="v4"><sup><small>4</small></sup>  Tik aukštumos nebuvo panaikintos, žmonės vis dar aukojo ir smilkė aukštumose. </p>
<p id="v5"><sup><small>5</small></sup>  Viešpats ištiko karalių raupsais. Iki mirties jis gyveno atskiruose namuose, o jo sūnus Jotamas valdė jo namus ir teisė krašto žmones. </p>
<p id="v6"><sup><small>6</small></sup>  Visi kiti Azarijos darbai surašyti Judo karalių metraščių knygoje. </p>
<p id="v7"><sup><small>7</small></sup>  Azarija užmigo prie savo tėvų ir buvo palaidotas prie savo tėvų Dovydo mieste; jo sūnus Jotamas karaliavo jo vietoje. </p>
<p id="v8"><sup><small>8</small></sup>  Trisdešimt aštuntaisiais Judo karaliaus Azarijos metais Jeroboamo sūnus Zacharija šešis mėnesius karaliavo Izraelyje, Samarijoje. </p>
<p id="v9"><sup><small>9</small></sup>  Jis darė pikta Viešpaties akyse kaip jo tėvai ir neatsitraukė nuo nuodėmių Nebato sūnaus Jeroboamo, kuris įtraukė Izraelį į nuodėmę. </p>
<p id="v10"><sup><small>10</small></sup>  Jabešo sūnus Šalumas surengė sąmokslą, užpuolė žmonių akivaizdoje Zachariją, nužudė jį ir karaliavo jo vietoje. </p>
<p id="v11"><sup><small>11</small></sup>  Visi kiti Zacharijos darbai surašyti Izraelio karalių metraščių knygoje. </p>
<p id="v12"><sup><small>12</small></sup>  Toks buvo Viešpaties žodis, kurį Jis kalbėjo Jehuvui: “Iki ketvirtosios kartos tavo sūnūs sėdės Izraelio soste”. Ir taip įvyko. </p>
<p id="v13"><sup><small>13</small></sup>  Jabešo sūnus Šalumas pradėjo karaliauti Izraelyje trisdešimt devintaisiais Judo karaliaus Uzijo metais ir karaliavo Samarijoje vieną mėnesį. </p>
<p id="v14"><sup><small>14</small></sup>  Gadžio sūnus Menahemas, išėjęs iš Tircos, atėjo į Samariją; jis, užpuolęs Jabešo sūnų Šalumą, nužudė jį ir karaliavo jo vietoje. </p>
<p id="v15"><sup><small>15</small></sup>  Visi kiti Šalumo darbai ir jo surengtas sąmokslas yra aprašyta Izraelio karalių metraščių knygoje. </p>
<p id="v16"><sup><small>16</small></sup>  Menahemas sunaikino Tifsacho miestą ir visą kraštą nuo Tircos; gyventojus išžudė, nes jie neatidarė jam miesto vartų, o nėščias moteris perskrodė. </p>
<p id="v17"><sup><small>17</small></sup>  Trisdešimt devintaisiais Judo karaliaus Azarijos metais Izraelyje pradėjo karaliauti Gadžio sūnus Menahemas ir karaliavo Samarijoje dešimt metų. </p>
<p id="v18"><sup><small>18</small></sup>  Jis darė pikta Viešpaties akyse ir neatsitraukė nuo nuodėmių Nebato sūnaus Jeroboamo, kuris įtraukė Izraelį į nuodėmę. </p>
<p id="v19"><sup><small>19</small></sup>  Asirijos karalius Pulas užpuolė kraštą. Menahemas davė jam tūkstantį talentų sidabro, kad jo ranka būtų su juo ir padėtų įsitvirtinti valdžioje. </p>
<p id="v20"><sup><small>20</small></sup>  Menahemas visus pasiturinčius gyventojus apdėjo mokesčiais, kiekvieną po penkiasdešimt šekelių sidabro, kad galėtų sumokėti Asirijos karaliui. Taip Asirijos karalius apsisuko ir pasitraukė iš krašto. </p>
<p id="v21"><sup><small>21</small></sup>  Visi kiti Menahemo darbai surašyti Izraelio karalių metraščių knygoje. </p>
<p id="v22"><sup><small>22</small></sup>  Menahemas užmigo prie savo tėvų, ir jo sūnus Pekachija karaliavo jo vietoje. </p>
<p id="v23"><sup><small>23</small></sup>  Penkiasdešimtaisiais Judo karaliaus Azarijos metais Izraelio karaliumi Samarijoje tapo Menahemo sūnus Pekachija ir karaliavo dvejus metus. </p>
<p id="v24"><sup><small>24</small></sup>  Jis darė pikta Viešpaties akyse ir nepasitraukė nuo nuodėmių Nebato sūnaus Jeroboamo, kuris įtraukė Izraelį į nuodėmę. </p>
<p id="v25"><sup><small>25</small></sup>  Prieš jį surengė sąmokslą Remalijo sūnus Pekachas, jo karo vadas. Jis susitarė su Argobu, Arjė bei penkiasdešimt gileadiečių ir nužudė jį Samarijoje, karaliaus rūmuose. Ir jis karaliavo jo vietoje. </p>
<p id="v26"><sup><small>26</small></sup>  Visi kiti Pekachijos darbai surašyti Izraelio karalių metraščių knygoje. </p>
<p id="v27"><sup><small>27</small></sup>  Penkiasdešimt antraisiais Judo karaliaus Azarijos metais Izraelyje ir Samarijoje pradėjo karaliauti Remalijo sūnus Pekachas ir karaliavo dvidešimt metų. </p>
<p id="v28"><sup><small>28</small></sup>  Pekachas darė pikta Viešpaties akyse ir neatsitraukė nuo nuodėmių Nebato sūnaus Jeroboamo, kuris įtraukė Izraelį į nuodėmę. </p>
<p id="v29"><sup><small>29</small></sup>  Izraelio karaliaus Pekacho dienomis Asirijos karalius Tiglat Pileseras įsiveržė ir paėmė Ijoną, Abel Bet Maaką, Janoachą, Kedešą, Hasorą, Gileadą, Galilėją ir visą Naftalio kraštą, o žmones išsivedė į Asiriją. </p>
<p id="v30"><sup><small>30</small></sup>  Elos sūnus Ozėjas surengė sąmokslą prieš Remalijo sūnų Pekachą, nužudė jį ir karaliavo jo vietoje dvidešimtaisiais Uzijo sūnaus Jotamo metais. </p>
<p id="v31"><sup><small>31</small></sup>  Visi kiti Pekacho darbai surašyti Izraelio karalių metraščių knygoje. </p>
<p id="v32"><sup><small>32</small></sup>  Antraisiais Remalijo sūnaus Pekacho, Izraelio karaliaus, metais pradėjo karaliauti Judo karaliaus Uzijo sūnus Jotamas. </p>
<p id="v33"><sup><small>33</small></sup>  Jis pradėjo karaliauti dvidešimt penkerių metų ir karaliavo Jeruzalėje šešiolika metų. Jo motina buvo Cadoko duktė Jeruša. </p>
<p id="v34"><sup><small>34</small></sup>  Jis darė tai, kas teisinga Viešpaties akyse, kaip ir jo tėvas Uzijas. </p>
<p id="v35"><sup><small>35</small></sup>  Tačiau aukštumos nebuvo panaikintos, žmonės vis dar smilkė ir aukojo aukštumose. Jis pastatė aukštutinius Viešpaties namų vartus. </p>
<p id="v36"><sup><small>36</small></sup>  Visi kiti Jotamo darbai yra surašyti Judo karalių metraščių knygoje. </p>
<p id="v37"><sup><small>37</small></sup>  Tomis dienomis Viešpats pradėjo siųsti prieš Judą Sirijos karalių Reciną ir Remalijo sūnų Pekachą. </p>
<p id="v38"><sup><small>38</small></sup>  Jotamas užmigo prie savo tėvų ir buvo palaidotas prie savo tėvų savo tėvo Dovydo mieste; jo sūnus Ahazas pradėjo karaliauti jo vietoje. </p>
