<!--
title: Antroji Samuelio knyga - Skyrius 5
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Samuel/4">Antroji Samuelio knyga - Skyrius 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Samuel/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/2_Samuel/6">Antroji Samuelio knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visos Izraelio giminės atėjo pas Dovydą į Hebroną ir tarė: “Mes esame tavo kūnas ir kaulai. </p>
<p id="v2"><sup><small>2</small></sup>  Jau anksčiau, kai Saulius buvo mūsų karalius, tu išvesdavai ir įvesdavai Izraelį, ir Viešpats tau pažadėjo: ‘Tu ganysi mano tautą Izraelį ir būsi Izraelio vadas’ ”. </p>
<p id="v3"><sup><small>3</small></sup>  Visi Izraelio vyresnieji atėjo pas karalių į Hebroną. Karalius Dovydas sudarė su jais Hebrone sąjungą Viešpaties akivaizdoje. Jie patepė Dovydą Izraelio karaliumi. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Dovydui buvo trisdešimt metų, kai jis pradėjo karaliauti, ir jis karaliavo keturiasdešimt metų. </p>
<p id="v5"><sup><small>5</small></sup>  Gyvendamas Hebrone, jis valdė Judą septynerius metus ir šešis mėnesius ir Jeruzalėje trisdešimt trejus metus karaliavo visam Izraeliui ir Judui. </p>
<p id="v6"><sup><small>6</small></sup>  Dovydas su savo žmonėmis puolė Jeruzalę. Tenykščiai gyventojai jebusiečiai sakė Dovydui: “Tu neįeisi. Tave nuvys mūsų aklieji ir raišieji”. Nes jie galvojo: “Dovydas negalės įeiti”. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Tačiau Dovydas paėmė Siono tvirtovę (ji yra Dovydo miestas). </p>
<p id="v8"><sup><small>8</small></sup>  Tuomet Dovydas tarė: “Kas nugalės jebusiečius ir pasieks vandens kanalą, tegul žudo raišuosius ir akluosius, kurių nekenčia Dovydas”. Todėl yra sakoma: “Aklas ir raišas neįeis į namus”. </p>
<p id="v9"><sup><small>9</small></sup>  Dovydas apsigyveno tvirtovėje ir pavadino ją Dovydo miestu. Dovydas statė aplinkui, pradėdamas nuo Milojo, ir viduje. </p>
<p id="v10"><sup><small>10</small></sup>  Dovydas vis daugiau įsigalėjo, nes Viešpats, kareivijų Dievas, buvo su juo. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Tyro karalius Hiramas siuntė pas Dovydą pasiuntinių su kedro medžiais, dailidžių bei mūrininkų, kurie pastatė Dovydui namus. </p>
<p id="v12"><sup><small>12</small></sup>  Dovydas suprato, kad Viešpats jį įtvirtino Izraelio karaliumi ir išaukštino jo karalystę dėl savo tautos Izraelio. </p>
<p id="v13"><sup><small>13</small></sup>  Dovydas, persikėlęs iš Hebrono į Jeruzalę, paėmė iš Jeruzalės daugiau sugulovių ir žmonų. Čia Dovydui gimė sūnų ir dukterų. </p>
<p id="v14"><sup><small>14</small></sup>  Šitie vardai tų, kurie gimė Dovydui Jeruzalėje: Šamuva, Šobabas, Natanas, Saliamonas, </p>
<p id="v15"><sup><small>15</small></sup>  Ibharas, Elišūva, Nefegas, Jafija, </p>
<p id="v16"><sup><small>16</small></sup>  Elišama, Eljada ir Elifeletas. </p>
<p id="v17"><sup><small>17</small></sup>  Filistinai, išgirdę, kad Dovydas pateptas Izraelio karaliumi, pradėjo ieškoti Dovydo. Dovydas, tai sužinojęs, pasitraukė į tvirtovę, <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  o filistinai atėję sustojo Rafaimų slėnyje. </p>
<p id="v19"><sup><small>19</small></sup>  Dovydas klausė Viešpatį, sakydamas: “Ar man eiti prieš filistinus? Ar atiduosi juos į mano rankas?” Viešpats atsakė: “Eik, nes Aš tikrai atiduosiu filistinus į tavo rankas”. </p>
<p id="v20"><sup><small>20</small></sup>  Dovydas atėjo į Baal Peracimus ir ten juos sumušė. Tada jis tarė: “Viešpats nušlavė mano priešus prieš mane kaip užplūdęs vanduo”. Todėl tą vietą pavadino Baal Peracimu. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Filistinai ten paliko savo dievų atvaizdus, kuriuos Dovydas ir jo kariai sudegino. </p>
<p id="v22"><sup><small>22</small></sup>  Filistinai dar kartą atėjo ir sustojo Rafaimų slėnyje. </p>
<p id="v23"><sup><small>23</small></sup>  Dovydas vėl klausė Viešpaties. Jis atsakė: “Nesiartink jiems iš priekio. Eik aplinkui ir pulk iš šilkmedžių pusės. </p>
<p id="v24"><sup><small>24</small></sup>  Išgirdęs šlamesį šilkmedžių viršūnėse, užpulk juos, nes tada Viešpats išeis pirma tavęs ir naikins filistinų kariuomenę”. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Dovydas taip padarė, kaip Viešpats jam įsakė. Jis mušė filistinus nuo Gebos iki Gazero. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:3 <i>Pateptasis Izraelio karalius</i>: <a href="/lt/The_Urantia_Book/97#p9_11">UK 97:9.11</a>. </li>
  <li id="fn2"><a href="#cite2">↑</a> 5:6-9 <i>Dovydo pergalė</i>: <a href="/lt/The_Urantia_Book/97#p9_11">UK 97:9.11</a>.  <i>Jeruzalė</i>: <a href="/lt/The_Urantia_Book/97#p9_11">UK 97:9.11</a>. </li>
  <li id="fn3"><a href="#cite3">↑</a> 5:10 <i>Viešpats kareivijų Dievas</i>: <a href="/lt/The_Urantia_Book/38#p6_2">UK 38:6.2</a>.  <i>Lord God of Hosts</i>: <a href="/lt/The_Urantia_Book/97#p9_11">UK 97:9.11</a>.  <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
  <li id="fn4"><a href="#cite4">↑</a> 5:17-25 <i>Filistinų puolimas</i>: <a href="/lt/The_Urantia_Book/97#p9_11">UK 97:9.11</a>. </li>
  <li id="fn5"><a href="#cite5">↑</a> 5:20 <i>Jahvė palaužė priešus</i>: <a href="/lt/The_Urantia_Book/97#p9_12">UK 97:9.12</a>. </li>
  <li id="fn6"><a href="#cite6">↑</a> 5:24 <i>Kai girdi vėjo garsą</i>: <a href="/lt/The_Urantia_Book/90#p2_5">UK 90:2.5</a>. </li>
</ol>
</div>
