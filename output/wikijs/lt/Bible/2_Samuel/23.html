<!--
title: Antroji Samuelio knyga - Skyrius 23
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Samuel/22">Antroji Samuelio knyga - Skyrius 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Samuel/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/2_Samuel/24">Antroji Samuelio knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tai yra paskutiniai Dovydo žodžiai. Dovydas, Jesės sūnus, vyras aukštai iškeltas, pateptas Jokūbo Dievo, geriausias giesmininkas Izraelyje, sakė: </p>
<p id="v2"><sup><small>2</small></sup>  “Viešpaties Dvasia kalbėjo per mane, Jo žodžius aš tariau. </p>
<p id="v3"><sup><small>3</small></sup>  Izraelio Dievas pasakė, Izraelio uola man kalbėjo: ‘Kas valdo žmones teisingai, bijodamas Dievo, </p>
<p id="v4"><sup><small>4</small></sup>  yra lyg giedro ryto šviesa, saulei tekant, ir po lietaus dygstanti švelni žolė iš žemės’. </p>
<p id="v5"><sup><small>5</small></sup>  Tokie yra mano namai su Dievu. Jis su manimi sudarė amžiną sandorą, tvirtą ir nekintamą. Mano išgelbėjimas ir mano troškimai kyla iš Jo. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Belialo vaikai yra lyg išmėtyti erškėčiai, niekas jų neima į rankas. </p>
<p id="v7"><sup><small>7</small></sup>  O kas juos nori paliesti, turi apsiginkluoti. Jie bus visi sudeginti”. </p>
<p id="v8"><sup><small>8</small></sup>  Šitie yra Dovydo karžygių vardai. Tachemonitas, žymiausias iš visų, kuris išžudė ietimi aštuonis šimtus vienu metu. </p>
<p id="v9"><sup><small>9</small></sup>  Po jo buvo Dodojo sūnus Eleazaras, ahohitas, vienas iš trijų karžygių, kurie buvo su Dovydu, kai jie plūdo filistinus, susirinkusius mūšiui; Izraelio vyrai atsitraukė, </p>
<p id="v10"><sup><small>10</small></sup>  o jis mušė filistinus, kol jo ranka pavargo ir prilipo prie kardo. Viešpats tą dieną suteikė didelę pergalę, ir žmonės ėjo paskui jį tik plėšti užmuštųjų. </p>
<p id="v11"><sup><small>11</small></sup>  Trečiasis yra Agės sūnus Šama, hararitas. Kartą filistinai susirinko prie lęšių lauko. Žmonės pabėgo nuo filistinų, </p>
<p id="v12"><sup><small>12</small></sup>  bet Šama, atsistojęs lauko viduryje, gynė jį ir žudė filistinus. Taip Viešpats suteikė didelę pergalę. </p>
<p id="v13"><sup><small>13</small></sup>  Tie trys vyrai iš trisdešimties vyresniųjų atėjo pjūčiai prasidėjus pas Dovydą į Adulamo olą; filistinų kariai buvo Rafaimų slėnyje. </p>
<p id="v14"><sup><small>14</small></sup>  Dovydas tada buvo olos tvirtovėje, o filistinų būrys buvo Betliejuje. </p>
<p id="v15"><sup><small>15</small></sup>  Kartą Dovydas tarė: “Kas man atneš vandens iš Betliejaus šulinio, esančio prie vartų?” </p>
<p id="v16"><sup><small>16</small></sup>  Tuomet tie trys karžygiai prasilaužė pro filistinų stovyklą, pasėmė vandens iš Betliejaus šulinio ir atnešė Dovydui. Tačiau jis jo negėrė, bet išliejo Viešpačiui, </p>
<p id="v17"><sup><small>17</small></sup>  sakydamas: “Tebūna tai toli nuo manęs, Viešpatie, kad tai daryčiau ir gerčiau kraują vyrų, kurie statė savo gyvybes pavojun”. Jis atsisakė gerti tą vandenį. Tai padarė tie trys karžygiai. </p>
<p id="v18"><sup><small>18</small></sup>  Abišajas, Joabo brolis, Cerujos sūnus, buvo žymiausias tarp trijų. Jis pakėlė ietį prieš tris šimtus, nukovė juos ir pagarsėjo tarp trijų. </p>
<p id="v19"><sup><small>19</small></sup>  Tarp trijų jis buvo žymiausias ir tapo jų vadu, tačiau aniems trims neprilygo. </p>
<p id="v20"><sup><small>20</small></sup>  Jehojados sūnus Benajas, narsus vyras iš Kabceelio, įvykdė daug žygdarbių. Jis nukovė du žymius Moabo karžygius. Kartą pasnigus nuėjęs užmušė liūtą duobėje. </p>
<p id="v21"><sup><small>21</small></sup>  Jis nužudė egiptietį, augalotą vyrą. Egiptietis laikė rankoje ietį, o Benajas, nuėjęs prie jo su lazda, išplėšė ietį iš egiptiečio rankų ir jį nukovė jo paties ietimi. </p>
<p id="v22"><sup><small>22</small></sup>  Tuo Jehojados sūnus Benajas pagarsėjo tarp trijų karžygių. </p>
<p id="v23"><sup><small>23</small></sup>  Tarp trisdešimties jis buvo žymiausias, tačiau pirmiems trims neprilygo. Dovydas jį paskyrė savo sargybos viršininku. </p>
<p id="v24"><sup><small>24</small></sup>  Prie tų trisdešimties priklausė Joabo brolis Asaelis, Dodojo sūnus Elhananas iš Betliejaus, </p>
<p id="v25"><sup><small>25</small></sup>  harodietis Šama, harodietis Elika, </p>
<p id="v26"><sup><small>26</small></sup>  peletietis Helecas, tekojiečio Ikešo sūnus Ira, </p>
<p id="v27"><sup><small>27</small></sup>  anatotietis Abiezeras, hušietis Mebunajas, </p>
<p id="v28"><sup><small>28</small></sup>  ahohitas Calmonas, netofietis Mahrajas, </p>
<p id="v29"><sup><small>29</small></sup>  netofietis Helebas, Baanos sūnus, Ribajo sūnus Itajas iš benjaminų Gibėjos, </p>
<p id="v30"><sup><small>30</small></sup>  piratonietis Benajas, Hidajas iš Gaašo klonių, </p>
<p id="v31"><sup><small>31</small></sup>  arabietis Abi Albonas, bahurimietis Azmavetas, </p>
<p id="v32"><sup><small>32</small></sup>  šaalbonietis Eljachba, Jašeno sūnus Jehonatanas, </p>
<p id="v33"><sup><small>33</small></sup>  hararitas Šama, hararito Šararo sūnus Ahiamas, </p>
<p id="v34"><sup><small>34</small></sup>  Ahasbajo sūnus Elifeletas iš Maako, Ahitofelio sūnus gilojietis Eliamas, </p>
<p id="v35"><sup><small>35</small></sup>  karmelietis Hecrajas, arabietis Paarajas, </p>
<p id="v36"><sup><small>36</small></sup>  Natano sūnus Igalas iš Cobos, gadas Banis, </p>
<p id="v37"><sup><small>37</small></sup>  amonitas Celekas, beerotietis Nacharajas, Cerujos sūnaus Joabo ginklanešys, </p>
<p id="v38"><sup><small>38</small></sup>  itras Garebas, itritas Ira, </p>
<p id="v39"><sup><small>39</small></sup>  hetitas Ūrija; iš viso trisdešimt septyni. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:5 <i>Sudarė su mumis sandorą</i>: <a href="/lt/The_Urantia_Book/97#p1_5">UK 97:1.5</a>. </li>
</ol>
</div>
