<!--
title: Antroji Samuelio knyga - Skyrius 8
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Samuel/7">Antroji Samuelio knyga - Skyrius 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Samuel/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/2_Samuel/9">Antroji Samuelio knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Po to Dovydas, nugalėjęs filistinus, juos pavergė ir atėmė iš jų Mefogamą. </p>
<p id="v2"><sup><small>2</small></sup>  Ir jis nugalėjo Moabą, ir matavo juos, suguldęs ant žemės. Jis atmatavo dvi virves nužudyti, o vieną virvę palikti gyvus. Taip moabitai tapo Dovydo tarnais ir mokėjo jam duoklę. </p>
<p id="v3"><sup><small>3</small></sup>  Taip pat Dovydas nugalėjo Rehobo sūnų Hadadezerą, Cobos karalių, kai tas siekė atgauti savo valdžią prie Eufrato. </p>
<p id="v4"><sup><small>4</small></sup>  Dovydas atėmė iš jo tūkstantį kovos vežimų, paėmė nelaisvėn septynis šimtus raitelių ir dvidešimt tūkstančių pėstininkų. Jis pakirto visiems kovos vežimų arkliams kojų gyslas ir sau pasiliko arklių tik dėl šimto kovos vežimų. </p>
<p id="v5"><sup><small>5</small></sup>  Kai sirai iš Damasko atėjo į pagalbą Cobos karaliui Hadadezerui, Dovydas nukovė sirų dvidešimt du tūkstančius vyrų. </p>
<p id="v6"><sup><small>6</small></sup>  Dovydas paskyrė įgulas Damasko Sirijoje. Taip sirai tapo Dovydo tarnais ir mokėjo duoklę. Viešpats saugojo Dovydą visur, kur jis ėjo. </p>
<p id="v7"><sup><small>7</small></sup>  Dovydas paėmė Hadadezero tarnų auksinius skydus ir parsigabeno į Jeruzalę, </p>
<p id="v8"><sup><small>8</small></sup>  o iš Hadadezero miestų Betacho ir Berotajo karalius Dovydas parsigabeno labai daug vario. </p>
<p id="v9"><sup><small>9</small></sup>  Hamato karalius Tojas, išgirdęs, kad Dovydas sumušė visą Hadadezero kariuomenę, </p>
<p id="v10"><sup><small>10</small></sup>  atsiuntė savo sūnų Joramą pas karalių Dovydą pasveikinti jį ir palaiminti, nes jis kariavo su Hadadezeru ir jį sumušė, o Hadadezeras buvo Tojaus priešas. Joramas atnešė Dovydui dovanų sidabrinių, auksinių ir varinių indų. </p>
<p id="v11"><sup><small>11</small></sup>  Karalius Dovydas paskyrė tuos daiktus Viešpačiui kartu su sidabru ir auksu, kurį jis paskyrė iš visų užimtų tautų: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Sirijos, Moabo, amonitų, filistinų, amalekiečių ir Rehobo sūnaus Hadadezero, Cobos karaliaus. </p>
<p id="v13"><sup><small>13</small></sup>  Dovydas įsigijo vardą, kai grįžo sumušęs Druskos slėnyje aštuoniolika tūkstančių sirų. </p>
<p id="v14"><sup><small>14</small></sup>  Ir jis paskyrė įgulas Edome, visame Edomo krašte, ir edomitai tapo Dovydo tarnais. Viešpats saugojo Dovydą visur, kur jis ėjo. </p>
<p id="v15"><sup><small>15</small></sup>  Dovydas karaliavo visame Izraelyje ir vykdė teisingumą ir teismą visai tautai. </p>
<p id="v16"><sup><small>16</small></sup>  Cerujos sūnus Joabas buvo kariuomenės vadas, Ahiludo sūnus Juozapatas­metraštininkas, </p>
<p id="v17"><sup><small>17</small></sup>  Ahitubo sūnus Cadokas ir Abjataro sūnus Ahimelechas buvo kunigai, Seraja­raštininkas, </p>
<p id="v18"><sup><small>18</small></sup>  Jehojados sūnus Benajas buvo keretų ir peletų viršininkas, o Dovydo sūnūs­aukšti pareigūnai. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:11-12 <i>Didelė duoklė kaimynams</i>: <a href="/lt/The_Urantia_Book/97#p9_14">UK 97:9.14</a>. </li>
</ol>
</div>
