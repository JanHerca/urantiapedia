<!--
title: Antroji Kronikų knyga - Skyrius 17
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Chronicles/16">Antroji Kronikų knyga - Skyrius 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Chronicles/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/2_Chronicles/18">Antroji Kronikų knyga - Skyrius 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jo sūnus Juozapatas pradėjo karaliauti jo vietoje ir sustiprėjo prieš Izraelį. </p>
<p id="v2"><sup><small>2</small></sup>  Jis pasiuntė kariuomenės būrius į visus sutvirtintus Judo miestus ir paskyrė įgulas Judo krašte bei Efraimo miestuose, kuriuos buvo paėmęs jo tėvas Asa. </p>
<p id="v3"><sup><small>3</small></sup>  Viešpats buvo su Juozapatu, nes jis vaikščiojo ankstesniais savo tėvo Dovydo keliais ir negarbino Baalo. </p>
<p id="v4"><sup><small>4</small></sup>  Jis ieškojo savo tėvų Dievo ir vykdė Jo įsakymus, ir nesekė Izraelio pavyzdžiu. </p>
<p id="v5"><sup><small>5</small></sup>  Viešpats įtvirtino karalystę jo rankoje, ir visi Judo gyventojai nešė Juozapatui dovanų. Jis turėjo daug turtų ir buvo gerbiamas. </p>
<p id="v6"><sup><small>6</small></sup>  Jo širdis buvo išaukštinta Viešpaties keliuose ir jis sunaikino aukštumas bei giraites Jude. </p>
<p id="v7"><sup><small>7</small></sup>  Trečiaisiais karaliavimo metais jis siuntė į Judo miestus mokyti savo kunigaikščius: Ben Hailą, Abdiją, Zachariją, Netanelį ir Mikają. </p>
<p id="v8"><sup><small>8</small></sup>  Su jais buvo pasiųsti levitai: Šemajas, Netanijas, Zebadijas, Asaelis, Šemiramotas, Jehonatanas, Adonijas, Tobijas, Tob Adonija ir du kunigai­Elišama bei Jehoramas. </p>
<p id="v9"><sup><small>9</small></sup>  Jie mokė Jude žmones iš Viešpaties įstatymų knygos visuose miestuose. </p>
<p id="v10"><sup><small>10</small></sup>  Viešpaties baimė apėmė visus Judo kaimynus taip, kad jie nedrįso kariauti su Juozapatu. </p>
<p id="v11"><sup><small>11</small></sup>  Kai kurie filistinai nešė Juozapatui dovanų ir sidabrą kaip duoklę. O arabai atvedė jam septynis tūkstančius septynis šimtus avinų ir tokį pat skaičių ožių. </p>
<p id="v12"><sup><small>12</small></sup>  Juozapato galybė augo. Jis pastatė Jude pilis ir sandėlių miestus, </p>
<p id="v13"><sup><small>13</small></sup>  kuriuose jis laikė daug atsargų. Jeruzalėje buvo narsūs kariai. </p>
<p id="v14"><sup><small>14</small></sup>  Štai jų skaičius pagal jų tėvų namus. Iš Judo buvo šie tūkstantininkai. Adna­vadas trijų šimtų tūkstančių rinktinių karių. </p>
<p id="v15"><sup><small>15</small></sup>  Po jo buvo vadas Johananas su dviem šimtais aštuoniasdešimt tūkstančių karių. </p>
<p id="v16"><sup><small>16</small></sup>  Šalia jo Zichrio sūnus Amasija, savanoriškai pasišventęs Viešpačiui; su juo buvo du šimtai tūkstančių rinktinių karių. </p>
<p id="v17"><sup><small>17</small></sup>  Iš Benjamino­karžygys Eljada su dviem šimtais tūkstančių karių, ginkluotų lankais ir skydais. </p>
<p id="v18"><sup><small>18</small></sup>  Po jo­Jehozabadas su šimtu aštuoniasdešimt tūkstančių ginkluotų karių. </p>
<p id="v19"><sup><small>19</small></sup>  Šitie tarnavo karaliui, neskaičiuojant tų, kurie buvo karaliaus paskirstyti sutvirtintuose miestuose visame Jude. </p>
