<!--
title: Išėjimo knyga - Skyrius 33
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Exodus/32">Išėjimo knyga - Skyrius 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Exodus/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Exodus/34">Išėjimo knyga - Skyrius 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: “Eik ir keliauk iš šitos vietos su tauta, kurią išvedei iš Egipto, į šalį, apie kurią prisiekiau Abraomui, Izaokui ir Jokūbui, sakydamas: ‘Aš ją duosiu tavo palikuonims’. </p>
<p id="v2"><sup><small>2</small></sup>  Aš siųsiu pirma tavęs angelą ir išstumsiu kanaaniečius, amoritus, hetitus, perizus, hivus ir jebusiečius. </p>
<p id="v3"><sup><small>3</small></sup>  Eik į žemę, plūstančią pienu ir medumi; tačiau Aš pats neisiu su jumis, kadangi esate kietasprandė tauta, kad kartais nesunaikinčiau jūsų kelyje”. </p>
<p id="v4"><sup><small>4</small></sup>  Tauta, išgirdusi tokią blogą žinią, nuliūdo, nė vienas nesipuošė papuošalais. </p>
<p id="v5"><sup><small>5</small></sup>  Nes Viešpats sakė Mozei: “Kalbėk Izraelio tautai: ‘Jūs esate kietasprandė tauta: jei įeičiau pas jus nors trumpam, sunaikinčiau jus. Todėl nusiimkite savo papuošalus, kad žinočiau, ką su jumis daryti’ ”. </p>
<p id="v6"><sup><small>6</small></sup>  Izraelitai nusiėmė nuo savęs papuošalus prie Horebo kalno. </p>
<p id="v7"><sup><small>7</small></sup>  Mozė ištiesė palapinę toli už stovyklos ir pavadino ją Susitikimo palapine. Visi žmonės, kurie ieškojo Viešpaties, eidavo iš stovyklos prie Susitikimo palapinės. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Kai Mozė eidavo į palapinę, visi žmonės pakildavo ir stovėdavo savo palapinių angose, sekdami jį akimis, kol jis įeidavo palapinėn. </p>
<p id="v9"><sup><small>9</small></sup>  Mozei įėjus į Susitikimo palapinę, debesies stulpas nusileisdavo ir stovėdavo prie palapinės įėjimo ir Viešpats kalbėdavosi su Moze. </p>
<p id="v10"><sup><small>10</small></sup>  Visa tauta matė debesies stulpą prie palapinės įėjimo, ir visi žmonės pakildavo ir pagarbindavo savo palapinių angose. </p>
<p id="v11"><sup><small>11</small></sup>  Viešpats kalbėdavo su Moze veidas į veidą, kaip žmogus kalbasi su savo draugu. Jam grįžtant į stovyklą, jo tarnas Jozuė, Nūno sūnus, jaunas vyras, nepasitraukdavo nuo palapinės. </p>
<p id="v12"><sup><small>12</small></sup>  Mozė tarė Viešpačiui: “Liepei išvesti šitą tautą ir nepasakei, ką siųsi su manimi, tačiau sakei: ‘Aš tave pažįstu ir žinau tavo vardą, tu radai malonę mano akyse’. </p>
<p id="v13"><sup><small>13</small></sup>  Jei tad radau malonę Tavo akyse, apreikšk man savo kelius, kad Tave pažinčiau ir galėčiau atrasti malonę Tavo akyse, nes tie žmonės yra Tavo tauta”. </p>
<p id="v14"><sup><small>14</small></sup>  Viešpats atsakė: “Mano artumas eis su tavimi, ir Aš įvesiu tave į poilsį”. </p>
<p id="v15"><sup><small>15</small></sup>  Mozė atsakė: “Jei Tavo artumas neis, nevesk mūsų niekur iš šitos vietos. </p>
<p id="v16"><sup><small>16</small></sup>  Nes kaip man sužinoti, kad aš ir Tavo tauta atradome malonę Tavo akyse? Ar ne iš to, kad Tu eisi su mumis? Taip aš ir Tavo tauta būsime išskirti iš visų žemės tautų”. </p>
<p id="v17"><sup><small>17</small></sup>  Viešpats atsakė Mozei: “Ir šį prašymą patenkinsiu, nes radai malonę mano akyse ir Aš žinau tavo vardą”. </p>
<p id="v18"><sup><small>18</small></sup>  Mozė prašė: “Parodyk man savo šlovę”. </p>
<p id="v19"><sup><small>19</small></sup>  Viešpats atsakė: “Aš leisiu visai savo šlovei praeiti pro tave ir paskelbsiu tau Viešpaties vardą, ir būsiu maloningas tam, kam būsiu maloningas, ir pasigailėsiu to, ko pasigailėsiu. </p>
<p id="v20"><sup><small>20</small></sup>  Mano veido negalėsi matyti, nes žmogus, mane pamatęs, negali išlikti gyvas. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Štai vieta šalia manęs! Atsistok ant šios uolos. </p>
<p id="v22"><sup><small>22</small></sup>  Kai mano šlovė eis pro šalį, tave pastatysiu uolos plyšyje ir pridengsiu savo ranka, kol praeisiu. </p>
<p id="v23"><sup><small>23</small></sup>  Po to atitrauksiu ranką ir matysi mane iš užpakalio, mano gi veido nematysi”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 33:7-10 <i>Mozės iškelta fetišo trobelė</i>: <a href="/lt/The_Urantia_Book/88#p2_3">UK 88:2.3</a>. </li>
  <li id="fn2"><a href="#cite2">↑</a> 33:20 <i>Žmogus negali matyti Dievo</i>: <a href="/lt/The_Urantia_Book/1#p5_5">UK 1:5.5</a>.  <i>nematau savo veido..</i>: <a href="/lt/The_Urantia_Book/1#p3_3">UK 1:3.3</a>. </li>
</ol>
</div>
