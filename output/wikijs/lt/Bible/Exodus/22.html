<!--
title: Išėjimo knyga - Skyrius 22
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Exodus/21">Išėjimo knyga - Skyrius 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Exodus/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Exodus/23">Išėjimo knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei kas pavagia jautį ar avį ir jį papjauna ar parduoda, jis sugrąžins penkis jaučius už jautį ir keturias avis už avį. </p>
<p id="v2"><sup><small>2</small></sup>  Jei kas užklumpa vagį besilaužiantį ir suduoda jam taip, kad tas numiršta, jis nebaudžiamas už pralietą kraują. </p>
<p id="v3"><sup><small>3</small></sup>  Jei jis tai padarytų dienos metu, jis kaltinamas už pralietą kraują. Vagis privalo viską atlyginti. Jei jis nieko neturi, jį parduosite už vagystę. </p>
<p id="v4"><sup><small>4</small></sup>  Jei pas jį randamas dar gyvas pavogtas jautis ar avis, jis atlygins dvigubai. </p>
<p id="v5"><sup><small>5</small></sup>  Jei kas nugano lauką ar vynuogyną ir leidžia savo gyvulius ganytis svetimame lauke, tas privalo atlyginti geriausiu, kas yra jo paties lauke ar vynuogyne. </p>
<p id="v6"><sup><small>6</small></sup>  Jei ugnis išsiplečia ir apima erškėčius, ir sudega sustatyti pėdai ar tebeaugantys javai lauke, tai tas, kuris užkūrė ugnį, atlygina visą nuostolį. </p>
<p id="v7"><sup><small>7</small></sup>  Jei kas paveda savo artimui saugoti pinigus ar kitokius daiktus ir jie pavagiami iš jo namų, tai, suradus vagį, jis privalo dvigubai atlyginti. </p>
<p id="v8"><sup><small>8</small></sup>  Jei vagies nesuranda, namų savininką atvesite pas teisėjus, kad ištirtų, ar jis nepridėjo rankos prie savo artimo nuosavybės. </p>
<p id="v9"><sup><small>9</small></sup>  Kai kyla ginčas dėl nuosavybės: jaučio, asilo, avies, apsiausto ar dėl bet kokio kito pamesto daikto, apie kurį kitas tvirtina, kad tai jo,­abu privalo ateiti pas teisėjus. Kuris kaltas, privalo dvigubai atlyginti savo artimui. </p>
<p id="v10"><sup><small>10</small></sup>  Jei kas paveda savo artimui saugoti asilą, jautį, avį ar bet kokį gyvulį ir tas, niekam nematant, pastimpa, susižeidžia ar nuvaromas, </p>
<p id="v11"><sup><small>11</small></sup>  tas, kuris saugojo, turi prisiekti prieš Viešpatį, kad nepridėjo rankos prie artimo nuosavybės. Tada savininkas privalo sutikti su tuo ir jis neturės atlyginti nuostolio. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  O jei bus pavogta iš jo, jis atlygins savininkui. </p>
<p id="v13"><sup><small>13</small></sup>  Jei gyvulį sudrasko žvėrys, jis privalo liekanas atgabenti įrodymui ir jam nereikės atlyginti už tai, kas sudraskyta. </p>
<p id="v14"><sup><small>14</small></sup>  Jei kas pasiskolina iš savo artimo ir tai sugadinama ar pastimpa, kai savininko nėra šalia, tai jis privalo atlyginti nuostolį. </p>
<p id="v15"><sup><small>15</small></sup>  Jei savininkas buvo šalia, atlyginti nereikia. Jei buvo išnuomota, reikia sumokėti tik už nuomą. </p>
<p id="v16"><sup><small>16</small></sup>  Jei kas suvedžioja mergaitę dar nesužadėtą, jis privalo ją vesti ir duoti jai kraitį. </p>
<p id="v17"><sup><small>17</small></sup>  Jei jos tėvas nesutinka jos išleisti už jo, tai jis sumokės tiek pinigų, kiek mokama kraičiui mergaitei. </p>
<p id="v18"><sup><small>18</small></sup>  Būrėjams neleisi gyviems išlikti. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Kas santykiauja su gyvuliu, turi būti baudžiamas mirtimi. </p>
<p id="v20"><sup><small>20</small></sup>  Kas aukoja kitiems dievams, o ne Viešpačiui, turi būti sunaikintas. </p>
<p id="v21"><sup><small>21</small></sup>  Ateivio neskriausi ir nespausi, nes jūs patys buvote ateiviai Egipto šalyje. </p>
<p id="v22"><sup><small>22</small></sup>  Neskriauskite našlės ar našlaičio. </p>
<p id="v23"><sup><small>23</small></sup>  Jei juos skriausi ir jie šauksis mano pagalbos, Aš tikrai išklausysiu jų šauksmą. </p>
<p id="v24"><sup><small>24</small></sup>  Tada savo rūstybėje išžudysiu jus kardu: jūsų žmonos liks našlėmis ir vaikai našlaičiais. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Jei paskolinsi pinigų mano tautos beturčiui, gyvenančiam šalia tavęs, nepasidaryk lupikas ir neapkrauk jo palūkanomis. </p>
<p id="v26"><sup><small>26</small></sup>  Jei paimsi kaip užstatą savo artimo apsiaustą, privalai jam grąžinti jį iki saulės laidos. </p>
<p id="v27"><sup><small>27</small></sup>  Nes tai yra jo vienintelis apsiaustas kūnui pridengti. Kuo kitu jis apsidengs miegodamas? Ir kai jis šauksis manęs, išklausysiu, nes esu gailestingas. </p>
<p id="v28"><sup><small>28</small></sup>  Nekalbėk pikta prieš tautos teisėjus ir nekeik tautos vadovo. </p>
<p id="v29"><sup><small>29</small></sup>  Savo javų ir vaisių pirmienų nedelsk pristatyti. Pirmagimį savo sūnų atiduosi man. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Taip pat pasielgsi su savo jaučiais ir avimis. Septynias dienas jis pasiliks prie savo motinos, aštuntąją dieną atiduosi jį man. </p>
<p id="v31"><sup><small>31</small></sup>  Jūs būsite šventi žmonės man, ir žvėries sudraskyto gyvulio nevalgysite; šuniui jį numeskite”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:11 <i>Šventieji įžadai ir priesaikos</i>: <a href="/lt/The_Urantia_Book/87#p6_9">UK 87:6.9</a>. </li>
  <li id="fn2"><a href="#cite2">↑</a> 22:18 <i>Raganavimas</i>: <a href="/lt/The_Urantia_Book/90#p2_3">UK 90:2.3</a>. </li>
  <li id="fn3"><a href="#cite3">↑</a> 22:24 <i>Didelio pykčio, nuožmaus pykčio dievas</i>: <a href="/lt/The_Urantia_Book/142#p2_1">UK 142:2.1</a>. </li>
  <li id="fn4"><a href="#cite4">↑</a> 22:29-30 <i>Pirmagimis Dievui</i>: <a href="/lt/The_Urantia_Book/122#p9_1">UK 122:9.1</a>. </li>
</ol>
</div>
