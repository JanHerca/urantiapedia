<!--
title: Zecharijo knyga - Skyrius 4
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Zechariah/3">Zecharijo knyga - Skyrius 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Zechariah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Zechariah/5">Zecharijo knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Angelas, kuris kalbėjo su manimi, vėl sugrįžo ir žadino mane, kaip žmogus žadinamas iš miego. </p>
<p id="v2"><sup><small>2</small></sup>  Jis klausė: “Ką matai?” Aš atsakiau: “Matau auksinę žvakidę, aliejaus indą jos viršuje ir septynias lempas su septyniais vamzdeliais. </p>
<p id="v3"><sup><small>3</small></sup>  Prie jos yra du alyvmedžiai: vienas aliejaus indo dešinėje, o kitas kairėje”. </p>
<p id="v4"><sup><small>4</small></sup>  Aš klausiau angelo, kuris kalbėjo su manimi: “Kas tai yra, mano viešpatie?” </p>
<p id="v5"><sup><small>5</small></sup>  Angelas atsakė: “Ar nežinai, kas tai yra?” Aš atsakiau: “Ne, mano viešpatie”. </p>
<p id="v6"><sup><small>6</small></sup>  Jis tarė: “Tai yra Viešpaties žodis Zorobabeliui: ‘Ne galybe ir ne jėga, bet mano dvasia,­sako kareivijų Viešpats’ ”. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Kas esi, didis kalne? Zorobabelio akivaizdoje tu pavirsi lyguma! Jis padės paskutinį akmenį, skambant džiaugsmo šūksniams: “Malonė, malonė jam”. </p>
<p id="v8"><sup><small>8</small></sup>  Viešpats kalbėjo man: </p>
<p id="v9"><sup><small>9</small></sup>  “Zorobabelio rankos padėjo pamatus šiems namams, ir jo rankos užbaigs juos. Tada žinosi, kad kareivijų Viešpats siuntė mane pas jus. </p>
<p id="v10"><sup><small>10</small></sup>  Kurie paniekino mažą pradžią, džiaugsis, matydami paskutinį akmenį Zorobabelio rankoje. Septynios lempos yra septynios Viešpaties akys, kurios viską stebi žemėje”. </p>
<p id="v11"><sup><small>11</small></sup>  Aš klausiau angelą: “Kas yra šitie du alyvmedžiai žvakidės dešinėje ir kairėje?” </p>
<p id="v12"><sup><small>12</small></sup>  Aš antrą kartą klausiau jį. “Kas yra tos dvi alyvmedžių šakelės prie auksinių vamzdelių, kuriais teka aliejus?” </p>
<p id="v13"><sup><small>13</small></sup>  Jis klausė manęs: “Ar nežinai, kas tai yra?” Aš atsakiau: “Ne, mano viešpatie”. </p>
<p id="v14"><sup><small>14</small></sup>  Jis tarė: “Šie du yra pateptieji, kurie stovi prie visos žemės Viešpaties”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:6 <i>Ne tik žodžiu, bet galia</i>: <a href="/lt/The_Urantia_Book/34#p6_6">UK 34:6.6</a>. </li>
</ol>
</div>
