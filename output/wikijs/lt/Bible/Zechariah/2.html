<!--
title: Zecharijo knyga - Skyrius 2
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Zechariah/1">Zecharijo knyga - Skyrius 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Zechariah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Zechariah/3">Zecharijo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pakėlęs akis, pamačiau vyrą, kuris laikė rankoje matavimo virvę. </p>
<p id="v2"><sup><small>2</small></sup>  Aš paklausiau: “Kur tu eini?” Jis man atsakė: “Matuoti Jeruzalės, kad sužinočiau jos plotį ir ilgį”. </p>
<p id="v3"><sup><small>3</small></sup>  Angelas, kalbėjęs su manimi, išėjo priekin, o kitas angelas atėjo priešais jį. </p>
<p id="v4"><sup><small>4</small></sup>  Jis tarė anam: “Bėk, pranešk šiam jaunuoliui, kad Jeruzalėje bus gyvenama ir už miesto sienų dėl daugybės žmonių ir gyvulių”. </p>
<p id="v5"><sup><small>5</small></sup>  “Aš,­sako Viešpats,­būsiu jai ugnies siena ir būsiu šlovė joje. </p>
<p id="v6"><sup><small>6</small></sup>  Bėkite iš šiaurės krašto,­sako Viešpats,­nes Aš jus išsklaidžiau į visas keturias puses,­sako Viešpats.­ </p>
<p id="v7"><sup><small>7</small></sup>  Gelbėkis, Sione, gyvenantis su Babilono dukterimi!” </p>
<p id="v8"><sup><small>8</small></sup>  Taip sako kareivijų Viešpats, kurio šlovė siuntė mane pas tautas, kurios plėšė jus: “Kas paliečia jus, paliečia mano akies vyzdį! </p>
<p id="v9"><sup><small>9</small></sup>  Aš pakelsiu ranką prieš juos, ir jie taps savo tarnų grobiu. Tada jūs žinosite, kad kareivijų Viešpats siuntė mane. </p>
<p id="v10"><sup><small>10</small></sup>  Džiūgauk ir būk linksma, Siono dukra, nes Aš ateinu ir gyvensiu tavyje,­sako Viešpats.­ </p>
<p id="v11"><sup><small>11</small></sup>  Tuomet daug tautų prisijungs prie Viešpaties ir taps mano tauta. Aš gyvensiu tavyje ir tu žinosi, kad kareivijų Viešpats siuntė mane pas tave. </p>
<p id="v12"><sup><small>12</small></sup>  Viešpats vėl valdys Judą, kaip savo paveldą šventame krašte, ir Jeruzalė vėl taps išrinktuoju miestu. </p>
<p id="v13"><sup><small>13</small></sup>  Tenutyla kiekvienas kūnas Viešpaties akivaizdoje, nes Jis pakilo iš savo šventos buveinės”. </p>
