<!--
title: Zecharijo knyga - Skyrius 5
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Zechariah/4">Zecharijo knyga - Skyrius 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Zechariah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Zechariah/6">Zecharijo knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš pakėliau akis ir regėjau skrendantį raštų ritinį. </p>
<p id="v2"><sup><small>2</small></sup>  Angelas klausė: “Ką matai?” Aš atsakiau: “Matau skrendantį ritinį dvidešimties uolekčių ilgio ir dešimties pločio”. </p>
<p id="v3"><sup><small>3</small></sup>  Angelas aiškino: “Tai prakeikimas, einantis per visą žemę. Kiekvienas vagis ir melagingai prisiekiantis bus teisiamas pagal tai, kaip ten parašyta. </p>
<p id="v4"><sup><small>4</small></sup>  ‘Aš jį pasiunčiau,­sako kareivijų Viešpats,­į vagies namus ir į melagingai prisiekiančio mano vardu namus, kad juos sunaikintų iš pamatų’ ”. </p>
<p id="v5"><sup><small>5</small></sup>  Po to angelas, kuris kalbėjo su manimi, išėjo priekin ir man tarė: “Pakelk savo akis ir pažiūrėk, ką matai”. </p>
<p id="v6"><sup><small>6</small></sup>  Aš klausiau: “Kas tai yra?” Angelas atsakė: “Tai indas, kuris vaizduoja viso krašto nuodėmę”. </p>
<p id="v7"><sup><small>7</small></sup>  Švininis dangtis pakilo, ir štai inde sėdėjo moteris. </p>
<p id="v8"><sup><small>8</small></sup>  Angelas tarė: “Tai nedorybė”. Jis ją įstūmė atgal į indą ir uždengė. </p>
<p id="v9"><sup><small>9</small></sup>  Pakėlęs akis, pamačiau dvi moteris. Vėjas buvo jų sparnuose, kurie buvo panašūs į gandro sparnus. Jos pakėlė indą aukštyn. </p>
<p id="v10"><sup><small>10</small></sup>  Aš klausiau angelo: “Kur jos neša indą?” </p>
<p id="v11"><sup><small>11</small></sup>  Jis atsakė: “Šinaro krašte jam bus pastatyti namai. Ten jis bus padėtas ant savo pamato”. </p>
