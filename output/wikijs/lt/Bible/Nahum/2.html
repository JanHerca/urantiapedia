<!--
title: Nahumo knyga - Skyrius 2
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Nahum/1">Nahumo knyga - Skyrius 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Nahum/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Nahum/3">Nahumo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tas, kuris daužo į gabalus, ateina prieš tave. Budėk, stebėk kelią, pasiruošk, sukaupk visas jėgas! </p>
<p id="v2"><sup><small>2</small></sup>  Viešpats atgaivina Jokūbo ir Izraelio didybę, nors priešai juos nusiaubė ir jų vynmedžių šakeles sulaužė. </p>
<p id="v3"><sup><small>3</small></sup>  Priešų skydai raudoni, karių apranga skaisčiai raudonos spalvos. Kovos vežimai žibės kaip liepsna, svyruos iečių miškas. </p>
<p id="v4"><sup><small>4</small></sup>  Kovos vežimai lėks gatvėmis ir aikštėmis tarsi žaibas. </p>
<p id="v5"><sup><small>5</small></sup>  Jis šauks savo drąsiuosius, jie skubės klupdami, veršis prie sienos, bet apgultis jau bus paruošta. </p>
<p id="v6"><sup><small>6</small></sup>  Upių vartai bus atidaryti, rūmai užimami. </p>
<p id="v7"><sup><small>7</small></sup>  Karalienė bus vedama į nelaisvę, o jos tarnaitės dejuos kaip balandžiai ir mušis į krūtinę. </p>
<p id="v8"><sup><small>8</small></sup>  Ninevė yra tvenkinys, iš kurio ištekės vanduo. Jis šauks: “Sustokite, sustokite!”, bet niekas nekreips dėmesio. </p>
<p id="v9"><sup><small>9</small></sup>  Plėškite sidabrą, plėškite auksą! Čia turtų daugybė, nėra jiems galo! </p>
<p id="v10"><sup><small>10</small></sup>  Ji tuščia, išplėšta ir sunaikinta. Širdis alpsta, keliai dreba, visų veidai iš baimės pabalę. </p>
<p id="v11"><sup><small>11</small></sup>  Kur liūto buveinė, kur jaunų liūtų ola, kur liūtukai, kurie nepažino baimės? </p>
<p id="v12"><sup><small>12</small></sup>  Liūtas plėšė ir smaugė savo jaunikliams ir liūtėms, jis grobiu pripildė olas ir landas. </p>
<p id="v13"><sup><small>13</small></sup>  “Aš esu prieš tave,­sako kareivijų Viešpats.­Aš sudeginsiu tavo kovos vežimus, tavo jaunuolius sunaikins kardas. Tu neteksi grobio, niekas nebegirdės tavo pasiuntinių balso”. <sup id="cite1"><a href="#fn1">[1]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:13 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
</ol>
</div>
