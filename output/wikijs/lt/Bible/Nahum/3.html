<!--
title: Nahumo knyga - Skyrius 3
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Nahum/2">Nahumo knyga - Skyrius 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Nahum/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vargas kruvinam miestui; jis pilnas klastos ir smurto, o plėšimai jame nesiliauja! </p>
<p id="v2"><sup><small>2</small></sup>  Botagų pliaukšėjimas ir ratų bildesys! Šuoliais lekia žirgai, darda kovos vežimai! </p>
<p id="v3"><sup><small>3</small></sup>  Raitelis pakelia švytintį kardą ir blykčiojančią ietį. Daugybė užmuštų, krūvos negyvų, begalės lavonų! Jie klupinėja, eidami per lavonus. </p>
<p id="v4"><sup><small>4</small></sup>  Tai dėl daugybės paleistuvysčių ir žavingų kerėtojų, kurios apraizgė tautas ir gimines savo kerais. </p>
<p id="v5"><sup><small>5</small></sup>  “Štai Aš esu prieš tave,­sako kareivijų Viešpats.­Aš pastatysiu tave nuogą prieš tautas ir karalystes; </p>
<p id="v6"><sup><small>6</small></sup>  apdrabstysiu tave purvais, išniekinsiu ir padarysiu tave gėdos stulpu. </p>
<p id="v7"><sup><small>7</small></sup>  Kiekvienas, kuris tave matys, pasitrauks nuo tavęs, sakydamas: ‘Ninevė sunaikinta! Kas ją apraudos? Kas ją nuramins?’ ” </p>
<p id="v8"><sup><small>8</small></sup>  Ar tu geresnė už No Amono miestą, kuris buvo tarp upių, apsuptas vandenų? </p>
<p id="v9"><sup><small>9</small></sup>  Jo stiprybė buvo Etiopija ir Egiptas, tavo pagalbininkai­Putas ir Libija. </p>
<p id="v10"><sup><small>10</small></sup>  O vis dėlto jis buvo ištremtas, pateko nelaisvėn. Jo vaikai buvo sutraiškyti gatvių kampuose, dėl jo garbingųjų metė burtą, visi didžiūnai buvo sukaustyti grandinėmis. </p>
<p id="v11"><sup><small>11</small></sup>  Tu irgi būsi nugirdyta ir paniekinta ieškosi prieglaudos. </p>
<p id="v12"><sup><small>12</small></sup>  Visos tavo tvirtovės yra lyg figmedžiai su ankstyvosiomis figomis; medžius papurčius, jos krinta į valgančiojo burną. </p>
<p id="v13"><sup><small>13</small></sup>  Tavo tauta kaip moterys: krašto vartai bus plačiai priešams atverti, ugnis suės tavo užkaiščius. </p>
<p id="v14"><sup><small>14</small></sup>  Turėk vandens atsargų tvirtovėje. Mink molį, gamink plytų tvirtovei sustiprinti! </p>
<p id="v15"><sup><small>15</small></sup>  Ugnis ten praris tave, kardas naikins tave kaip skėriai, nors jūsų pačių būtų daug kaip skėrių ir vikšrų. </p>
<p id="v16"><sup><small>16</small></sup>  Nors tavo pirklių yra tiek, kiek dangaus žvaigždžių, jie kaip skėrių vikšrai išsiners ir nuskris! </p>
<p id="v17"><sup><small>17</small></sup>  Tavo valdininkai ir vadai yra kaip skėrių būrys, kuris guli, o saulei patekėjus, nulekia, ir niekas nežino, kur jis yra. </p>
<p id="v18"><sup><small>18</small></sup>  Asirijos karaliau, tavo ganytojai snaudžia ir kilmingieji miega, tauta išsklaidyta kalnuose, nėra kas ją surenka. </p>
<p id="v19"><sup><small>19</small></sup>  Tavo žlugimas nesustabdomas, žaizda mirtina. Visi, išgirdę šią žinią apie tave, ploja rankomis, nes tavo nedorybė palietė visus. </p>
