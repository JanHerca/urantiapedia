<!--
title: Pirmasis laiškas korintiečiams - Skyrius 14
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/1_Corinthians/13">Pirmasis laiškas korintiečiams - Skyrius 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/1_Corinthians/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/1_Corinthians/15">Pirmasis laiškas korintiečiams - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siekite meilės ir trokškite dvasinių dovanų, ypač, kad pranašautumėte. </p>
<p id="v2"><sup><small>2</small></sup>  Kas kalba kalbomis, ne žmonėms kalba, bet Dievui; niekas jo nesupranta, nes jis dvasioje kalba paslaptis. </p>
<p id="v3"><sup><small>3</small></sup>  Bet kas pranašauja, tas kalba žmonių ugdymui, paraginimui ir paguodai. </p>
<p id="v4"><sup><small>4</small></sup>  Kas kalba kalbomis, pats save ugdo, o kas pranašauja­ugdo bažnyčią. </p>
<p id="v5"><sup><small>5</small></sup>  Aš norėčiau, kad jūs visi kalbėtumėte kalbomis, bet būtų geriau, jei pranašautumėte, nes kas pranašauja, yra didesnis už tą, kuris kalba kalbomis, nebent pastarasis ir aiškintų, kad būtų ugdoma bažnyčia. </p>
<p id="v6"><sup><small>6</small></sup>  Bet dabar, broliai, jei ateičiau pas jus, kalbėdamas kalbomis, kokia jums būtų nauda, jeigu neskelbčiau jums apreiškimo, pažinimo, pranašystės ar mokymo? </p>
<p id="v7"><sup><small>7</small></sup>  Taip pat ir negyvi daiktai, skleidžiantys garsus, ar tai būtų fleita, ar kanklės, jei neduotų skirtingų garsų, iš ko pažintume, kas grojama ar skambinama? </p>
<p id="v8"><sup><small>8</small></sup>  Ir jeigu trimitas duotų neaiškų garsą, kas ruoštųsi į mūšį? </p>
<p id="v9"><sup><small>9</small></sup>  Tas pat ir su jumis. Jei kalbėsite nesuprantamus žodžius, kaip bus galima suprasti, ką sakote? Jūs kalbėsite vėjams! </p>
<p id="v10"><sup><small>10</small></sup>  Kas žino, kiek daug yra įvairių kalbų pasaulyje, bet nė viena iš jų nėra bereikšmė. </p>
<p id="v11"><sup><small>11</small></sup>  Todėl jei nesuprantu kalbos prasmės, būsiu kalbėtojui svetimšalis, ir kalbėtojas bus man svetimšalis. </p>
<p id="v12"><sup><small>12</small></sup>  Taigi ir jūs, karštai trokštantys dvasinių dovanų, siekite jų bažnyčios ugdymui, kad gausiai jų turėtumėte. </p>
<p id="v13"><sup><small>13</small></sup>  Todėl, kas kalba kalbomis, tesimeldžia, kad galėtų aiškinti. </p>
<p id="v14"><sup><small>14</small></sup>  Nes jei meldžiuosi kalbomis, meldžiasi mano dvasia, bet protas lieka bevaisis. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Ką gi tada daryti? Melsiuosi dvasia ir melsiuosi protu; giedosiu dvasia ir giedosiu protu. </p>
<p id="v16"><sup><small>16</small></sup>  Be to, jei tu laimini dvasia, kaip neišmanantis pasakys tavo padėkai “amen”, nesuprasdamas, ką tu kalbi? </p>
<p id="v17"><sup><small>17</small></sup>  Juk tu gražiai dėkoji, tačiau kitas nėra ugdomas. </p>
<p id="v18"><sup><small>18</small></sup>  Dėkui mano Dievui, aš kalbu kalbomis daugiau už jus visus, </p>
<p id="v19"><sup><small>19</small></sup>  vis dėlto bažnyčioje geriau pasakysiu penkis žodžius savo protu, kad pamokyčiau ir kitus, negu tūkstančius žodžių kalbomis. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Broliai! Nebūkite vaikai išmanymu. Verčiau blogybe būkite kūdikiai, bet išmanymu­subrendę. </p>
<p id="v21"><sup><small>21</small></sup>  Įstatyme parašyta: “Svetimomis kalbomis ir svetimųjų lūpomis Aš kalbėsiu šiai tautai, bet ir tada jie nepaklausys manęs”,­sako Viešpats. </p>
<p id="v22"><sup><small>22</small></sup>  Todėl kalbos yra ženklas ne tikintiems, bet netikintiems. O pranašavimas­ne netikintiems, bet tikintiems. </p>
<p id="v23"><sup><small>23</small></sup>  Juk jei susirinktų visa bažnyčia ir visi imtų kalbėti kalbomis, ir įeitų neišmanantys ar netikintys,­argi jie nesakytų, kad jūs išėję iš proto? </p>
<p id="v24"><sup><small>24</small></sup>  Bet jeigu visi pranašautų ir įeitų netikintis ar neišmanantis, jis būtų visų apkaltintas ir visų atpažintas. </p>
<p id="v25"><sup><small>25</small></sup>  Jo širdies paslaptys būtų atskleistos, ir jis, puolęs veidu žemėn, pagarbintų Dievą ir išpažintų: “Dievas iš tiesų yra tarp jūsų!” </p>
<p id="v26"><sup><small>26</small></sup>  Tad kaip bus, broliai? Kai susirenkate, kiekvienas turi giesmę ar pamokymą, ar kalbą, ar apreiškimą, ar aiškinimą. Tegul viskas tarnauja ugdymui. </p>
<p id="v27"><sup><small>27</small></sup>  Jei kalba kas kalbomis, tekalba du, daugiausia trys, paeiliui, o vienas tegul aiškina. </p>
<p id="v28"><sup><small>28</small></sup>  Bet jeigu nėra aiškintojo, tegul tas bažnyčioje tyli ir tekalba tik sau ir Dievui. </p>
<p id="v29"><sup><small>29</small></sup>  Ir pranašai tekalba du ar trys, o kiti teapsvarsto. </p>
<p id="v30"><sup><small>30</small></sup>  Bet jei kitam šalia sėdinčiam kas nors apreiškiama, pirmasis tenutyla. </p>
<p id="v31"><sup><small>31</small></sup>  Nes jūs visi galite vienas po kito pranašauti, kad visi pasimokytų ir visi būtų paguosti. </p>
<p id="v32"><sup><small>32</small></sup>  Pranašų dvasios yra paklusnios pranašams, </p>
<p id="v33"><sup><small>33</small></sup>  nes Dievas nėra sumaišties, bet ramybės Dievas,­kaip ir visose šventųjų bažnyčiose. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Jūsų moterys bažnyčiose tetyli, nes joms neleidžiama kalbėti, jos turi būti klusnios, kaip sako ir įstatymas. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Ir jeigu jos nori ko nors išmokti, tepasiklausia namie savo vyro, nes moterims gėdinga bažnyčioje kalbėti. </p>
<p id="v36"><sup><small>36</small></sup>  Argi iš jūsų išėjo Dievo žodis? Ar tik jus vienus pasiekė? </p>
<p id="v37"><sup><small>37</small></sup>  Jei kas mano esąs pranašas ar dvasinis žmogus, tegu pripažįsta, kad tai, ką jums rašau, yra Viešpaties įsakymai. </p>
<p id="v38"><sup><small>38</small></sup>  Bet jei kas neišmano, tegul neišmano. </p>
<p id="v39"><sup><small>39</small></sup>  Todėl, broliai, karštai trokškite pranašauti ir nedrauskite kalbėti kalbomis. </p>
<p id="v40"><sup><small>40</small></sup>  Tebūnie viskas daroma padoriai ir tvarkingai. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:14-19 <i>Melskis dvasioje</i>: <a href="/lt/The_Urantia_Book/168#p4_9">UK 168:4.9</a>. </li>
  <li id="fn2"><a href="#cite2">↑</a> 14:19 <i>Būkite supratingi vyrų atžvilgiu</i>: <a href="/lt/The_Urantia_Book/26#p11_4">UK 26:11.4</a>. </li>
  <li id="fn3"><a href="#cite3">↑</a> 14:33 <i>Ilgalaikė ramybė</i>: <a href="/lt/The_Urantia_Book/5#p4_2">UK 5:4.2</a>. </li>
  <li id="fn4"><a href="#cite4">↑</a> 14:34 <i>Moterų šališkumas</i>: <a href="/lt/The_Urantia_Book/82#p2_5">UK 82:2.5</a>. </li>
  <li id="fn5"><a href="#cite5">↑</a> 14:34-35 <i>Pauliaus požiūris į moteris</i>: <a href="/lt/The_Urantia_Book/150#p1_3">UK 150:1.3</a>. </li>
</ol>
</div>
