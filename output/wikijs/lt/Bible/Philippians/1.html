<!--
title: Laiškas filipiečiams - Skyrius 1
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Philippians/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Philippians/2">Laiškas filipiečiams - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulius ir Timotiejus, Jėzaus Kristaus tarnai, visiems šventiesiems Kristuje Jėzuje, gyvenantiems Filipuose, kartu su vyskupais ir diakonais. </p>
<p id="v2"><sup><small>2</small></sup>  Malonė jums ir ramybė nuo mūsų Dievo Tėvo ir Viešpaties Jėzaus Kristaus! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Aš dėkoju savo Dievui, kada tik jus prisimenu, </p>
<p id="v4"><sup><small>4</small></sup>  visada kiekvienoje savo maldoje su džiaugsmu už jus visus besimelsdamas, </p>
<p id="v5"><sup><small>5</small></sup>  už jūsų dalyvavimą skelbiant Evangeliją nuo pirmosios dienos iki šiandien. </p>
<p id="v6"><sup><small>6</small></sup>  Esu tikras, kad Tas, kuris jumyse pradėjo gerą darbą, jį ir pabaigs iki Jėzaus Kristaus dienos. </p>
<p id="v7"><sup><small>7</small></sup>  Šitaip manyti apie jus visus teisinga, nes turiu savo širdyje jus, kurie, tiek man esant surakintam, tiek ginant ir įtvirtinant Evangeliją, visi tebesate mano malonės dalininkai. </p>
<p id="v8"><sup><small>8</small></sup>  Dievas man liudytojas, kaip aš jūsų visų pasiilgau Kristaus Jėzaus nuoširdumu. </p>
<p id="v9"><sup><small>9</small></sup>  Ir meldžiu, kad jūsų meilė vis augtų ir augtų pažinimu ir visokeriopu įžvalgumu, </p>
<p id="v10"><sup><small>10</small></sup>  kad jūs mokėtumėte pasirinkti, kas tobuliau, kad būtumėte tyri ir be priekaišto iki Kristaus dienos, </p>
<p id="v11"><sup><small>11</small></sup>  pilni teisumo vaisių per Jėzų Kristų Dievo šlovei ir gyriui. </p>
<p id="v12"><sup><small>12</small></sup>  Broliai, aš noriu, kad jūs žinotumėte, jog mano būklė pasitarnavo Evangelijos plitimui. </p>
<p id="v13"><sup><small>13</small></sup>  Mat mano kalinimas dėl Kristaus išgarsėjo visame pretorijuje ir tarp visų kitų, </p>
<p id="v14"><sup><small>14</small></sup>  ir daugumas brolių Viešpatyje, mano pančių paakinti, imasi daug drąsiau, be baimės skelbti žodį. </p>
<p id="v15"><sup><small>15</small></sup>  Beje, kai kurie skelbia Kristų iš pavydo ir rungtyniaudami, kiti gera valia; </p>
<p id="v16"><sup><small>16</small></sup>  anie skelbia Kristų varžydamiesi, ne iš gryno nusistatymo, tardamiesi pasunkinsią mano pančius, </p>
<p id="v17"><sup><small>17</small></sup>  o šitie iš meilės, suprasdami, kad aš paskirtas ginti Evangelijos. </p>
<p id="v18"><sup><small>18</small></sup>  Tesižinai! Kad visokiais būdais, apsimetant ar iš tikrųjų, yra skelbiamas Kristus,­štai kuo džiaugiuosi ir toliau džiaugsiuos! </p>
<p id="v19"><sup><small>19</small></sup>  Nes aš žinau, kad tai pasitarnaus mano išlaisvinimui dėl jūsų maldos ir Jėzaus Kristaus Dvasios pagalbos. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Aš karštai laukiu ir turiu viltį, jog niekuo neliksiu sugėdintas, bet kaip visada, taip ir dabar Kristus bus viešai išaukštintas mano kūne­ar gyvenimu, ar mirtimi. </p>
<p id="v21"><sup><small>21</small></sup>  Man gyvenimas­tai Kristus, o mirtis­tai laimėjimas. </p>
<p id="v22"><sup><small>22</small></sup>  Bet jei aš, gyvendamas kūne, dar galiu vaisingai pasidarbuoti, tuomet nebežinau, ką pasirinkti. </p>
<p id="v23"><sup><small>23</small></sup>  Mane traukia ir viena, ir kita, nors verčiau man iškeliauti ir būti su Kristumi, nes tai visų geriausia. </p>
<p id="v24"><sup><small>24</small></sup>  O mano pasilikimas kūne reikalingesnis jums. </p>
<p id="v25"><sup><small>25</small></sup>  Taip įsitikinęs, aš žinau, jog liksiu ir būsiu su jumis visais jūsų pažangai ir tikėjimo džiaugsmui, </p>
<p id="v26"><sup><small>26</small></sup>  kad jūs dar labiau galėtumėte pasigirti manimi Jėzuje Kristuje, kai aš vėl atvyksiu pas jus. </p>
<p id="v27"><sup><small>27</small></sup>  Tiktai jūsų elgesys tebūna vertas Kristaus Evangelijos, kad atvykęs matyčiau, o jei neatvyksiu­išgirsčiau, kad gyvenate vienoje dvasioje, viena siela kartu kovojate už Evangelijos tikėjimą <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  ir niekuo nesiduodate priešininkų išgąsdinami. Jiems tai žlugimo ženklas, o jums­išgelbėjimo, ir jis Dievo duotas. </p>
<p id="v29"><sup><small>29</small></sup>  Nes jums duota dėl Kristaus ne tik Jį tikėti, bet ir dėl Jo kentėti, </p>
<p id="v30"><sup><small>30</small></sup>  kovojant tokią pat kovą, kokią matėte mane kovojant ir apie kokią dabar girdite, jog aš kovoju. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:2 <i>Dievas yra MANO TĖVE</i>: <a href="/lt/The_Urantia_Book/131#p10_5">UK 131:10.5</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_6">UK 131:10.6</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>.  <i>Dievas yra mūsų Tėvas</i>: <a href="/lt/The_Urantia_Book/141#p4_2">UK 141:4.2</a>.  <i>Dievas: mylintis visų žmonių Tėvas</i>: <a href="/lt/The_Urantia_Book/194#p4_6">UK 194:4.6</a>.  <i>Dievas yra mūsų Tėvas</i>: <a href="/lt/The_Urantia_Book/149#p6_8">UK 149:6.8</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>. </li>
  <li id="fn2"><a href="#cite2">↑</a> 1:19 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn3"><a href="#cite3">↑</a> 1:19,28 <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>. </li>
  <li id="fn4"><a href="#cite4">↑</a> 1:27 <i>Giminingi protai</i>: <a href="/lt/The_Urantia_Book/16#p6_3">UK 16:6.3</a>. </li>
</ol>
</div>
