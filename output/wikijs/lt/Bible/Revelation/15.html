<!--
title: Apreiškimas Jonui - Skyrius 15
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Revelation/14">Apreiškimas Jonui - Skyrius 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Revelation/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Revelation/16">Apreiškimas Jonui - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir aš pamačiau danguje dar vieną didį ir įspūdingą ženklą: septynis angelus, turinčius septynias paskutines negandas, nes jomis išsibaigia Dievo rūstybė. </p>
<p id="v2"><sup><small>2</small></sup>  Aš išvydau tarsi stiklo jūrą, sumaišytą su ugnimi, ir nugalėjusiuosius žvėrį, jo atvaizdą, jo ženklą ir jo vardo skaičių, stovinčius su Dievo arfomis ant stiklo jūros. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jie giedojo Dievo tarno Mozės giesmę ir Avinėlio giesmę: “Didingi ir nuostabūs Tavo darbai, Viešpatie, visagali Dieve! Teisingi ir tikri Tavo keliai, šventųjų Karaliau! <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Kas gi nesibijotų Tavęs, Viešpatie, ir nešlovintų Tavojo vardo?! Juk Tu vienas šventas! Visos tautos ateis ir pagarbins Tave, nes apreikšti Tavo teisūs sprendimai”. </p>
<p id="v5"><sup><small>5</small></sup>  Paskui aš regėjau: štai atsidarė Liudijimo palapinės šventykla danguje, </p>
<p id="v6"><sup><small>6</small></sup>  ir išėjo iš šventyklos septyni angelai, turintys septynias negandas. Jie buvo apsivilkę tyra, spindinčia drobe ir persijuosę per krūtines aukso juostomis. </p>
<p id="v7"><sup><small>7</small></sup>  Viena iš keturių būtybių padavė septyniems angelams septynis aukso dubenis, pilnus Gyvenančiojo per amžių amžius Dievo rūstybės. </p>
<p id="v8"><sup><small>8</small></sup>  Šventykla prisipildė dūmų nuo Dievo šlovės ir galybės, ir niekas negalėjo įeiti šventyklon, kol nesibaigs septynių angelų septynios negandos. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:2 <i>Stiklo jūra</i>: <a href="/lt/The_Urantia_Book/46#p2_9">UK 46:2.9</a>.  <i>Stiklo jūra</i>: <a href="/lt/The_Urantia_Book/43#p1_7">UK 43:1.7</a>.  <i>Stiklo jūra</i>: <a href="/lt/The_Urantia_Book/43#p1_10">UK 43:1.10</a>.  <i>Dievo arfa</i>: <a href="/lt/The_Urantia_Book/47#p10_2">UK 47:10.2</a>.  <i>Stiklo jūra</i>: <a href="/lt/The_Urantia_Book/47#p4_3">UK 47:4.3</a>. </li>
  <li id="fn2"><a href="#cite2">↑</a> 15:2-3 <i>Stiklo ir ugnies jūra</i>: <a href="/lt/The_Urantia_Book/47#p10_2">UK 47:10.2</a>. </li>
  <li id="fn3"><a href="#cite3">↑</a> 15:3 <i>Mykolas buvo teisingas ir doras</i>: <a href="/lt/The_Urantia_Book/119#p2_6">UK 119:2.6</a>. </li>
</ol>
</div>
