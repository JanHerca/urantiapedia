<!--
title: Apreiškimas Jonui - Skyrius 20
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Revelation/19">Apreiškimas Jonui - Skyrius 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Revelation/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Revelation/21">Apreiškimas Jonui - Skyrius 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir išvydau angelą, nužengiantį iš dangaus, laikantį rankoje bedugnės raktą ir didžiulę grandinę. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Jis nutvėrė slibiną­senąją gyvatę, kuri yra Velnias ir Šėtonas,­ surišo jį tūkstančiui metų <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  ir įmetė į bedungę, užrakino ją ir iš viršaus užantspaudavo, kad nebegalėtų daugiau suvedžioti tautų, kol pasibaigs tūkstantis metų. Po to jis turės būti atrištas trumpam laikui. </p>
<p id="v4"><sup><small>4</small></sup>  Aš pamačiau sostus ir juose sėdinčiuosius, kuriems buvo pavesta teisti. Taip pat regėjau sielas tų, kuriems buvo nukirstos galvos dėl Jėzaus liudijimo ir dėl Dievo žodžio, kurie negarbino žvėries, nei jo atvaizdo, ir neėmė ženklo sau ant kaktos ar rankos. Jie atgijo ir viešpatavo su Kristumi tūkstantį metų. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  O visi kiti mirusieji neatgijo, iki pasibaigiant tūkstančiui metų. Šis yra pirmasis prisikėlimas. </p>
<p id="v6"><sup><small>6</small></sup>  Palaimintas ir šventas, kas turi dalį pirmajame prisikėlime. Šitiems antroji mirtis neturi galios; jie bus Dievo ir Kristaus kunigai ir valdys su Juo tūkstantį metų. </p>
<p id="v7"><sup><small>7</small></sup>  Kai pasibaigs tūkstantis metų, šėtonas bus išleistas iš savo kalėjimo </p>
<p id="v8"><sup><small>8</small></sup>  ir išeis suvedžioti tautų, gyvenančių keturiuose žemės kampuose, Gogo ir Magogo, ir surinkti jų kovai. Jų skaičius kaip pajūrio smiltys. </p>
<p id="v9"><sup><small>9</small></sup>  Jie išėjo ant žemės platumos ir apsupo šventųjų stovyklą ir mylimąjį miestą. Ir nužengė ugnis iš dangaus nuo Dievo ir juos prarijo, </p>
<p id="v10"><sup><small>10</small></sup>  o jų suvedžiotojas velnias buvo įmestas į ugnies ir sieros ežerą, kur jau yra žvėris ir netikrasis pranašas. Jie bus kankinami dieną ir naktį per amžių amžius. </p>
<p id="v11"><sup><small>11</small></sup>  Paskui mačiau didelį baltą sostą ir jame Sėdintįjį, nuo kurio veido pabėgo žemė ir dangus, ir nebeliko jiems vietos. </p>
<p id="v12"><sup><small>12</small></sup>  Ir mačiau mirusius, didelius ir mažus, stovinčius priešais Dievą. Buvo atskleistos knygos. Ir buvo atversta dar viena, būtent gyvenimo knyga. Mirusieji buvo teisiami iš užrašų knygose pagal jų darbus. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Jūra atidavė savo mirusiuosius, o mirtis ir pragaras atidavė savuosius. Ir kiekvienas buvo teisiamas pagal savo darbus. </p>
<p id="v14"><sup><small>14</small></sup>  Mirtis ir pragaras buvo įmesti į ugnies ežerą. Tai yra antroji mirtis. </p>
<p id="v15"><sup><small>15</small></sup>  Kas tik nebuvo rastas įrašytas gyvenimo knygoje, buvo įmestas į ugnies ežerą. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 20:1-2 <i>Gabrielius surišo sukilėlių galvas</i>: <a href="/lt/The_Urantia_Book/53#p1_6">UK 53:1.6</a>. </li>
  <li id="fn2"><a href="#cite2">↑</a> 20:1-13 <i>Sukilėlių statusas</i>: <a href="/lt/The_Urantia_Book/53#p9_3">UK 53:9.3</a>. </li>
  <li id="fn3"><a href="#cite3">↑</a> 20:2 <i>Velnias</i>: <a href="/lt/The_Urantia_Book/53#p1_4">UK 53:1.4</a>. </li>
  <li id="fn4"><a href="#cite4">↑</a> 20:4 <i>Pašalinti žvėries ženklą</i>: <a href="/lt/The_Urantia_Book/47#p9_1">UK 47:9.1</a>. </li>
  <li id="fn5"><a href="#cite5">↑</a> 20:12 <i>Stovi prieš Dievą</i>: <a href="/lt/The_Urantia_Book/6#p8_4">UK 6:8.4</a>. </li>
  <li id="fn6"><a href="#cite6">↑</a> 20:12,15 <i>Gyvenimo knyga</i>: <a href="/lt/The_Urantia_Book/27#p5_1">UK 27:5.1</a>. </li>
</ol>
</div>
