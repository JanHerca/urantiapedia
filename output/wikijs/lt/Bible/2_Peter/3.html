<!--
title: Antrasis Petro laiškas - Skyrius 3
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/2_Peter/2">Antrasis Petro laiškas - Skyrius 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/2_Peter/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mylimieji, tai jau antras laiškas, kurį jums rašau. Šiuose laiškuose žadinu jūsų tyras mintis prisiminimais, </p>
<p id="v2"><sup><small>2</small></sup>  kad atsimintumėte šventųjų pranašų iš anksto paskelbtus žodžius ir mūsų­Viešpaties ir Gelbėtojo apaštalų­įsakymą. </p>
<p id="v3"><sup><small>3</small></sup>  Pirmiausia žinokite, kad paskutinėmis dienomis pasirodys šaipūnai, gyvenantys savo geiduliais </p>
<p id="v4"><sup><small>4</small></sup>  ir kalbantys: “Kur Jo atėjimo pažadas? Juk nuo to laiko, kai užmigo protėviai, visa pasilieka kaip buvę nuo sutvėrimo pradžios”. </p>
<p id="v5"><sup><small>5</small></sup>  Mat jiems, to norintiems, yra paslėpta, kad nuo seno buvo dangūs ir žemė, iš vandens ir per vandenį sutvarkyta Dievo žodžiu. </p>
<p id="v6"><sup><small>6</small></sup>  Todėl ir ano meto pasaulis žuvo, vandeniu užtvindytas. </p>
<p id="v7"><sup><small>7</small></sup>  O dabartiniai dangūs ir žemė tuo pačiu žodžiu palaikomi ugniai, saugomi teismo dienai ir bedievių žmonių žuvimui. </p>
<p id="v8"><sup><small>8</small></sup>  Tačiau, mylimieji, vienas dalykas neturi likti jūsų nepastebėtas: viena diena pas Viešpatį yra kaip tūkstantis metų, ir tūkstantis metų­kaip viena diena. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Viešpats nedelsia ištesėti savo pažado, kaip kai kurie mano, bet kantriai elgiasi su mumis, nenorėdamas, kad kuris pražūtų, bet kad visi atsiverstų. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  O Viešpaties diena ateis kaip vagis naktį. Tada dangūs praeis su smarkiu ūžesiu, elementai sutirps karštyje, ir žemė su savo kūriniais sudegs. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Jeigu visa taip suirs, tai kaip reikėtų pasižymėti šventu elgesiu ir dievotumu jums, </p>
<p id="v12"><sup><small>12</small></sup>  laukiantiems ir skubinantiems Dievo dienos atėjimą, kai dangūs suirs liepsnose ir elementai sutirps iš karščio! </p>
<p id="v13"><sup><small>13</small></sup>  Tačiau mes pagal Jo pažadą laukiame naujo dangaus ir naujos žemės, kuriuose gyvena teisumas. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Todėl, mylimieji, šito laukdami, stenkitės, kad Jis rastų jus taikoje, nesuteptus ir nepeiktinus. </p>
<p id="v15"><sup><small>15</small></sup>  Mūsų Viešpaties kantrumą laikykite išgelbėjimu, kaip jums parašė ir mūsų mylimas brolis Paulius pagal jam duotą išmintį; <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  jis taip kalba apie šituos dalykus visuose laiškuose. Juose esama sunkiai suprantamų dalykų, kuriuos neišmokyti ir svyruojantys iškraipo, aiškindami, kaip ir kitus Raštus, savo pačių pražūčiai. </p>
<p id="v17"><sup><small>17</small></sup>  Tad jūs, mylimieji, iš anksto tai žinodami, saugokitės, kad, nedorėlių paklydimo traukiami, nenupultumėte nuo savo stiprybės. </p>
<p id="v18"><sup><small>18</small></sup>  Aukite malone ir mūsų Viešpaties ir Gelbėtojo Jėzaus Kristaus pažinimu. Jam šlovė dabar ir per amžius! Amen. <sup id="cite7"><a href="#fn7">[7]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:8 <i>Tūkstantis metų, bet viena diena</i>: <a href="/lt/The_Urantia_Book/14#p1_5">UK 14:1.5</a>. </li>
  <li id="fn2"><a href="#cite2">↑</a> 3:9 <i>Nenorėdamas nė vienas žūtų</i>: <a href="/lt/The_Urantia_Book/2#p5_2">UK 2:5.2</a>. </li>
  <li id="fn3"><a href="#cite3">↑</a> 3:10,12 <i>Tikėkite, kad pabaiga staigi, įspūdinga</i>: <a href="/lt/The_Urantia_Book/170#p2_14">UK 170:2.14</a>. </li>
  <li id="fn4"><a href="#cite4">↑</a> 3:13 <i>Naujas dangus</i>: <a href="/lt/The_Urantia_Book/15#p7_1">UK 15:7.1</a>.  <i>Naujas dangus ir nauja žemė</i>: <a href="/lt/The_Urantia_Book/176#p1_6">UK 176:1.6</a>.  <i>Naujas dangus ir nauja žemė</i>: <a href="/lt/The_Urantia_Book/52#p7_11">UK 52:7.11</a>. </li>
  <li id="fn5"><a href="#cite5">↑</a> 3:13-14 <i>Nauja žemė yra teisi</i>: <a href="/lt/The_Urantia_Book/52#p7_15">UK 52:7.15</a>. </li>
  <li id="fn6"><a href="#cite6">↑</a> 3:15 <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
  <li id="fn7"><a href="#cite7">↑</a> 3:18 <i>Augti malonėje</i>: <a href="/lt/The_Urantia_Book/176#p3_5">UK 176:3.5</a>.  <i>Bet augk dvasia</i>: <a href="/lt/The_Urantia_Book/193#p2_2">UK 193:2.2</a>.  <i>Augti malonėje</i>: <a href="/lt/The_Urantia_Book/147#p8_5">UK 147:8.5</a>.  <i>Pažink Viešpatį Jėzų Kristų</i>: <a href="/lt/The_Urantia_Book/5#p4_8">UK 5:4.8</a>.  <i>Mokiniai augo malone, pažinimu</i>: <a href="/lt/The_Urantia_Book/193#p4_3">UK 193:4.3</a>. </li>
</ol>
</div>
