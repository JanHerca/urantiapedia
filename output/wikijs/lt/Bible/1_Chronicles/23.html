<!--
title: Pirmoji Kronikų knyga - Skyrius 23
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/1_Chronicles/22">Pirmoji Kronikų knyga - Skyrius 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/1_Chronicles/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/1_Chronicles/24">Pirmoji Kronikų knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai Dovydas paseno ir sulaukė daug metų, jis savo vieton paskyrė savo sūnų Saliamoną Izraelio karaliumi. </p>
<p id="v2"><sup><small>2</small></sup>  Dovydas sukvietė visus Izraelio kunigaikščius ir levitus. </p>
<p id="v3"><sup><small>3</small></sup>  Buvo suskaičiuoti levitai, sulaukę trisdešimties metų ir vyresni. Jų skaičius buvo trisdešimt aštuoni tūkstančiai vyrų. </p>
<p id="v4"><sup><small>4</small></sup>  Iš jų tarnystei Viešpaties namuose buvo paskirta dvidešimt keturi tūkstančiai, šeši tūkstančiai­vyresniaisiais ir teisėjais, </p>
<p id="v5"><sup><small>5</small></sup>  keturi tūkstančiai­vartininkais, o keturi tūkstančiai šlovino Viešpatį instrumentais, kuriuos padirbdino Dovydas. </p>
<p id="v6"><sup><small>6</small></sup>  Dovydas suskirstė juos pagal tris Levio sūnus: Geršoną, Kehatą ir Merarį. </p>
<p id="v7"><sup><small>7</small></sup>  Geršonai buvo Ladanas ir Šimis. </p>
<p id="v8"><sup><small>8</small></sup>  Ladano sūnūs: pirmasis­Jehielis, kiti­Zetamas ir Joelis. </p>
<p id="v9"><sup><small>9</small></sup>  Šimio sūnūs: Šelomitas, Hazielis ir Haranas, iš viso trys. Šitie buvo Ladano šeimų vyresnieji. </p>
<p id="v10"><sup><small>10</small></sup>  Šimio sūnūs: Jahatas, Ziza, Jeušas ir Berija, iš viso keturi. </p>
<p id="v11"><sup><small>11</small></sup>  Jahatas buvo pirmutinis, o Ziza­antrasis. Jeušas ir Berija neturėjo daug sūnų; jie buvo laikomi viena šeima. </p>
<p id="v12"><sup><small>12</small></sup>  Kehato sūnūs: Amramas, Iccharas, Hebronas ir Uzielis, iš viso keturi. </p>
<p id="v13"><sup><small>13</small></sup>  Amramo sūnūs: Aaronas ir Mozė. Aaronas ir jo sūnūs buvo paskirti tarnauti Švenčiausioje, smilkyti Viešpaties akivaizdoje, Jam tarnauti ir laiminti Jo vardu. </p>
<p id="v14"><sup><small>14</small></sup>  Dievo vyro Mozės sūnūs buvo priskirti prie Levio giminės. </p>
<p id="v15"><sup><small>15</small></sup>  Mozės sūnūs­Geršomas ir Eliezeras. </p>
<p id="v16"><sup><small>16</small></sup>  Geršomo sūnus buvo Šebuelis. </p>
<p id="v17"><sup><small>17</small></sup>  Eliezero sūnus buvo Rehabija; Eliezeras neturėjo kitų vaikų, o Rehabijos sūnų buvo nepaprastai daug. </p>
<p id="v18"><sup><small>18</small></sup>  Iccharo sūnus Šelomitas buvo vyriausias. </p>
<p id="v19"><sup><small>19</small></sup>  Hebrono sūnūs: pirmasis­Jerijas, antrasis­Amarija, trečiasis­ Jahazielis ir ketvirtasis­Jekamamas. </p>
<p id="v20"><sup><small>20</small></sup>  Uzielio sūnūs: pirmasis­Michėjas ir antrasis­Išija. </p>
<p id="v21"><sup><small>21</small></sup>  Merario sūnūs­Machlis ir Mušis. Machlio sūnūs­Eleazaras ir Kišas. </p>
<p id="v22"><sup><small>22</small></sup>  Eleazaras mirė, neturėdamas sūnų, tik dukteris, kurias vedė Kišo sūnūs, jų pusbroliai. </p>
<p id="v23"><sup><small>23</small></sup>  Mušio sūnūs: Machlis, Ederas ir Jerimotas, trys. </p>
<p id="v24"><sup><small>24</small></sup>  Šitie buvo Levio palikuonys, vyresnieji savo tėvų namuose, surašyti pavieniui vardais; dvidešimties metų amžiaus ir vyresni, kurie atliko tarnystę Viešpaties namuose. </p>
<p id="v25"><sup><small>25</small></sup>  Dovydas sakė: “Viešpats, Izraelio Dievas, suteikė ramybę savo tautai, kad jie gyventų Jeruzalėje per amžius. </p>
<p id="v26"><sup><small>26</small></sup>  Levitams nebereikės nešioti palapinės ir indų, reikalingų tarnavimui šventykloje”. </p>
<p id="v27"><sup><small>27</small></sup>  Pagal paskutinius Dovydo žodžius levitai, dvidešimties metų amžiaus ir vyresni, buvo suskaičiuoti. </p>
<p id="v28"><sup><small>28</small></sup>  Jų tarnavimas buvo padėti aaronitams Viešpaties namų tarnyboje, tvarkyti kiemus ir kambarius, valyti bei prižiūrėti šventyklos reikmenis ir atlikti visus darbus prie Dievo namų; </p>
<p id="v29"><sup><small>29</small></sup>  parūpinti padėtinę duoną, miltus valgomajai aukai, neraugintus papločius, keptas ir maišytas su aliejumi aukas, svarsčius bei saikus; </p>
<p id="v30"><sup><small>30</small></sup>  kas rytą ir vakarą dėkoti ir šlovinti Viešpatį, </p>
<p id="v31"><sup><small>31</small></sup>  aukojant deginamąsias aukas per sabatą, jauną mėnulį ir kitomis šventėmis, kaip buvo nustatyta. </p>
<p id="v32"><sup><small>32</small></sup>  Jie turėjo saugoti Susitikimo palapinę, šventyklą ir savo brolius Aarono sūnus, tarnaudami Viešpaties namuose. </p>
