<!--
title: Pirmasis laiškas Timotiejui - Skyrius 3
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/1_Timothy/2">Pirmasis laiškas Timotiejui - Skyrius 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/1_Timothy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/1_Timothy/4">Pirmasis laiškas Timotiejui - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Štai tikras žodis: jei kas siekia vyskupauti, trokšta gero darbo. </p>
<p id="v2"><sup><small>2</small></sup>  O vyskupas privalo būti nepeiktinas, vienos žmonos vyras, santūrus, protingas, padorus, svetingas, sugebantis mokyti; </p>
<p id="v3"><sup><small>3</small></sup>  ne girtuoklis, ne kivirčius, ne geidžiantis nešvaraus pelno, bet švelnus, nemėgstantis vaidytis, negodus pinigų, </p>
<p id="v4"><sup><small>4</small></sup>  geras savo namų šeimininkas, turintis klusnius ir tikrai dorus vaikus. </p>
<p id="v5"><sup><small>5</small></sup>  Jei kas nesugeba šeimininkauti savo namuose, kaipgi jis rūpinsis Dievo bažnyčia? </p>
<p id="v6"><sup><small>6</small></sup>  Vyskupas neturi būti naujatikis, kad nepasididžiuotų ir nepakliūtų į pasmerkimą kaip velnias. </p>
<p id="v7"><sup><small>7</small></sup>  Be to, jam privalu turėti gerą liudijimą tarp pašalinių, kad nebūtų jam priekaištaujama ir neįkliūtų į velnio pinkles. </p>
<p id="v8"><sup><small>8</small></sup>  Taip pat ir diakonai privalo būti garbingi, ne dviliežuviai, ne besaikiai vyno gėrėjai, ne geidžiantys nešvaraus pelno, </p>
<p id="v9"><sup><small>9</small></sup>  saugantys tikėjimo paslaptį tyroje sąžinėje. </p>
<p id="v10"><sup><small>10</small></sup>  Ir pirmiausia jie turi būti išbandyti, o paskui, jei pasirodys esą be kaltės, tegul diakonauja. </p>
<p id="v11"><sup><small>11</small></sup>  Jų žmonos taip pat privalo būti garbingos, ne šmeižikės, santūrios ir ištikimos visame kame. </p>
<p id="v12"><sup><small>12</small></sup>  Diakonai tebūna vienos žmonos vyrai, gerai prižiūrintys vaikus ir savo pačių namus. </p>
<p id="v13"><sup><small>13</small></sup>  Gerai diakonaujantys įgyja garbingą laipsnį ir didelę tikėjimo drąsą Kristuje Jėzuje. </p>
<p id="v14"><sup><small>14</small></sup>  Aš tau rašau apie šiuos dalykus, nors tikiuosi greit atvykti pas tave. </p>
<p id="v15"><sup><small>15</small></sup>  Bet jeigu užtrukčiau, noriu, kad žinotum, kaip reikia elgtis Dievo namuose, kurie yra gyvojo Dievo bažnyčia, tiesos ramstis ir pamatas. </p>
<p id="v16"><sup><small>16</small></sup>  Ir neginčijamai yra didelė dievotumo paslaptis: Dievas buvo apreikštas kūne, išteisintas Dvasioje, matomas angelų, paskelbtas pagonims, įtikėtas pasaulyje ir paimtas į šlovę. </p>
