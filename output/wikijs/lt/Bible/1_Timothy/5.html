<!--
title: Pirmasis laiškas Timotiejui - Skyrius 5
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/1_Timothy/4">Pirmasis laiškas Timotiejui - Skyrius 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/1_Timothy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/1_Timothy/6">Pirmasis laiškas Timotiejui - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Senesnio žmogaus aštriai nebark, bet ragink kaip tėvą, o jaunesniuosius­kaip brolius, </p>
<p id="v2"><sup><small>2</small></sup>  vyresnio amžiaus moteris­kaip motinas, o jaunesnes­kaip seseris, laikydamasis visiško skaistumo. </p>
<p id="v3"><sup><small>3</small></sup>  Gerbk našles, kurios yra tikros našlės. </p>
<p id="v4"><sup><small>4</small></sup>  Jei kuri našlė turi vaikų ar vaikaičių, tegul šie pirmiausia išmoksta rūpintis savo namiškiais ir deramai atsilyginti gimdytojams, nes tai patinka Dievui. </p>
<p id="v5"><sup><small>5</small></sup>  Tikra našlė, palikusi viena, pasitiki Dievu, maldauja ir meldžiasi dieną ir naktį. </p>
<p id="v6"><sup><small>6</small></sup>  Bet našlė, gyvenanti malonumais, dar gyva būdama, yra mirusi. </p>
<p id="v7"><sup><small>7</small></sup>  Todėl tai įsakyk, kad jos būtų be priekaišto. </p>
<p id="v8"><sup><small>8</small></sup>  Jeigu kas neaprūpina savųjų, ir ypač savo namiškių, tas yra paneigęs tikėjimą ir blogesnis už netikintį! </p>
<p id="v9"><sup><small>9</small></sup>  Į našlių sąrašą įtrauk tokią našlę, kuriai ne mažiau kaip šešiasdešimt metų, kuri buvo žmona vieno vyro, </p>
<p id="v10"><sup><small>10</small></sup>  jeigu ji pasižymėjo gerais darbais, jei išauklėjo vaikus, jei buvo svetinga, jei plaudavo šventiesiems kojas, jei pagelbėdavo vargstantiems, jei stengdavosi dirbti visokį gerą darbą. </p>
<p id="v11"><sup><small>11</small></sup>  Jaunesnių našlių nepriimk. Pasiduodamos gašlumui, o ne Kristui, jos nori ištekėti </p>
<p id="v12"><sup><small>12</small></sup>  ir yra smerktinos, nes pameta ankstesnį tikėjimą. </p>
<p id="v13"><sup><small>13</small></sup>  Be to, jos išmoksta dykinėti, landžiodamos iš namų į namus, ir ne tik dykinėti, bet plepėti, kištis į svetimus reikalus bei kalbėti, kas nedera. </p>
<p id="v14"><sup><small>14</small></sup>  Taigi norėčiau, kad jaunesnės ištekėtų, augintų vaikus, šeimininkautų ir neduotų priešininkui jokios progos apkalboms. </p>
<p id="v15"><sup><small>15</small></sup>  Nes kai kurios jau nuklydo paskui šėtoną. </p>
<p id="v16"><sup><small>16</small></sup>  Jei kuris tikintis vyras ar moteris turi pas save našlių, tegul jas aprūpina, kad bažnyčia nebūtų apsunkinama ir įstengtų padėti tikrosioms našlėms. </p>
<p id="v17"><sup><small>17</small></sup>  Gerai vadovaujantys vyresnieji tebūna laikomi vertais dvigubos pagarbos, ypač tie, kurie dirba, skelbdami žodį ir mokydami. </p>
<p id="v18"><sup><small>18</small></sup>  Juk Raštas sako: “Neužrišk kuliančiam jaučiui nasrų”, ir: “Darbininkas vertas savo užmokesčio”. </p>
<p id="v19"><sup><small>19</small></sup>  Skundo prieš vyresnįjį nepriimk, nebent liudytų du ar trys liudytojai. </p>
<p id="v20"><sup><small>20</small></sup>  Nuodėmiaujančius bark visų akivaizdoje, kad ir kiti bijotų. </p>
<p id="v21"><sup><small>21</small></sup>  Aš įsakau tau Dievo, Viešpaties Jėzaus Kristaus ir išrinktųjų angelų akivaizdoje, kad laikytumeis šitų nurodymų be išankstinio nusistatymo ir neatsižvelgdamas į asmenis. </p>
<p id="v22"><sup><small>22</small></sup>  Skubotai niekam neuždėk rankų ir neprisidėk prie svetimų nuodėmių; išsilaikyk tyras. </p>
<p id="v23"><sup><small>23</small></sup>  Negerk vien gryno vandens, bet vartok truputį vyno dėl savo skrandžio ir dažnų negalavimų. </p>
<p id="v24"><sup><small>24</small></sup>  Kai kurių žmonių nuodėmės matomos iki teismo, o kai kurių paaiškėja tik vėliau. </p>
<p id="v25"><sup><small>25</small></sup>  Taip pat ir geri darbai visiems matomi, o jei pasitaiko kitaip, jų vis tiek negalima paslėpti. </p>
