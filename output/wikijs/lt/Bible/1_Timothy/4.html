<!--
title: Pirmasis laiškas Timotiejui - Skyrius 4
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/1_Timothy/3">Pirmasis laiškas Timotiejui - Skyrius 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/1_Timothy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/1_Timothy/5">Pirmasis laiškas Timotiejui - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvasia aiškiai sako, kad paskutiniais laikais kai kurie atsitrauks nuo tikėjimo, pasidavę klaidinančioms dvasioms ir demonų mokymams, </p>
<p id="v2"><sup><small>2</small></sup>  veidmainingiems melo skelbėjams, turintiems sudegintą sąžinę, </p>
<p id="v3"><sup><small>3</small></sup>  draudžiantiems tuoktis, liepiantiems susilaikyti nuo maisto, kurį sukūrė Dievas, kad jį su padėka priimtų tikintieji ir pažinusieji tiesą. </p>
<p id="v4"><sup><small>4</small></sup>  Kiekvienas gi Dievo kūrinys yra geras, ir niekas neatmestina, jei priimama su padėka, </p>
<p id="v5"><sup><small>5</small></sup>  nes tai pašventinama Dievo žodžiu ir malda. </p>
<p id="v6"><sup><small>6</small></sup>  Jeigu šitaip aiškinsi broliams, būsi geras Jėzaus Kristaus tarnas, besimaitinantis tikėjimo žodžiais ir geru mokymu, kuriuo tu rūpestingai pasekei. </p>
<p id="v7"><sup><small>7</small></sup>  Bedieviškų ir bobiškų pasakų venk, o ugdykis dievotumą. </p>
<p id="v8"><sup><small>8</small></sup>  Kūno lavinimas nedaug naudos duoda, o dievotumas viskam naudingas; jis turi esamojo ir būsimojo gyvenimo pažadą. </p>
<p id="v9"><sup><small>9</small></sup>  Šis žodis yra tikras, vertas visiško pritarimo. </p>
<p id="v10"><sup><small>10</small></sup>  Mes todėl ir triūsiame bei kenčiame panieką, nes pasitikime gyvuoju Dievu, kuris yra visų žmonių, o ypač tikinčiųjų, Gelbėtojas. </p>
<p id="v11"><sup><small>11</small></sup>  Taip įsakinėk ir mokyk! </p>
<p id="v12"><sup><small>12</small></sup>  Niekas tegul neniekina tavo jaunystės. Tiktai pats būk tikintiesiems pavyzdys žodžiu, elgesiu, meile, dvasia, tikėjimu, skaistumu. </p>
<p id="v13"><sup><small>13</small></sup>  Kol atvyksiu, užsiiminėk skaitymu, raginimu, mokymu. </p>
<p id="v14"><sup><small>14</small></sup>  Neapleisk tavyje esančios dovanos, kuri tau buvo suteikta per pranašystę su vyresniųjų rankų uždėjimu. </p>
<p id="v15"><sup><small>15</small></sup>  Mąstyk apie šituos dalykus, atsidėk jiems visiškai, kad tavo pažanga būtų visiems akivaizdi. </p>
<p id="v16"><sup><small>16</small></sup>  Žiūrėk savęs ir mokymo, būk pastovus tame. Taip išgelbėsi save ir savo klausytojus. </p>
