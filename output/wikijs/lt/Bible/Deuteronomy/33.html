<!--
title: Pakartoto Įstatymo knyga - Skyrius 33
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Deuteronomy/32">Pakartoto Įstatymo knyga - Skyrius 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Deuteronomy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Deuteronomy/34">Pakartoto Įstatymo knyga - Skyrius 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Palaiminimo žodžiai, kuriais Mozė, Dievo vyras, laimino izraelitus prieš mirdamas: </p>
<p id="v2"><sup><small>2</small></sup>  “Viešpats atėjo nuo Sinajaus ir Seyro; Jis suspindėjo nuo Parano kalno; su Juo buvo tūkstančiai šventųjų; Jo dešinėje­įstatymo liepsna. </p>
<p id="v3"><sup><small>3</small></sup>  Jis myli savo tautą, visi šventieji priklauso Jam, jie atsisėdo prie Jo kojų, kad išgirstų Jo žodžius. </p>
<p id="v4"><sup><small>4</small></sup>  Mozė paskelbė įstatymą Jokūbo palikuonims. </p>
<p id="v5"><sup><small>5</small></sup>  Jis buvo Ješurūno karaliumi, kai susirinko tautos vadai ir Izraelio giminės. </p>
<p id="v6"><sup><small>6</small></sup>  Tegyvena Rubenas, tedaugėja jo palikuonių”. </p>
<p id="v7"><sup><small>7</small></sup>  Palaiminimas Judui: “Viešpatie, išgirsk Judo balsą, atvesk jį pas savo tautą ir padėk jam kovoje su priešais”. </p>
<p id="v8"><sup><small>8</small></sup>  Apie Levį jis tarė: “Tavo Tumimas ir Urimas tebūna su šventuoju, kurį išbandei Masoje ir su kuriuo kovojai prie Meribos vandenų. </p>
<p id="v9"><sup><small>9</small></sup>  Jis sakė savo tėvui ir motinai: ‘Nepažįstu jūsų’, o savo broliams: ‘Nežinau jūsų’, ir atstūmė savo vaikus. Jis laikėsi Viešpaties žodžio ir sandoros. </p>
<p id="v10"><sup><small>10</small></sup>  Jis mokys Tavo įsakymų Jokūbą ir įstatymų Izraelį, aukos smilkalus Tavo garbei ir deginamąją auką ant Tavo aukuro. </p>
<p id="v11"><sup><small>11</small></sup>  Viešpatie, palaimink jo turtą ir priimk jo darbą. Gink jį nuo priešų, kurie jo nekenčia”. </p>
<p id="v12"><sup><small>12</small></sup>  Benjaminui jis tarė: “Tu, Viešpaties mylimasis, gyvensi Jo globoje. Jis apsaugos tave visuomet, ir tu ilsėsies Jo glėbyje”. </p>
<p id="v13"><sup><small>13</small></sup>  Apie Juozapą jis tarė: “Jo žemę Viešpats laimins dovanomis iš dangaus, rasa, trykštančiais šaltiniais, </p>
<p id="v14"><sup><small>14</small></sup>  saulėje nunokusiais geriausiais vaisiais, </p>
<p id="v15"><sup><small>15</small></sup>  vaisiais nuo senųjų kalnų viršūnių ir amžinųjų kalvų </p>
<p id="v16"><sup><small>16</small></sup>  ir žemės geriausiu derliumi. Jis bus palaimintas Apsireiškusiojo krūme. Palaiminimai teužgriūna ant Juozapo galvos, ant galvos to, kuris buvo atskirtas nuo savo brolių. </p>
<p id="v17"><sup><small>17</small></sup>  Jis yra stiprus kaip jautis, jo ragai lyg stumbro, kuriais jis pasieks tautas iki žemės pakraščių. Manaso tūkstančiai ir Efraimo tūkstančių tūkstančiai”. </p>
<p id="v18"><sup><small>18</small></sup>  Zabulonui jis tarė: “Džiaukis, Zabulonai, prekyba, o tu, Isacharai, turtais savame krašte. </p>
<p id="v19"><sup><small>19</small></sup>  Jie kvies tautas į kalną ir ten aukos teisingumo aukas. Jie praturtės iš jūros ir jos krantų”. </p>
<p id="v20"><sup><small>20</small></sup>  Apie Gadą jis pasakė: “Palaimintas tas, kuris padėjo Gadui įsigyti žemės plotus; jis kaip liūtas ilsisi, sutraiškydamas ir ranką, ir galvą. </p>
<p id="v21"><sup><small>21</small></sup>  Jis, pasinaudojęs pirmenybe, pasiėmė geriausią žemę kaip tos giminės vadas. Su tautos vadais jis įvykdė Viešpaties įsakymus ir įstatymus, duotus Izraeliui”. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Danui jis tarė: “Danas kaip jaunas liūtas iššoka iš Bašano”. </p>
<p id="v23"><sup><small>23</small></sup>  Neftaliui jis sakė: “Neftalis džiaugsis gerove ir Viešpaties palaiminimais; jis paveldės vakarus ir pietus”. </p>
<p id="v24"><sup><small>24</small></sup>  Ašerui jis tarė: “Palaimintas Ašeras sūnumis. Jis bus brolių mylimas ir jo žemėse bus daug alyvmedžių. </p>
<p id="v25"><sup><small>25</small></sup>  Geležies ir vario užkaiščiai saugos jo miestus. Jo gyvenimas bus saugus”. </p>
<p id="v26"><sup><small>26</small></sup>  “Nėra lygių Ješurūno Dievui. Iš dangaus Jis teikia tau pagalbą. Jo didybė pasireiškia aukštybėse. </p>
<p id="v27"><sup><small>27</small></sup>  Amžinasis Dievas yra tavo apsauga, Jo rankos­tavo prieglauda. Jis ištiesia jas į priešą ir tu sunaikini jį. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Izraelis gyvens saugiai, Jokūbo šaltinis bus geroje, kviečių ir vyno žemėje; Jo dangūs siųs rasą. </p>
<p id="v29"><sup><small>29</small></sup>  Laimingas tu, Izraeli! Kas prilygs tau? Tauta, išgelbėta Viešpaties. Jis tavo apsaugos skydas ir didybės kardas. Tavo priešai pasiduos tau, o tu mindžiosi jų sprandus”. <sup id="cite3"><a href="#fn3">[3]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 33:21 <i>Teisingumo Dievas</i>: <a href="/lt/The_Urantia_Book/96#p6_3">UK 96:6.3</a>. </li>
  <li id="fn2"><a href="#cite2">↑</a> 33:27 <i>Apačioje amžinos rankos</i>: <a href="/lt/The_Urantia_Book/131#p2_10">UK 131:2.10</a>.  <i>Amžinasis Dievas mūsų prieglobstis</i>: <a href="/lt/The_Urantia_Book/4#p1_4">UK 4:1.4</a>.  <i>Amžinasis Dievas</i>: <a href="/lt/The_Urantia_Book/0#p3_2">UK 0:3.2</a>.  <i>Amžinasis Dievas yra mano prieglobstis</i>: <a href="/lt/The_Urantia_Book/96#p4_6">UK 96:4.6</a>.  <i>2 dalis: Dievas yra mūsų prieglobstis</i>: <a href="/lt/The_Urantia_Book/2#p6_3">UK 2:6.3</a>.  <i>2 dalis: Dievas yra mano prieglobstis</i>: <a href="/lt/The_Urantia_Book/148#p5_5">UK 148:5.5</a>. </li>
  <li id="fn3"><a href="#cite3">↑</a> 33:29 <i>Aukštos vietos</i>: <a href="/lt/The_Urantia_Book/85#p1_5">UK 85:1.5</a>. </li>
</ol>
</div>
