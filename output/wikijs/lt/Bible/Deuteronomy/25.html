<!--
title: Pakartoto Įstatymo knyga - Skyrius 25
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Deuteronomy/24">Pakartoto Įstatymo knyga - Skyrius 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Deuteronomy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Deuteronomy/26">Pakartoto Įstatymo knyga - Skyrius 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei du kreiptųsi į teismą, teisėjai išteisins teisųjį ir pasmerks nusikaltusį. </p>
<p id="v2"><sup><small>2</small></sup>  Jei nusikaltėlis nubaustas plakimu, teisėjas įsakys gulti, ir jis bus nuplaktas jo akivaizdoje. Kirčių skaičius bus pagal nusikaltimą, </p>
<p id="v3"><sup><small>3</small></sup>  bet neviršys keturiasdešimties kirčių, kad tavo brolis nebūtų žiauriai sužalotas tavo akyse. </p>
<p id="v4"><sup><small>4</small></sup>  Neužrišk nasrų kuliančiam jaučiui. </p>
<p id="v5"><sup><small>5</small></sup>  Jei broliai gyventų kartu ir vienas jų mirtų bevaikis, mirusio žmona neištekės už svetimo, bet jos vyro brolis įeis pas ją ir ves ją, kad atliktų vyro brolio pareigą. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Pirmagimį jos sūnų pavadins mirusiojo brolio vardu, kad jo vardas neišnyktų iš Izraelio. </p>
<p id="v7"><sup><small>7</small></sup>  Jeigu jis nenorės vesti savo brolio žmonos, moteris eis prie miesto vartų ir kreipsis į vyresniuosius: ‘Mano vyro brolis nenori atstatyti savo brolio vardo Izraelyje nė manęs vesti’. </p>
<p id="v8"><sup><small>8</small></sup>  Tada miesto vyresnieji pasikvies jį ir kalbės su juo. Jei jis atsakys: ‘Nenoriu jos vesti’, </p>
<p id="v9"><sup><small>9</small></sup>  moteris vyresniųjų akyse nuaus nuo jo kojos apavą ir spjaus jam į veidą, tardama: ‘Taip atsitinka vyrui, kuris atsisako pratęsti savo brolio giminę’. </p>
<p id="v10"><sup><small>10</small></sup>  Jis bus vadinamas Izraelyje: ‘Nuautojo namai’. </p>
<p id="v11"><sup><small>11</small></sup>  Jei du vyrai susivaidiję pradėtų grumtis, ir vieno žmona, norėdama padėti savo vyrui, nutvertų kitą už lyties, </p>
<p id="v12"><sup><small>12</small></sup>  nukirsk jai ranką, nepasigailėk jos. </p>
<p id="v13"><sup><small>13</small></sup>  Nenaudok didesnių ir mažesnių svarsčių. </p>
<p id="v14"><sup><small>14</small></sup>  Nelaikyk savo namuose didesnio ir mažesnio saiko. </p>
<p id="v15"><sup><small>15</small></sup>  Naudok teisingus ir tikrus saikus bei matus, kad ilgai gyventum žemėje, kurią Viešpats, tavo Dievas, tau duoda. </p>
<p id="v16"><sup><small>16</small></sup>  Visi, kurie taip daro ir neteisiai elgiasi, yra pasibjaurėjimas Viešpačiui, tavo Dievui. </p>
<p id="v17"><sup><small>17</small></sup>  Atsimink, ką tau padarė amalekiečiai, kai išėjai iš Egipto. </p>
<p id="v18"><sup><small>18</small></sup>  Jie išėjo prieš tave ir tavo nuvargusius ir atsilikusius žmones išžudė, kai tu buvai pailsęs ir nuvargęs; jie nebijojo Dievo. </p>
<p id="v19"><sup><small>19</small></sup>  Kai Viešpats, tavo Dievas, suteiks tau poilsį nuo visų priešų žemėje, kurią tau duoda paveldėti, išnaikink Amaleko vardą nuo žemės paviršiaus; žiūrėk, neužmiršk”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 25:5-6 <i>Nevaisingos našlės</i>: <a href="/lt/The_Urantia_Book/82#p5_5">UK 82:5.5</a>.  <i>Vyrų įgaliotiniai</i>: <a href="/lt/The_Urantia_Book/83#p5_4">UK 83:5.4</a>.  <i>Mozės mokymas apie seksą</i>: <a href="/lt/The_Urantia_Book/174#p3_1">UK 174:3.1</a>. </li>
</ol>
</div>
