<!--
title: Pakartoto Įstatymo knyga - Skyrius 6
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Deuteronomy/5">Pakartoto Įstatymo knyga - Skyrius 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Deuteronomy/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Deuteronomy/7">Pakartoto Įstatymo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Šitie yra įsakymai, nuostatai ir paliepimai, kurių Viešpats, jūsų Dievas, įsakė jus mokyti, kad juos vykdytumėte žemėje, kurią užimsite; </p>
<p id="v2"><sup><small>2</small></sup>  kad jūs, jūsų vaikai ir vaikaičiai per visas savo dienas bijotumėte Viešpaties, savo Dievo, ir laikytumėtės visų Jo paliepimų bei įsakymų, kuriuos jums skelbiu, ir ilgai gyventumėte. </p>
<p id="v3"><sup><small>3</small></sup>  Klausyk, Izraeli, ir rūpestingai vykdyk, ką Viešpats įsako; tuomet tau gerai seksis ir tu labai išsiplėsi, kaip Viešpats, tavo tėvų Dievas, pažadėjo tau, pienu ir medumi plūstančioje šalyje. </p>
<p id="v4"><sup><small>4</small></sup>  Klausyk, Izraeli! Viešpats, mūsų Dievas, yra vienintelis Dievas! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Mylėk Viešpatį, savo Dievą, visa širdimi, visa siela ir visomis jėgomis. </p>
<p id="v6"><sup><small>6</small></sup>  Šitie žodžiai, kuriuos tau šiandien skelbiu, tepasilieka tavo širdyje; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  mokyk jų savo vaikus ir apie juos kalbėk, sėdėdamas savo namuose, būdamas kelionėje, guldamas ir atsikeldamas. </p>
<p id="v8"><sup><small>8</small></sup>  Prisitvirtink juos kaip ženklą prie savo rankos ir prie kaktos; </p>
<p id="v9"><sup><small>9</small></sup>  užrašyk juos ant durų staktų ir savo kiemo vartų. </p>
<p id="v10"><sup><small>10</small></sup>  Kai Viešpats, tavo Dievas, įves tave į žemę, kurią pažadėjo tavo tėvams, Abraomui, Izaokui ir Jokūbui, tu gausi didelius ir gerus miestus, kurių nestatei, </p>
<p id="v11"><sup><small>11</small></sup>  namus pilnus visokių gėrybių, kurių nekaupei, šulinius, kurių nekasei, vynuogynus ir alyvmedžių sodus, kurių nesodinai. Kai tu valgysi ir pasisotinsi, </p>
<p id="v12"><sup><small>12</small></sup>  saugokis, kad nepamirštum Viešpaties, kuris tave išvedė iš Egipto žemės, iš vergijos namų. </p>
<p id="v13"><sup><small>13</small></sup>  Bijok Viešpaties, savo Dievo, Jam vienam tarnauk ir Jo vardu prisiek. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Negarbink dievų svetimų tautų, kurios gyvena aplink jus, </p>
<p id="v15"><sup><small>15</small></sup>  nes Viešpats, tavo Dievas, kuris yra tarp jūsų, yra pavydus Dievas; kad Viešpaties, tavo Dievo, pyktis neužsidegtų prieš tave ir Jis neišnaikintų tavęs nuo žemės paviršiaus. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Negundykite Viešpaties, savo Dievo, kaip gundėte Jį Masoje. </p>
<p id="v17"><sup><small>17</small></sup>  Uoliai vykdykite Viešpaties, savo Dievo, įsakymus, paliepimus ir įstatymus, kuriuos Jis tau davė. </p>
<p id="v18"><sup><small>18</small></sup>  Daryk tai, kas gera ir teisinga Viešpaties akivaizdoje, kad tau gerai sektųsi ir užėmęs paveldėtum gerąją žemę, apie kurią Viešpats prisiekė tavo tėvams, </p>
<p id="v19"><sup><small>19</small></sup>  kad išvarys visus tavo priešus iš tavo akivaizdos, kaip Viešpats kalbėjo. </p>
<p id="v20"><sup><small>20</small></sup>  Kai tavo sūnus ateityje klaus: ‘Ką reiškia Viešpaties, mūsų Dievo, duoti paliepimai, įstatymai ir įsakymai?’, </p>
<p id="v21"><sup><small>21</small></sup>  jam atsakyk: ‘Buvome Egipte faraono vergai; Viešpats mus išvedė iš Egipto galinga ranka. </p>
<p id="v22"><sup><small>22</small></sup>  Jis darė Egipte mūsų akyse didelius ir baisius ženklus bei stebuklus prieš faraoną ir visus jo namus. </p>
<p id="v23"><sup><small>23</small></sup>  Jis mus iš ten išvedė, kad nuvestų į kraštą, kurį pažadėjo mūsų tėvams. </p>
<p id="v24"><sup><small>24</small></sup>  Viešpats mums įsakė vykdyti šituos įstatymus ir bijoti Viešpaties, mūsų Dievo, kad mums visuomet gerai sektųsi ir kad Jis saugotų mūsų gyvybę, kaip tai yra šiandien. </p>
<p id="v25"><sup><small>25</small></sup>  Tai bus mūsų teisumas, jei laikysime ir vykdysime visus šiuos įsakymus Viešpaties, savo Dievo, akivaizdoje, kaip Jis mums įsakė’ ”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:4 <i>Klausyk, Izraeli, vienas Dievas</i>: <a href="/lt/The_Urantia_Book/92#p5_8">UK 92:5.8</a>.  <i>Viešpats Dievas yra vienas</i>: <a href="/lt/The_Urantia_Book/1#p7_6">UK 1:7.6</a>.  <i>1 dalis: Viešpats yra vienas Dievas</i>: <a href="/lt/The_Urantia_Book/96#p5_5">UK 96:5.5</a>.  <i>Vienas Dievas</i>: <a href="/lt/The_Urantia_Book/92#p6_6">UK 92:6.6</a>.  <i>Šalia tavęs nėra Dievo</i>: <a href="/lt/The_Urantia_Book/1#p0_1">UK 1:0.1</a>.  <i>Vienas Dievas</i>: <a href="/lt/The_Urantia_Book/131#p10_2">UK 131:10.2</a>.  <i>Dievas yra vienas</i>: <a href="/lt/The_Urantia_Book/56#p4_4">UK 56:4.4</a>.  <i>Vienas Dievas</i>: <a href="/lt/The_Urantia_Book/45#p4_8">UK 45:4.8</a>.  <i>Viešpats, mūsų Dievas, yra vienas Dievas</i>: <a href="/lt/The_Urantia_Book/10#p7_1">UK 10:7.1</a>. </li>
  <li id="fn2"><a href="#cite2">↑</a> 6:4-5 <i>Mylėk Viešpatį aukščiausiai</i>: <a href="/lt/The_Urantia_Book/131#p2_13">UK 131:2.13</a>.  <i>Mylėk Dievą visiškai</i>: <a href="/lt/The_Urantia_Book/131#p2_2">UK 131:2.2</a>.  <i>Mylėk Dievą visa širdimi</i>: <a href="/lt/The_Urantia_Book/163#p4_8">UK 163:4.8</a>.  <i>Mylėdamas Dievą</i>: <a href="/lt/The_Urantia_Book/110#p3_8">UK 110:3.8</a>.  <i>Mylėk Dievą visu protu ir širdimi</i>: <a href="/lt/The_Urantia_Book/131#p10_2">UK 131:10.2</a>.  <i>Didžiausias įsakymas</i>: <a href="/lt/The_Urantia_Book/174#p4_2">UK 174:4.2</a>.  <i>Shema</i>: <a href="/lt/The_Urantia_Book/174#p4_2">UK 174:4.2</a>. </li>
  <li id="fn3"><a href="#cite3">↑</a> 6:6-9 <i>Jėzus kvestionuoja papročius</i>: <a href="/lt/The_Urantia_Book/124#p4_7">UK 124:4.7</a>. </li>
  <li id="fn4"><a href="#cite4">↑</a> 6:13-14 <i>Tarnauk tik Viešpačiui Dievui</i>: <a href="/lt/The_Urantia_Book/136#p9_3">UK 136:9.3</a>. </li>
  <li id="fn5"><a href="#cite5">↑</a> 6:15 <i>Pavydus Dievas</i>: <a href="/lt/The_Urantia_Book/96#p4_6">UK 96:4.6</a>.  <i>Dievas pasakė pavydėti</i>: <a href="/lt/The_Urantia_Book/4#p3_1">UK 4:3.1</a>.  <i>Mozė pasakė, kad Dievas pavydi</i>: <a href="/lt/The_Urantia_Book/142#p2_1">UK 142:2.1</a>. </li>
</ol>
</div>
