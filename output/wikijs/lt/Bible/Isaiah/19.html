<!--
title: Izaijo knyga - Skyrius 19
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Isaiah/18">Izaijo knyga - Skyrius 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Isaiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Isaiah/20">Izaijo knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pranašavimas apie Egiptą. Štai Viešpats ateina į Egiptą ant lengvo debesies. Egipto stabai dreba Jo akivaizdoje, ir egiptiečių širdys tirpsta juose. </p>
<p id="v2"><sup><small>2</small></sup>  “Aš sukurstysiu egiptiečius prieš egiptiečius, brolis kovos prieš brolį, draugas prieš draugą, miestas prieš miestą ir karalystė prieš karalystę. </p>
<p id="v3"><sup><small>3</small></sup>  Egiptiečiai gyvens sąmyšyje, ir Aš paversiu niekais jų planus. Jie klaus savo stabų ir burtininkų, mirusiųjų dvasių iššaukėjų ir žynių. </p>
<p id="v4"><sup><small>4</small></sup>  Aš atiduosiu egiptiečius į žiauraus valdovo rankas; nuožmus karalius juos valdys”,­sako Viešpats, kareivijų Dievas. </p>
<p id="v5"><sup><small>5</small></sup>  Jūros vanduo nuseks, ir upė išdžius. </p>
<p id="v6"><sup><small>6</small></sup>  Upės ir kanalai dvoks, nendrės ir meldai suvys. </p>
<p id="v7"><sup><small>7</small></sup>  Papirusai upės pakrantėse ir pasėliai prie upės išdžius, sunyks ir nieko nebeliks. </p>
<p id="v8"><sup><small>8</small></sup>  Žvejai liūdės ir dejuos visi, kurie meta meškeres į upę ir kurie vandenyje tiesia tinklus. </p>
<p id="v9"><sup><small>9</small></sup>  Linų apdirbėjai ir verpėjos bei audėjos neteks vilties. </p>
<p id="v10"><sup><small>10</small></sup>  Visų, kurie laiko tvenkinius žuvims, planai sužlugs. </p>
<p id="v11"><sup><small>11</small></sup>  Coano kunigaikščiai yra kvaili. Faraono išmintingieji patarėjai duos kvailus patarimus. Kaip galite sakyti faraonui: “Aš esu išminčiaus sūnus, karalių palikuonis?” </p>
<p id="v12"><sup><small>12</small></sup>  Kur tavo išminčiai? Jie tepraneša ir tepaskelbia, ką kareivijų Viešpats nusprendė dėl Egipto. </p>
<p id="v13"><sup><small>13</small></sup>  Coano kunigaikščiai taps kvaili, Nofo kunigaikščiai klys. Giminių vadai suklaidins Egiptą. </p>
<p id="v14"><sup><small>14</small></sup>  Viešpats pasiuntė jiems svaigulio dvasią, kuri klaidina egiptiečius visuose jų darbuose; jie kaip girtas žmogus, svyrinėjantis savo vėmaluose. </p>
<p id="v15"><sup><small>15</small></sup>  Jokio darbo Egipte negalės daryti nei galva, nei uodega, nei palmė, nei nendrė. </p>
<p id="v16"><sup><small>16</small></sup>  Tą dieną egiptiečiai bus lyg moteris: jie drebės ir išsigąs kareivijų Viešpaties rankos, kurią Jis pakels prieš Egiptą. </p>
<p id="v17"><sup><small>17</small></sup>  Judo žemė bus siaubas Egiptui. Kiekvienas išsigąs, vos jį paminėjęs, dėl to, ką Viešpats nusprendė dėl Egipto. </p>
<p id="v18"><sup><small>18</small></sup>  Tada Egipto šalyje bus penki miestai, kurie kalbės Kanaano kalba ir prisieks kareivijų Viešpačiui. Vienas bus vadinamas Saulės miestu. </p>
<p id="v19"><sup><small>19</small></sup>  Egipto žemės viduryje stovės aukuras Viešpačiui, o krašto pasienyje­paminklas Jam. </p>
<p id="v20"><sup><small>20</small></sup>  Tai bus ženklas ir liudijimas apie Viešpatį Egipto krašte, nes jie šauksis Viešpaties pavojui iškilus. Jis siųs jiems gelbėtoją, kuris kovos ir išlaisvins juos. </p>
<p id="v21"><sup><small>21</small></sup>  Viešpats apsireikš egiptiečiams, ir tą dieną egiptiečiai pažins Viešpatį. Jie aukos Jam deginamąsias ir duonos aukas, duos įžadus Viešpačiui ir laikysis jų. </p>
<p id="v22"><sup><small>22</small></sup>  Viešpats užgaus Egiptą ir išgydys. Jie gręšis į Viešpatį. Jis leisis permaldaujamas ir pagydys juos. </p>
<p id="v23"><sup><small>23</small></sup>  Tuomet bus vieškelis iš Egipto į Asiriją. Asirai keliaus į Egiptą ir egiptiečiai į Asiriją. Asirai ir egiptiečiai drauge tarnaus Viešpačiui. </p>
<p id="v24"><sup><small>24</small></sup>  Izraelis bus trečias su Egiptu ir Asirija­palaiminimas krašto viduryje. </p>
<p id="v25"><sup><small>25</small></sup>  Juos kareivijų Viešpats laimins, sakydamas: “Tebūna palaimintas Egiptas, mano tauta, ir Asirija, mano rankų darbas, ir Izraelis, mano paveldas”. </p>
