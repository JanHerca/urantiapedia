<!--
title: Izaijo knyga - Skyrius 28
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Isaiah/27">Izaijo knyga - Skyrius 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Isaiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Isaiah/29">Izaijo knyga - Skyrius 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vargas puikybės vainikui, Efraimo girtuokliams, vystančiai šlovingo grožio gėlei derlingame vyno įveiktųjų slėnyje. </p>
<p id="v2"><sup><small>2</small></sup>  Štai Viešpaties stiprusis ir galingasis kaip smarki kruša, kaip laužantis viesulas, kaip baisus lietus, kaip plūstantis vanduo užtvindys žemę. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jis sunaikins Efraimo girtuoklių puikybę, </p>
<p id="v4"><sup><small>4</small></sup>  šlovingo grožio vystančiai gėlei viduryje derlingo slėnio bus kaip ankstyvam figos vaisiui: kas jį pamato, nuskina ir suvalgo. </p>
<p id="v5"><sup><small>5</small></sup>  Tą dieną kareivijų Viešpats bus šlovės karūna ir gražus vainikas savo tautos likučiui; </p>
<p id="v6"><sup><small>6</small></sup>  teisingumo dvasia teisėjui ir stiprybė kariams nugalėti priešą. </p>
<p id="v7"><sup><small>7</small></sup>  Tačiau šie apsvaigo nuo vyno, svyruoja nuo girtuokliavimo. Kunigas ir pranašas, apsvaigę nuo girtuokliavimo, nežino, ką darą. Jie klysta regėjimuose, suklumpa sprendimuose. </p>
<p id="v8"><sup><small>8</small></sup>  Visi jų stalai apvemti, nėra švarios vietos. </p>
<p id="v9"><sup><small>9</small></sup>  Ką Jis pamokys ir kam paaiškins girdėtą pranešimą? Ką tik nujunkytiems kūdikiams? </p>
<p id="v10"><sup><small>10</small></sup>  Taisyklė po taisyklės, taisyklė po taisyklės, eilutė po eilutės, eilutė po eilutės, čia truputį ir ten truputį. </p>
<p id="v11"><sup><small>11</small></sup>  Viešpats kalbės mikčiojančiomis lūpomis ir svetima kalba šitai tautai, </p>
<p id="v12"><sup><small>12</small></sup>  kuriai sakė: “Tai poilsis, kur gali pailsėti pavargę, tai atgaiva”. Bet jie neklausė. </p>
<p id="v13"><sup><small>13</small></sup>  Jiems buvo Viešpaties žodis: “Taisyklė po taisyklės, taisyklė po taisyklės, eilutė po eilutės, eilutė po eilutės, čia truputį ir ten truputį”, kad jie eitų, svyrinėtų, sukluptų, įsipainiotų ir patektų į nelaisvę. </p>
<p id="v14"><sup><small>14</small></sup>  Išgirskite Viešpaties žodį, jūs pasityčiotojai, kurie viešpataujate mano tautai Jeruzalėje. </p>
<p id="v15"><sup><small>15</small></sup>  Jūs sakote: “Mes padarėme sandorą su mirtimi ir susitarimą su mirusiųjų buveine. Atūžiantis tvanas nelies mūsų, nes melas yra mūsų priebėga ir apgaulė mus dengia”. </p>
<p id="v16"><sup><small>16</small></sup>  Todėl taip sako Viešpats Dievas: “Štai Aš dedu Sione pamatui ištirtą akmenį, brangų pamato kertinį akmenį. Kas tiki, nesielgs skubotai. </p>
<p id="v17"><sup><small>17</small></sup>  Teisingumas bus mano virvė, teisumas­mano svambalas. Kruša sunaikins melo priebėgą, ir vanduo užlies slėptuvę. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Tada jūsų sandora su mirtimi bus panaikinta ir susitarimas su mirusiųjų buveine nustos galioti. Atūžiantis tvanas parblokš jus. </p>
<p id="v19"><sup><small>19</small></sup>  Kai jis praeis, nusineš jus. Jis užeis kas rytą ir kas dieną, ir kas naktį. Tai bus siaubinga žinia”. </p>
<p id="v20"><sup><small>20</small></sup>  Guolis per trumpas išsitiesti, ir antklodė per siaura įsivynioti. </p>
<p id="v21"><sup><small>21</small></sup>  Viešpats pakils kaip Peracimų kalne, kaip Gibeono slėnyje. Jis padarys darbą, savo bauginantį darbą, kaip yra nusprendęs. </p>
<p id="v22"><sup><small>22</small></sup>  Nebesityčiokite, kad jūsų pančiai nebūtų stipriau suveržti! Iš Viešpaties, kareivijų Dievo, aš girdėjau apie numatytą sunaikinimą visoje žemėje. </p>
<p id="v23"><sup><small>23</small></sup>  Išgirskite mano balsą, klausykite ir supraskite mano kalbą. </p>
<p id="v24"><sup><small>24</small></sup>  Argi artojas kas dieną aria ir akėja, ruošdamas dirvą sėjai? </p>
<p id="v25"><sup><small>25</small></sup>  Argi, sulyginęs žemės paviršių, jis nesėja krapų, kmynų, miežių ir rugių? </p>
<p id="v26"><sup><small>26</small></sup>  Dievas pamokė jį, kad išmanytų. </p>
<p id="v27"><sup><small>27</small></sup>  Juk krapų ir kmynų niekas nekulia velenais. Krapus iškulia lazda ir kmynus lazdele. </p>
<p id="v28"><sup><small>28</small></sup>  Javus duonai reikia sumalti, todėl ant jų nevažinėja velenais visą laiką ir nemindo gyvulių kanopomis. </p>
<p id="v29"><sup><small>29</small></sup>  Taip patvarkė kareivijų Viešpats; Jo patarimas yra nuostabus ir išmintis didinga. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:2 <i>Dievo siautėjimas audrose</i>: <a href="/lt/The_Urantia_Book/4#p5_3">UK 4:5.3</a>. </li>
  <li id="fn2"><a href="#cite2">↑</a> 28:17 <i>Nuosprendį aš padariau iki linijos</i>: <a href="/lt/The_Urantia_Book/97#p5_2">UK 97:5.2</a>. </li>
</ol>
</div>
