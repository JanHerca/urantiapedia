<!--
title: Izaijo knyga - Skyrius 34
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Isaiah/33">Izaijo knyga - Skyrius 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Isaiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Isaiah/35">Izaijo knyga - Skyrius 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Priartėkite, tautos, klausykitės, pagonys, teišgirsta žemė ir visa, kas joje, pasaulis ir visa, kas iš jo kyla. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Viešpats rūstauja ant tautų, grasina jų kariuomenėms. Jis pasmerkė jas, paskyrė jas sunaikinti. </p>
<p id="v3"><sup><small>3</small></sup>  Užmuštieji bus išmesti, jų lavonai dvoks, kalnai mirks jų kraujyje. </p>
<p id="v4"><sup><small>4</small></sup>  Dangaus kareivijos sutirps, dangus bus suvyniotas kaip knyga. Lyg vynmedžio ir figmedžio suvytę lapai krinta jo pulkai. </p>
<p id="v5"><sup><small>5</small></sup>  Mano kardas bus nuplautas danguje, jis nusileis Idumėjos teismui, ant mano prakeiktos tautos. </p>
<p id="v6"><sup><small>6</small></sup>  Viešpaties kardas suteptas krauju, aptekęs taukais. Jis suteptas avinėlių ir ožių krauju, aptekęs avinų inkstų taukais. Viešpaties auka Bocroje, didelės skerdynės Idumėjoje. </p>
<p id="v7"><sup><small>7</small></sup>  Čia krinta stumbrai drauge su jaučiais ir buliais. Žemė yra permirkus krauju, dirva pilna taukų. </p>
<p id="v8"><sup><small>8</small></sup>  Tai Viešpaties keršto diena, atlyginimo metai už Siono skriaudą. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Upeliai pavirs derva, žemė­siera, kraštas degs kaip derva. </p>
<p id="v10"><sup><small>10</small></sup>  Dieną ir naktį ji degs, dūmai rūks amžinai. Kartų kartoms kraštas liks tyrlaukiu, niekas juo nekeliaus. </p>
<p id="v11"><sup><small>11</small></sup>  Ten gyvens vanagas ir ežys, įsikurs pelėda ir varnas. Viešpats išties sumaišties virvę ir ištuštėjimo svambalą. </p>
<p id="v12"><sup><small>12</small></sup>  Nebeliks kilmingųjų, kurie galėtų karaliauti, visi kunigaikščiai taps niekas. </p>
<p id="v13"><sup><small>13</small></sup>  Rūmuose augs erškėčiai, tvirtovėse­dilgėlės ir usnys. Čia gyvens šakalai ir stručiai. </p>
<p id="v14"><sup><small>14</small></sup>  Ten susitiks vilkai su hienomis, satyrai šauks vienas kitam. Nakties šmėklos ten susiras sau poilsio vietą. </p>
<p id="v15"><sup><small>15</small></sup>  Gyvatės turės ten lizdus ir saugos savo vaikus; ten rinksis ir būriuosis maitvanagiai. </p>
<p id="v16"><sup><small>16</small></sup>  Skaitykite ir tyrinėkite Viešpaties raštus­visi susirinks, kaip pasakyta. Viešpats taip pasakė, ir Jo dvasia juos surinks. </p>
<p id="v17"><sup><small>17</small></sup>  Jis metė burtą, matavimo virve padalino jiems kraštą. Jie paveldės jį amžiams ir per kartų kartas gyvens tame krašte. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 34:1 <i>Visų dalykų šaltinis</i>: <a href="/lt/The_Urantia_Book/3#p2_5">UK 3:2.5</a>. </li>
  <li id="fn2"><a href="#cite2">↑</a> 34:8 <i>Atkeršija nusidėjėliams</i>: <a href="/lt/The_Urantia_Book/142#p2_1">UK 142:2.1</a>. </li>
</ol>
</div>
