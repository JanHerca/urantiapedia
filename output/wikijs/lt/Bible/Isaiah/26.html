<!--
title: Izaijo knyga - Skyrius 26
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Isaiah/25">Izaijo knyga - Skyrius 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Isaiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Isaiah/27">Izaijo knyga - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tuomet Judo šalyje giedos šią giesmę: “Mūsų miestas yra tvirtas; Jis suteiks išgelbėjimą už jo sienų ir pylimų. </p>
<p id="v2"><sup><small>2</small></sup>  Atkelkite vartus ir teįeina teisioji tauta, kuri saugo tiesą. </p>
<p id="v3"><sup><small>3</small></sup>  Tu suteiksi tobulą ramybę tiems, kurie pasitiki Tavimi. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Pasitikėkite Viešpačiu visados, nes Viešpats Jahvė yra amžina stiprybė. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Jis pažemina išpuikusius išdidaus miesto gyventojus. Jis pažemina juos iki žemės, dulkėmis paversdamas miestą. </p>
<p id="v6"><sup><small>6</small></sup>  Mindžioja jį beturčių kojos, vargšų žingsniai”. </p>
<p id="v7"><sup><small>7</small></sup>  Teisiojo kelias yra tiesus, Tu jo taką išlygini. </p>
<p id="v8"><sup><small>8</small></sup>  Tavo teismų kelyje, Viešpatie, mes laukėme; mūsų sielos atsimena Tavo vardą ir ilgisi Tavęs. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Mano siela naktį ilgisi Tavęs, mano dvasia ieško Tavęs. Kai Tavo teismai pasireiškia žemėje, pasaulio gyventojai pasimoko teisumo. </p>
<p id="v10"><sup><small>10</small></sup>  Jei nedorėlio bus pasigailėta, jis nepasimokys teisumo; teisiųjų šalyje jis darys pikta ir nekreips dėmesio į Viešpaties didybę. </p>
<p id="v11"><sup><small>11</small></sup>  Viešpatie, Tavo ranka yra pakelta, bet jie nemato jos. Tavo uolumą dėl tautos jie tepamato ir tesusigėsta. Ugnis tesunaikina Tavo priešus. </p>
<p id="v12"><sup><small>12</small></sup>  Viešpatie, Tu suteiksi mums ramybės, nes Tu juk viską padarei dėl mūsų. </p>
<p id="v13"><sup><small>13</small></sup>  Viešpatie, mūsų Dieve, kiti valdovai viešpatavo mums, bet mes tik Tavo vardą pripažįstame ir Jį garbiname. </p>
<p id="v14"><sup><small>14</small></sup>  Jie mirė ir nebeatgis, jie yra šešėliai ir nebeatsikels; Tu aplankei juos ir sunaikinai, jų atminimą išdildei. </p>
<p id="v15"><sup><small>15</small></sup>  Viešpatie, tu padidinai tautą; šlovė Tau už tai; Tu išplėtei krašto sienas. </p>
<p id="v16"><sup><small>16</small></sup>  Viešpatie, jie ieškojo Tavęs nelaimės metu; jie meldėsi, kai juos baudei. </p>
<p id="v17"><sup><small>17</small></sup>  Kai gimdyvės laikas priartėja, ji šaukia iš skausmo. Viešpatie, tokie mes esame Tavo akivaizdoje. </p>
<p id="v18"><sup><small>18</small></sup>  Mes lyg gimdančios kentėjome, bet pagimdėme tik vėją. Mes neatnešėme kraštui išlaisvinimo ir pasaulio gyventojai nekrito. </p>
<p id="v19"><sup><small>19</small></sup>  Tavo mirusieji bus gyvi, jų kūnai kelsis kartu su mano. Dulkėse esantieji, pabuskite ir giedokite. Kaip rasa gaivina augalus, taip Viešpats prikels mirusiuosius. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Mano tauta, eik, įeik į savo kambarius; pasislėpk valandėlę, kol praeis Jo rūstybė. </p>
<p id="v21"><sup><small>21</small></sup>  Viešpats ateina iš savo buveinės bausti žemės gyventojų už jų nusikaltimus. Žemė atidengs ant jos pralietą kraują ir nebeslėps nužudytųjų. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 26:3 <i>Ilgalaikė ramybė</i>: <a href="/lt/The_Urantia_Book/5#p4_2">UK 5:4.2</a>.  <i>Tobula ramybė</i>: <a href="/lt/The_Urantia_Book/155#p6_6">UK 155:6.6</a>.  <i>Tobula ramybė</i>: <a href="/lt/The_Urantia_Book/100#p6_6">UK 100:6.6</a>. </li>
  <li id="fn2"><a href="#cite2">↑</a> 26:4 <i>Jahvė, Sinajaus klanų Dievas</i>: <a href="/lt/The_Urantia_Book/142#p3_3">UK 142:3.3</a>.  <i>Jehova (Jahvė)</i>: <a href="/lt/The_Urantia_Book/96#p1_10">UK 96:1.10</a>. </li>
  <li id="fn3"><a href="#cite3">↑</a> 26:8 <i>Sielos troškimas</i>: <a href="/lt/The_Urantia_Book/74#p7_7">UK 74:7.7</a>. </li>
  <li id="fn4"><a href="#cite4">↑</a> 26:19 <i>Daugelis miegančių atsibunda</i>: <a href="/lt/The_Urantia_Book/49#p6_2">UK 49:6.2</a>. </li>
</ol>
</div>
