<!--
title: Izaijo knyga - Skyrius 8
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Isaiah/7">Izaijo knyga - Skyrius 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Isaiah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Isaiah/9">Izaijo knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats įsakė man: “Imk didelę lentelę ir įrašyk aiškiomis raidėmis: ‘Imk grobį, skubėk plėšti’ ”. </p>
<p id="v2"><sup><small>2</small></sup>  Aš pasiėmiau ištikimus liudytojus, kunigą Ūriją ir Jeberechijo sūnų Zachariją. </p>
<p id="v3"><sup><small>3</small></sup>  Aš įėjau pas pranašę, ji pastojo ir pagimdė sūnų. O Viešpats man tarė: “Duok jam vardą: ‘Imk grobį, skubėk plėšti’. </p>
<p id="v4"><sup><small>4</small></sup>  Prieš vaikui išmokstant pašaukti tėvą ir motiną, Damasko turtai ir Samarijos grobis bus Asirijos karaliaus išvežti”. </p>
<p id="v5"><sup><small>5</small></sup>  Viešpats man toliau kalbėjo: </p>
<p id="v6"><sup><small>6</small></sup>  “Kadangi ši tauta paniekino ramiai tekantį Siloamo vandenį ir pamėgo Reciną ir Remalijo sūnų, </p>
<p id="v7"><sup><small>7</small></sup>  Viešpats atves prieš jus daugybės galingų upių vandenis­Asirijos karalių ir visą jo garbę. Jis išsilies iš savo vagos ir užtvindys visus laukus. </p>
<p id="v8"><sup><small>8</small></sup>  Jis tekės per Judą, patvins ir sieks iki kaklo; išties savo sparnus ir apdengs visą tavo šalį, Emanueli!” </p>
<p id="v9"><sup><small>9</small></sup>  Susirinkite, tautos, ir jūs būsite nugalėtos! Išgirskite, visos tolimos šalys, susijuoskite, būsite nugalėtos! Susijuoskite, būsite nugalėtos! </p>
<p id="v10"><sup><small>10</small></sup>  Susitarkite tarpusavyje, iš to nieko neišeis. Tarkite žodį, bet jis nebus įvykdytas, nes Dievas yra su mumis! </p>
<p id="v11"><sup><small>11</small></sup>  Viešpats kalbėjo man, stipria ranka laikė ir įspėjo mane neiti šitos tautos keliu, sakydamas: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  “Nevadinkite sąmokslu to, ką šita tauta vadina sąmokslu. Nebijokite to, ko ji bijo, ir neišsigąskite. </p>
<p id="v13"><sup><small>13</small></sup>  Kareivijų Viešpatį laikykite šventu, Jo bijokite ir prieš Jį drebėkite. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Jis bus pašventinimas, suklupimo akmuo ir papiktinimo uola abiems Izraelio namams, spąstai bei kilpa Jeruzalės gyventojams. </p>
<p id="v15"><sup><small>15</small></sup>  Daugelis suklups, kris ir suduš; įsipainios ir bus pagauti”. </p>
<p id="v16"><sup><small>16</small></sup>  Saugok liudijimą, užantspauduok įstatymą tarp mano mokinių. </p>
<p id="v17"><sup><small>17</small></sup>  Aš lauksiu Viešpaties, kuris paslėpė savo veidą nuo Jokūbo namų, aš pasitikėsiu Juo. </p>
<p id="v18"><sup><small>18</small></sup>  Aš ir mano vaikai, kuriuos man davė Viešpats, esame kareivijų Viešpaties, kuris gyvena Siono kalne, ženklas ir įspėjimas Izraeliui. </p>
<p id="v19"><sup><small>19</small></sup>  Jie jums sako: “Klauskite mirusiųjų dvasių iššaukėjus ir būrėjus, kurie jums murma ir šnibžda”. Argi tauta neturėtų klausti savo Dievo? Argi reikia klausti mirusiųjų gyvųjų reikalais? </p>
<p id="v20"><sup><small>20</small></sup>  Kreipkitės į įstatymą ir liudijimą. Jeigu jie taip nesako, nėra juose šviesos. </p>
<p id="v21"><sup><small>21</small></sup>  Jie klaidžios suvargę ir išalkę. Būdami alkani, jie pyks ir keiks savo karalių ir Dievą, žiūrėdami aukštyn. </p>
<p id="v22"><sup><small>22</small></sup>  Kai jie pažiūrės į žemę, visur bus sielvartas ir tamsa, tamsybė ir priespauda. Jie pateks į nakties tamsą. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:11-13 <i>"Dievas pasakė"</i>: <a href="/lt/The_Urantia_Book/156#p5_4">UK 156:5.4</a>. </li>
  <li id="fn2"><a href="#cite2">↑</a> 8:13 <i>Viešpats kareivijų Dievas</i>: <a href="/lt/The_Urantia_Book/92#p6_6">UK 92:6.6</a>. </li>
</ol>
</div>
