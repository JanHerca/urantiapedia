<!--
title: Laiškas žydams - Skyrius 10
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Hebrews/9">Laiškas žydams - Skyrius 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Hebrews/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Hebrews/11">Laiškas žydams - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kadangi Įstatymas turi tiktai būsimųjų gėrybių šešėlį, o ne patį dalykų vaizdą, jis niekada negali tomis pačiomis aukomis, kurios kasmet vis aukojamos ir aukojamos, padaryti tobulus tuos, kurie artinasi. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Argi tos aukos nesiliautų, jeigu aukotojai, vienąkart apvalyti, daugiau nebejaustų sąžinėje nuodėmių? </p>
<p id="v3"><sup><small>3</small></sup>  Priešingai: jos metai iš metų vis primena nuodėmes. </p>
<p id="v4"><sup><small>4</small></sup>  Juk neįmanoma, kad jaučių ir ožių kraujas panaikintų nuodėmes. </p>
<p id="v5"><sup><small>5</small></sup>  Todėl, ateidamas į pasaulį, Jis sako: “Aukų ir atnašų Tu nenorėjai, bet paruošei man kūną. </p>
<p id="v6"><sup><small>6</small></sup>  Tau nepatiko deginamosios atnašos ir aukos už nuodėmes. </p>
<p id="v7"><sup><small>7</small></sup>  Tuomet tariau: ‘Štai ateinu, kaip knygos rietime apie mane parašyta, vykdyti Tavo, o Dieve, valios!’ ” </p>
<p id="v8"><sup><small>8</small></sup>  Anksčiau pasakęs: “Aukų ir atnašų, deginamųjų atnašų ir atnašų už nuodėmes Tu nenorėjai ir nemėgai”,­jos aukojamos pagal Įstatymą,­ </p>
<p id="v9"><sup><small>9</small></sup>  paskui paskelbė: “Štai ateinu vykdyti Tavo, o Dieve, valios”. Jis panaikina viena, kad įtvirtintų kita. </p>
<p id="v10"><sup><small>10</small></sup>  Tos valios dėka esame Jėzaus Kristaus kūno auka vieną kartą pašventinti visiems laikams. </p>
<p id="v11"><sup><small>11</small></sup>  Kiekvienas kunigas diena iš dienos tarnauja ir daug kartų aukoja tas pačias aukas, kurios niekada negali panaikinti nuodėmių. </p>
<p id="v12"><sup><small>12</small></sup>  O šis, paaukojęs vienintelę auką už nuodėmes, amžiams atsisėdo Dievo dešinėje, <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  nuo tol laukdamas, kol Jo priešai bus patiesti tarsi pakojis po Jo kojų. </p>
<p id="v14"><sup><small>14</small></sup>  Vienintele atnaša Jis amžiams padarė tobulus šventinamuosius. </p>
<p id="v15"><sup><small>15</small></sup>  Tai mums liudija ir Šventoji Dvasia. Ji yra pasakiusi: </p>
<p id="v16"><sup><small>16</small></sup>  “Štai Sandora, kurią su jais sudarysiu, praslinkus anoms dienoms,­sako Viešpats:­Aš įdėsiu savo įstatymus į jų širdis ir juos įrašysiu jų mintyse, </p>
<p id="v17"><sup><small>17</small></sup>  ir jų nuodėmių bei jų nedorybių daugiau nebeprisiminsiu”. </p>
<p id="v18"><sup><small>18</small></sup>  O kur jos atleistos, ten nebereikia atnašos už nuodėmę. </p>
<p id="v19"><sup><small>19</small></sup>  Taigi, broliai, galėdami drąsiai įeiti į Švenčiausiąją dėl Jėzaus kraujo </p>
<p id="v20"><sup><small>20</small></sup>  nauju ir gyvu keliu, kurį Jis atvėrė mums per uždangą, tai yra savąjį kūną, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  ir turėdami didį Kunigą Dievo namams, </p>
<p id="v22"><sup><small>22</small></sup>  artinkimės su tyra širdimi ir giliu, užtikrintu tikėjimu, apšlakstymu apvalę širdis nuo nešvarios sąžinės ir nuplovę kūną švariu vandeniu! <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Išlaikykime nepajudinamą vilties išpažinimą, nes ištikimas Tas, kuris pažadėjo. </p>
<p id="v24"><sup><small>24</small></sup>  Žiūrėkime vieni kitų, skatindami mylėti ir daryti gerus darbus. </p>
<p id="v25"><sup><small>25</small></sup>  Neapleiskime savųjų susirinkimo, kaip kai kurie yra pratę, bet raginkime vieni kitus juo labiau, juo aiškiau regime besiartinančią dieną. </p>
<p id="v26"><sup><small>26</small></sup>  Jeigu, pasiekę tiesos pažinimą, sąmoningai nusidedame, tada nebelieka aukos už nuodėmes, </p>
<p id="v27"><sup><small>27</small></sup>  bet kažkoks baisus laukimas teismo ir liepsnojančio pykčio, kuris praris priešininkus. </p>
<p id="v28"><sup><small>28</small></sup>  Jei kas atstumia Mozės Įstatymą, tas be jokio pasigailėjimo turi mirti, dviem ar trims liudytojams paliudijus. </p>
<p id="v29"><sup><small>29</small></sup>  Tik pagalvokite: kaip dar sunkesnės bausmės nusipelnys tas, kuris sutrypė kojomis Dievo Sūnų, nešventu palaikė Sandoros kraują, kuriuo buvo pašventintas, ir įžeidė malonės Dvasią! </p>
<p id="v30"><sup><small>30</small></sup>  Juk pažįstame Tą, kuris pasakė: “Mano kerštas, Aš atsilyginsiu,­ sako Viešpats”. Ir vėl: “Viešpats teis savo tautą”. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Baisu pakliūti į gyvojo Dievo rankas! </p>
<p id="v32"><sup><small>32</small></sup>  Prisiminkite ankstesnes dienas, kada jūs apšviesti ištvėrėte didelę kentėjimų kovą, </p>
<p id="v33"><sup><small>33</small></sup>  tiek patys išstatyti viešam reginiui su paniekinimais ir smurtu, tiek būdami dalininkai tų, su kuriais buvo taip elgiamasi. </p>
<p id="v34"><sup><small>34</small></sup>  Jūs užjautėte mane, kalinį, ir linksmai sutikote savo turto išplėšimą, žinodami, jog turite danguje geresnį ir išliekantį turtą. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Tad nepameskite savo pasitikėjimo, už kurį skirtas didelis atlygis! </p>
<p id="v36"><sup><small>36</small></sup>  Taip, reikia jums ištvermės, kad, įvykdę Dievo valią, gautumėte, kas pažadėta. </p>
<p id="v37"><sup><small>37</small></sup>  Nes “dar trumpa, trumpa valandėlė, ir ateis Tas, kuris turi ateiti, ir neužtruks. </p>
<p id="v38"><sup><small>38</small></sup>  Bet teisusis gyvens tikėjimu, ir, jeigu jis atsitrauktų, mano siela juo nebesigėrės”. </p>
<p id="v39"><sup><small>39</small></sup>  Tačiau mes nesame tie, kurie atsitraukia savo pražūčiai, bet tie, kurie tiki, kad išgelbėtume sielą. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:1 <i>Natūralus kaip dvasinio šešėlis</i>: <a href="/lt/The_Urantia_Book/170#p5_2">UK 170:5.2</a>. </li>
  <li id="fn2"><a href="#cite2">↑</a> 10:1-20 <i>Jėzus matomas kaip žmogaus auka</i>: <a href="/lt/The_Urantia_Book/89#p9_3">UK 89:9.3</a>. </li>
  <li id="fn3"><a href="#cite3">↑</a> 10:12 <i>Dešinė Dievo ranka</i>: <a href="/lt/The_Urantia_Book/38#p0_1">UK 38:0.1</a>.  <i>Dešinė Dievo ranka</i>: <a href="/lt/The_Urantia_Book/21#p4_4">UK 21:4.4</a>.  <i>Dešinė Dievo ranka</i>: <a href="/lt/The_Urantia_Book/13#p2_7">UK 13:2.7</a>.  <i>Dešinioji Tėvo ranka</i>: <a href="/lt/The_Urantia_Book/5#p2_2">UK 5:2.2</a>. </li>
  <li id="fn4"><a href="#cite4">↑</a> 10:20 <i>Naujas ir gyvas būdas</i>: <a href="/lt/The_Urantia_Book/52#p5_4">UK 52:5.4</a>.  <i>Aš esu gyvenimo būdas</i>: <a href="/lt/The_Urantia_Book/117#p3_3">UK 117:3.3</a>.  <i>Jėzus: naujas ir gyvas būdas</i>: <a href="/lt/The_Urantia_Book/162#p2_7">UK 162:2.7</a>.  <i>Jėzau, naujas ir gyvas kelias</i>: <a href="/lt/The_Urantia_Book/129#p4_7">UK 129:4.7</a>.  <i>Jėzau, gyvasis kelias</i>: <a href="/lt/The_Urantia_Book/147#p5_8">UK 147:5.8</a>.  <i>Naujas ir geresnis būdas</i>: <a href="/lt/The_Urantia_Book/138#p6_4">UK 138:6.4</a>.  <i>Naujas ir gyvas būdas</i>: <a href="/lt/The_Urantia_Book/101#p6_10">UK 101:6.10</a>.  <i>Naujas ir gyvas būdas</i>: <a href="/lt/The_Urantia_Book/146#p3_7">UK 146:3.7</a>.  <i>Naujas ir gyvas būdas</i>: <a href="/lt/The_Urantia_Book/52#p5_5">UK 52:5.5</a>.  <i>Jėzau, naujas ir gyvas kelias</i>: <a href="/lt/The_Urantia_Book/196#p2_4">UK 196:2.4</a>. </li>
  <li id="fn5"><a href="#cite5">↑</a> 10:22 <i>Gilus patikinimas</i>: <a href="/lt/The_Urantia_Book/5#p4_2">UK 5:4.2</a>. </li>
  <li id="fn6"><a href="#cite6">↑</a> 10:30 <i>Kerštas yra Dievo</i>: <a href="/lt/The_Urantia_Book/70#p10_9">UK 70:10.9</a>. </li>
  <li id="fn7"><a href="#cite7">↑</a> 10:34 <i>Danguje geresnė medžiaga</i>: <a href="/lt/The_Urantia_Book/48#p1_7">UK 48:1.7</a>. </li>
</ol>
</div>
