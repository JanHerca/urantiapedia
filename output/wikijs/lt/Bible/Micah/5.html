<!--
title: Michėjo knyga - Skyrius 5
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Micah/4">Michėjo knyga - Skyrius 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Micah/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Micah/6">Michėjo knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dabar surink kariuomenę, kad kariautų su priešu, kuris apgulė mus. Priešas trenks į veidą Izraelio teisėjui! </p>
<p id="v2"><sup><small>2</small></sup>  O tu, Efrata­Betliejau, nors esi mažas tarp Judo miestų, bet iš tavęs kils Tas, kuris bus valdovu Izraelyje. Jo kilmė siekia pradžios laikus, amžinybės dienas. </p>
<p id="v3"><sup><small>3</small></sup>  Jis juos atiduos į vergiją, kol gimdančioji pagimdys. Tada Jo brolių likutis sugrįš į Izraelį. </p>
<p id="v4"><sup><small>4</small></sup>  Jis stovės ir ganys juos Viešpaties galia ir Viešpaties, savo Dievo, vardo didybe. Jie saugiai gyvens, nes Jis bus didis iki žemės pakraščių. </p>
<p id="v5"><sup><small>5</small></sup>  Jis bus taika. Kai asirai įžengs į mūsų kraštą, mes pastatysime prieš juos septynis ganytojus ir aštuonis kunigaikščius. </p>
<p id="v6"><sup><small>6</small></sup>  Jie nuniokos Asirijos ir Nimrodo kraštą kardu. Taip Jis išlaisvins mus, asirams įsiveržus į mūsų kraštą. </p>
<p id="v7"><sup><small>7</small></sup>  Jokūbo likutis tarp daugelio tautų bus kaip rasa, kuri ateina iš Viešpaties, kaip lietus augalams, kuris nieko nelauks iš žmonių ir nedės vilčių į žmonių sūnus. </p>
<p id="v8"><sup><small>8</small></sup>  Jokūbo likutis tarp tautų bus kaip liūtas tarp laukinių žvėrių, kaip jauniklis liūtas avių bandose, kuris įsibrovęs mindo, drasko, ir nėra galinčio išgelbėti. </p>
<p id="v9"><sup><small>9</small></sup>  Tu pakelsi savo ranką prieš prispaudėjus, ir visi tavo priešai žus! </p>
<p id="v10"><sup><small>10</small></sup>  “Tą dieną,­sako Viešpats,­Aš išnaikinsiu tavo žirgus, sudaužysiu kovos vežimus; </p>
<p id="v11"><sup><small>11</small></sup>  sunaikinsiu miestus krašte ir sugriausiu tvirtoves; </p>
<p id="v12"><sup><small>12</small></sup>  išnaikinsiu burtininkus tavo krašte, ir nebebus tavyje žynių. </p>
<p id="v13"><sup><small>13</small></sup>  Aš išnaikinsiu jūsų drožinius ir statulas, kad nebegarbintumėte savo rankų darbų; </p>
<p id="v14"><sup><small>14</small></sup>  išrausiu giraites tavo krašte ir nusiaubsiu miestus. </p>
<p id="v15"><sup><small>15</small></sup>  Užsirūstinęs ir įtūžęs atkeršysiu tautoms, kurios neklausė manęs”. </p>
