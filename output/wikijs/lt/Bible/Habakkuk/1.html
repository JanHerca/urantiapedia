<!--
title: Habakuko knyga - Skyrius 1
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Habakkuk/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Habakkuk/2">Habakuko knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Regėjimas, kurį matė pranašas Habakukas. </p>
<p id="v2"><sup><small>2</small></sup>  Viešpatie, kaip ilgai aš šauksiu, o Tu neišklausysi, šauksiu apie smurtą, o Tu negelbėsi! </p>
<p id="v3"><sup><small>3</small></sup>  Kodėl man leidi patirti nedorybę ir vargą? Priespauda ir smurtas prieš mane, visur kyla vaidai ir barniai. </p>
<p id="v4"><sup><small>4</small></sup>  Įstatymas nusilpo, į teisingumą nekreipiama dėmesio, nedorėlis apsuka teisųjį, teisme sprendimas iškraipomas! </p>
<p id="v5"><sup><small>5</small></sup>  “Dairykitės tarp tautų ir įsidėmėkite, didžiai stebėkitės, nes jūsų dienomis darysiu darbą, kuriuo jūs netikėtumėte, jei jums kas apie tai pasakotų. </p>
<p id="v6"><sup><small>6</small></sup>  Aš sukelsiu chaldėjus, kurie siekia užimti jiems nepriklausančias žemes, kitų gyvenvietes. </p>
<p id="v7"><sup><small>7</small></sup>  Tai žiauri ir baisi tauta, jie patys nusprendžia, kas teisu ir garbinga. </p>
<p id="v8"><sup><small>8</small></sup>  Jų žirgai greitesni už leopardus. Jie plėšresni negu stepių vilkai. Raiteliai išsiskleidžia, jie atjoja iš toli, jie skrenda kaip erelis prie grobio. </p>
<p id="v9"><sup><small>9</small></sup>  Jie visi siekia smurto, jų veidai kaip rytų vėjas, jie ima belaisvius kaip smėlio smiltis. </p>
<p id="v10"><sup><small>10</small></sup>  Jie tyčiojasi iš karalių, šaiposi iš kunigaikščių. Jie juokiasi iš tvirtovių, supylę pylimus, jie jas paima. </p>
<p id="v11"><sup><small>11</small></sup>  Jie traukia tolyn kaip vėjas, viską nualina. Jiems jėga­jų dievas”. </p>
<p id="v12"><sup><small>12</small></sup>  Argi Tu nesi amžinasis Viešpats, mano Dievas, mano Šventasis? Mes nemirsime! Viešpatie, Tu juos paskyrei teismui, galingasis Dieve, Tu juos paruošei bausmei. </p>
<p id="v13"><sup><small>13</small></sup>  Tavo akys tyros, jos negali matyti pikto, negali žiūrėti į neteisybę. Kodėl ramiai stebi piktadarius ir tyli, kai nedorėlis praryja teisesnį už save? </p>
<p id="v14"><sup><small>14</small></sup>  Tu padarei žmones kaip jūros žuvis, kaip kirmėles, kurios neturi valdovo. </p>
<p id="v15"><sup><small>15</small></sup>  Jie iškelia juos meškere, ištraukia savo tinklu, surenka bradiniu; todėl jie patenkinti džiaugiasi. </p>
<p id="v16"><sup><small>16</small></sup>  Jie aukoja tinklui ir smilko bradiniui, nes jų dėka grobis gausus ir maistas geras. </p>
<p id="v17"><sup><small>17</small></sup>  Argi jie nuolat tuštins tinklus ir žudys tautas be pasigailėjimo? </p>
