<!--
title: Ezdro knyga - Skyrius 8
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Ezra/7">Ezdro knyga - Skyrius 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Ezra/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Ezra/9">Ezdro knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sąrašas šeimų vyresniųjų pagal jų kilmę, kurie, karaliui Artakserksui viešpataujant, išėjo su manimi iš Babilono: </p>
<p id="v2"><sup><small>2</small></sup>  iš Finehaso palikuonių­Geršomas, iš Itamaro­Danielius, iš Dovydo­Hatušas, </p>
<p id="v3"><sup><small>3</small></sup>  iš Šechanijos sūnų, Parošo palikuonių,­Zacharija, kartu su juo buvo užrašyta šimtas penkiasdešimt vyrų; </p>
<p id="v4"><sup><small>4</small></sup>  iš Pahat Moabo­Zerachijos sūnus Eljehoenajas ir su juo du šimtai vyrų; </p>
<p id="v5"><sup><small>5</small></sup>  iš Šechanijos­Jahazielio sūnus ir su juo trys šimtai vyrų; </p>
<p id="v6"><sup><small>6</small></sup>  iš Adino­Jehonatano sūnus Ebedas ir su juo penkiasdešimt vyrų; </p>
<p id="v7"><sup><small>7</small></sup>  iš Elamo­Atalijos sūnus Izaija ir su juo septyniasdešimt vyrų; </p>
<p id="v8"><sup><small>8</small></sup>  iš Šefatijos­Mykolo sūnus Zebadija ir su juo aštuoniasdešimt vyrų; </p>
<p id="v9"><sup><small>9</small></sup>  iš Joabo­Jehielio sūnus Abdija ir su juo du šimtai aštuoniolika vyrų; </p>
<p id="v10"><sup><small>10</small></sup>  iš Šelomito­Josifijos sūnus ir su juo šešiasdešimt vyrų; </p>
<p id="v11"><sup><small>11</small></sup>  iš Bebajo­Bebajo sūnus Zacharija ir su juo dvidešimt aštuoni vyrai; </p>
<p id="v12"><sup><small>12</small></sup>  iš Azgado­Hakatano sūnus Johananas ir su juo šimtas dešimt vyrų; </p>
<p id="v13"><sup><small>13</small></sup>  iš Adonikamo sūnų­Elifeletas, Jejelis, Šemaja ir su jais šešiasdešimt vyrų, kurie buvo paskutinieji; </p>
<p id="v14"><sup><small>14</small></sup>  iš Bigvajo­Utajas, Zabudas ir su jais septyniasdešimt vyrų. </p>
<p id="v15"><sup><small>15</small></sup>  Aš juos sušaukiau prie upės, tekančios į Ahavą. Ten mes pasilikome palapinėje tris dienas. Aš apžiūrėjau žmones ir kunigus, tačiau tarp jų neradau nė vieno levito. </p>
<p id="v16"><sup><small>16</small></sup>  Tada aš pasikviečiau vyresniuosius: Eliezerą, Arielį, Semają, Elnataną, Jaribą, Elnataną, Nataną, Zachariją, Mešulamą, ir mokytojus: Jehojaribą ir Elnataną. </p>
<p id="v17"><sup><small>17</small></sup>  Juos pasiunčiau pas Idoją, Kasifijos vietovės vyresnįjį, prašydamas atsiųsti mums žmonių, kurie tarnautų Dievo namuose. </p>
<p id="v18"><sup><small>18</small></sup>  Gera mūsų Dievo ranka buvo ant mūsų, ir jie atsivedė išmintingą vyrą iš palikuonių Machlio, sūnaus Levio, sūnaus Izraelio,­Šerebiją su jo sūnumis ir broliais, aštuoniolika vyrų; </p>
<p id="v19"><sup><small>19</small></sup>  iš Merario palikuonių­Hašabiją ir Izaiją su jo broliais ir sūnumis, dvidešimt vyrų; </p>
<p id="v20"><sup><small>20</small></sup>  ir šventyklos tarnų, kuriuos Dovydas ir kunigaikščiai buvo paskyrę tarnais levitams, buvo du šimtai dvidešimt vyrų. </p>
<p id="v21"><sup><small>21</small></sup>  Prie Ahavos upės paskelbiau pasninką, kad nusižemintume prieš savo Dievą ir melstume laimingo kelio sau, savo vaikams ir savo turtui. </p>
<p id="v22"><sup><small>22</small></sup>  Aš gėdijausi prašyti iš karaliaus karių ir raitelių, kad jie mus apgintų nuo užpuolikų kelyje, nes buvau pasakęs karaliui: “Mūsų Dievo ranka yra ant visų, kurie Jo ieško, bet Jo rūstybė ir galia prieš tuos, kurie Jį apleidžia”. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Mes pasninkavome ir meldėme savo Dievo dėl šito, ir Jis išklausė mus. </p>
<p id="v24"><sup><small>24</small></sup>  Aš parinkau iš vyresniųjų kunigų dvylika vyrų: Šerebiją, Hašabiją ir su jais dešimt jų brolių, </p>
<p id="v25"><sup><small>25</small></sup>  ir pasvėriau jiems sidabrą, auksą ir indus, Dievo namams skirtas dovanas, kurias paaukojo karalius, jo patarėjai, jo kunigaikščiai ir izraelitai. </p>
<p id="v26"><sup><small>26</small></sup>  Aš padaviau jiems šešis šimtus penkiasdešimt talentų sidabro, sidabrinių indų, sveriančių šimtą talentų, šimtą talentų aukso, </p>
<p id="v27"><sup><small>27</small></sup>  dvidešimt auksinių taurių tūkstančio drachmų vertės ir du indus iš geriausio, blizgančio kaip auksas, vario </p>
<p id="v28"><sup><small>28</small></sup>  ir tariau: “Jūs esate šventi Viešpačiui, indai taip pat šventi. Sidabras ir auksas yra laisvos valios aukos Viešpačiui, jūsų tėvų Dievui. </p>
<p id="v29"><sup><small>29</small></sup>  Budėkite ir saugokite tai, kol pasversite Jeruzalėje, Viešpaties namuose, kunigų, levitų ir Izraelio giminių vadų akivaizdoje”. </p>
<p id="v30"><sup><small>30</small></sup>  Kunigai ir levitai paėmė pasvertą sidabrą, auksą ir indus, kuriuos jie turėjo nugabenti į Jeruzalę, į Dievo namus. </p>
<p id="v31"><sup><small>31</small></sup>  Pirmo mėnesio dvyliktą dieną išėjome nuo Ahavos upės Jeruzalės link. Dievo ranka buvo ant mūsų, ir Jis saugojo mus nuo priešų ir užpuolikų. </p>
<p id="v32"><sup><small>32</small></sup>  Atėję į Jeruzalę, ten pasilikome tris dienas. </p>
<p id="v33"><sup><small>33</small></sup>  Ketvirtą dieną sidabras, auksas ir indai buvo pasverti Dievo namuose ir perduoti kunigui Meremotui, Ūrijos sūnui; su juo buvo Finehaso sūnus Eleazaras ir levitai: Jozuės sūnus Jehozabadas ir Binujo sūnus Noadija. </p>
<p id="v34"><sup><small>34</small></sup>  Viskas buvo suskaičiuota, pasverta ir surašyta. </p>
<p id="v35"><sup><small>35</small></sup>  Sugrįžę iš nelaisvės tremtiniai aukojo deginamąsias aukas Izraelio Dievui: dvylika jaučių už visą Izraelį, devyniasdešimt šešis avinus, septyniasdešimt septynis ėriukus, dvylika ožių aukai už nuodėmę; tai buvo deginamoji auka Viešpačiui. </p>
<p id="v36"><sup><small>36</small></sup>  Jie įteikė karaliaus įsakymus vietininkams ir krašto šiapus upės valdytojams, o šitie teikė paramą tautai ir Dievo namams. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:22 <i>Jėgos dievas</i>: <a href="/lt/The_Urantia_Book/96#p6_3">UK 96:6.3</a>. </li>
</ol>
</div>
