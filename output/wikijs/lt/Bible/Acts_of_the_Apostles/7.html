<!--
title: Apaštalų darbai - Skyrius 7
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Acts_of_the_Apostles/6">Apaštalų darbai - Skyrius 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Acts_of_the_Apostles/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Acts_of_the_Apostles/8">Apaštalų darbai - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vyriausiasis kunigas paklausė: “Ar tikrai taip yra?” </p>
<p id="v2"><sup><small>2</small></sup>  O Steponas prabilo: “Vyrai broliai ir tėvai, paklausykite! Šlovės Dievas apsireiškė mūsų tėvui Abraomui Mesopotamijoje, kai jis dar nebuvo persikėlęs į Charaną, </p>
<p id="v3"><sup><small>3</small></sup>  ir pasakė jam: ‘Išeik iš savo krašto, nuo savo giminių, ir keliauk į šalį, kurią tau parodysiu’. </p>
<p id="v4"><sup><small>4</small></sup>  Tada jis paliko chaldėjų kraštą ir apsigyveno Charane. Iš ten, jo tėvui mirus, Dievas atvedė jį į šitą šalį, kurioje jūs dabar gyvenate. </p>
<p id="v5"><sup><small>5</small></sup>  Bet čia jam nedavė paveldėti nė pėdos žemės, tik pažadėjo ją atiduoti jo ir jo palikuonių nuosavybėn, nors jis dar buvo bevaikis. </p>
<p id="v6"><sup><small>6</small></sup>  Dievas pasakė, kad jo palikuonys gyvens kaip ateiviai svetimoje žemėje ir keturis šimtus metų bus pavergti ir skriaudžiami. </p>
<p id="v7"><sup><small>7</small></sup>  ‘Tačiau,­tarė Dievas,­Aš nuteisiu tautą, kuriai jie vergaus; tada jie išeis ir tarnaus man šitoje vietoje’. </p>
<p id="v8"><sup><small>8</small></sup>  Ir tuomet Jis davė jam apipjaustymo sandorą. Tada Abraomui gimė Izaokas, kurį jis apipjaustė aštuntąją dieną. Izaokui gimė Jokūbas, o Jokūbui gimė dvylika patriarchų. </p>
<p id="v9"><sup><small>9</small></sup>  Šie patriarchai iš pavydo pardavė Juozapą į Egiptą. Bet Dievas buvo su juo, </p>
<p id="v10"><sup><small>10</small></sup>  išgelbėjo Juozapą iš visų jo vargų ir suteikė jam malonės bei išminties Egipto karaliaus­faraono akivaizdoje. Tas jį paskyrė Egipto ir visų savo namų valdytoju. </p>
<p id="v11"><sup><small>11</small></sup>  Tuomet visą Egipto žemę ir Kanaaną ištiko badas bei didis vargas, ir mūsų tėvai negalėjo rasti sau maisto. </p>
<p id="v12"><sup><small>12</small></sup>  Išgirdęs, kad Egipte yra javų, Jokūbas išsiuntė ten mūsų tėvus pirmą kartą, </p>
<p id="v13"><sup><small>13</small></sup>  o antrą kartą Juozapas leidosi savo brolių atpažįstamas, ir faraonas sužinojo apie Juozapo giminę. </p>
<p id="v14"><sup><small>14</small></sup>  Tada Juozapas pasiuntė pakviesti savo tėvo Jokūbo ir visų giminaičių­septyniasdešimt penkių sielų. </p>
<p id="v15"><sup><small>15</small></sup>  Šitaip Jokūbas iškeliavo į Egiptą. Ten mirė jis ir mūsų tėvai. </p>
<p id="v16"><sup><small>16</small></sup>  Juos pargabeno į Sichemą ir palaidojo kape, kurį Abraomas už pinigus buvo nupirkęs iš sichemiečio Emoro sūnų. </p>
<p id="v17"><sup><small>17</small></sup>  Artėjant metui pažado, dėl kurio Dievas buvo prisiekęs Abraomui, tauta išaugo ir išsiplėtė Egipte, </p>
<p id="v18"><sup><small>18</small></sup>  kol pakilo kitas karalius, kuris nieko nežinojo apie Juozapą. </p>
<p id="v19"><sup><small>19</small></sup>  Jis klastingai elgėsi su mūsų gimine, versdamas mūsų tėvus išmesti savo kūdikius, kad jie neliktų gyvi. </p>
<p id="v20"><sup><small>20</small></sup>  Tuo metu gimė Mozė, kuris buvo mielas Dievui. Tris mėnesius jis buvo maitinamas savo tėvo namuose, </p>
<p id="v21"><sup><small>21</small></sup>  o kai buvo išmestas, jį pasiėmė faraono duktė ir augino kaip savo pačios sūnų. </p>
<p id="v22"><sup><small>22</small></sup>  Mozė buvo išmokytas visos Egipto išminties ir tapo galingas žodžiais ir darbais. </p>
<p id="v23"><sup><small>23</small></sup>  Kai jam sukako keturiasdešimt metų, jo širdyje kilo troškimas aplankyti savo brolius, Izraelio vaikus. </p>
<p id="v24"><sup><small>24</small></sup>  Pamatęs vieną iš jų skriaudžiamą, stojo ginti jo ir keršydamas užmušė egiptietį. </p>
<p id="v25"><sup><small>25</small></sup>  Mozė tikėjosi, kad jo broliai suprasią, jog Dievas jo ranka suteiks jiems išgelbėjimą, bet jie šito nesuprato. </p>
<p id="v26"><sup><small>26</small></sup>  Kitą dieną jis priėjo prie besimušančių tautiečių ir mėgino juos sutaikinti, sakydamas: ‘Vyrai, jūs esate broliai! Kodėl skriaudžiate vienas kitą?’ </p>
<p id="v27"><sup><small>27</small></sup>  Bet tasai, kuris skriaudė artimą, atstūmė jį, sakydamas: ‘Kas tave paskyrė mūsų valdovu ir teisėju? </p>
<p id="v28"><sup><small>28</small></sup>  Gal nori ir mane nužudyti, kaip vakar nužudei egiptietį?’ </p>
<p id="v29"><sup><small>29</small></sup>  Tai išgirdęs, Mozė pabėgo ir buvo ateivis Madiano krašte, kur jam gimė du sūnūs. </p>
<p id="v30"><sup><small>30</small></sup>  Po keturiasdešimties metų Sinajaus kalno dykumoje jam pasirodė angelas degančio erškėčių krūmo liepsnose. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Tai pamatęs, Mozė labai nusistebėjo reginiu. Kai jis artinosi, norėdamas geriau įsižiūrėti, jam pasigirdo Viešpaties balsas: </p>
<p id="v32"><sup><small>32</small></sup>  ‘Aš esu tavo tėvų Dievas, Abraomo, Izaoko ir Jokūbo Dievas’. Tada Mozė ėmė drebėti ir nebedrįso toliau žiūrėti. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  O Viešpats jam tarė: ‘Nusiauk apavą nuo kojų, nes ta vieta, kur tu stovi, yra šventa žemė. </p>
<p id="v34"><sup><small>34</small></sup>  Aš regėte regėjau savo tautos priespaudą Egipte, išgirdau jos dejones ir nužengiau jos išvaduoti. Tad ateik čia, Aš pasiųsiu tave į Egiptą’. </p>
<p id="v35"><sup><small>35</small></sup>  Tą Mozę, kurio jie atsižadėjo, sakydami: ‘Kas tave paskyrė valdovu ir teisėju?’, Dievas pasiuntė kaip vadovą ir gelbėtoją ranka angelo, kuris pasirodė jam erškėčių krūme. </p>
<p id="v36"><sup><small>36</small></sup>  Jis išvedė juos, darydamas stebuklus ir ženklus Egipto žemėje, prie Raudonosios jūros ir per keturiasdešimt metų dykumoje. </p>
<p id="v37"><sup><small>37</small></sup>  Tai šis Mozė pasakė Izraelio vaikams: ‘Dievas pažadins jums iš jūsų brolių Pranašą, panašiai kaip mane’. </p>
<p id="v38"><sup><small>38</small></sup>  Tai jis susirinkimo dieną dykumoje tarpininkavo tarp angelo, kalbėjusio jam Sinajaus kalne, ir mūsų tėvų. Ten jis gavo mums skirtuosius gyvenimo žodžius. </p>
<p id="v39"><sup><small>39</small></sup>  Jam mūsų tėvai nenorėjo paklusti, atstūmė jį ir savo širdis nukreipė į Egiptą. </p>
<p id="v40"><sup><small>40</small></sup>  Jie tarė Aaronui: ‘Padaryk mums dievų, kurie žygiuotų mūsų priekyje, nes mes nežinome, kas nutiko tam Mozei, kuris išvedė mus iš Egipto žemės’. </p>
<p id="v41"><sup><small>41</small></sup>  Taip anomis dienomis jie pasidirbo veršį, atnašavo stabui auką ir džiaugėsi savo rankų darbu. </p>
<p id="v42"><sup><small>42</small></sup>  Tada Dievas nusigręžė nuo jų ir paliko juos garbinti dangaus kariauną, kaip parašyta pranašų knygoje: ‘Ar jūs, Izraelio namai, man atnešėte aukų bei atnašų, keturiasdešimt metų būdami dykumoje? </p>
<p id="v43"><sup><small>43</small></sup>  Jūs pasiėmėte Molocho palapinę ir dievo Refano žvaigždę­stabus, kuriuos pasidirbote garbinti. Todėl ištremsiu jus anapus Babilono’. </p>
<p id="v44"><sup><small>44</small></sup>  Mūsų tėvai dykumoje turėjo Liudijimo palapinę, kaip įsakė Tas, kuris kalbėjo Mozei, kad padarytų ją pagal regėtą jos vaizdą. </p>
<p id="v45"><sup><small>45</small></sup>  Mūsų tėvai su Jozue pasiėmė ją ir atsigabeno į žemes pagonių, kuriuos Dievas išvijo nuo mūsų tėvų akių. Taip pasiliko iki Dovydo dienų. </p>
<p id="v46"><sup><small>46</small></sup>  Šis susilaukė Dievo akyse malonės ir meldė, kad rastų buveinę Jokūbo Dievui. </p>
<p id="v47"><sup><small>47</small></sup>  Ir Saliamonas pastatė Jam namus. </p>
<p id="v48"><sup><small>48</small></sup>  Bet Aukščiausiasis negyvena rankų darbo šventyklose, kaip sako ir pranašas: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  ‘Dangus­mano sostas, o žemė­pakojis po mano kojomis. Kokius gi namus man statysite?­ klausia Viešpats,­ar kokia mano poilsio vieta? </p>
<p id="v50"><sup><small>50</small></sup>  Argi ne mano ranka visa tai padarė?’ </p>
<p id="v51"><sup><small>51</small></sup>  Jūs, kietasprandžiai, neapipjaustytomis širdimis ir ausimis! Jūs, kaip ir jūsų tėvai, visuomet priešinatės Šventajai Dvasiai. <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Kurio iš pranašų nepersekiojo jūsų tėvai? Jie užmušė iš anksto skelbusius Teisiojo atėjimą. Jo išdavėjais ir žudikais dabar esate jūs. </p>
<p id="v53"><sup><small>53</small></sup>  Jūs, kurie gavote Įstatymą, paskelbtą per angelus, bet jo nesilaikėte”. <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  Tie žodžiai jiems draskė širdį, ir jie griežė ant jo dantimis. </p>
<p id="v55"><sup><small>55</small></sup>  O Steponas, kupinas Šventosios Dvasios, žvelgė į dangų ir išvydo Dievo šlovę ir Jėzų, stovintį Dievo dešinėje. <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  Jis tarė: “Štai regiu atsivėrusį dangų ir Žmogaus Sūnų, stovintį Dievo dešinėje”. </p>
<p id="v57"><sup><small>57</small></sup>  Tada, baisiai rėkdami, jie užsikimšo ausis ir visi kaip vienas puolė jį, </p>
<p id="v58"><sup><small>58</small></sup>  išsitempė už miesto ir užmėtė akmenimis. Liudytojai padėjo savo drabužius prie kojų vieno jauno vyro, vardu Sauliaus. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  Taip jie mušė akmenimis Steponą, o jis šaukė: “Viešpatie Jėzau, priimk mano dvasią!” </p>
<p id="v60"><sup><small>60</small></sup>  Pagaliau suklupęs jis galingu balsu sušuko: “Viešpatie, neįskaityk jiems šios nuodėmės!” Ir, tai ištaręs, užmigo. <sup id="cite8"><a href="#fn8">[8]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:30 <i>Ugnies angelai</i>: <a href="/lt/The_Urantia_Book/85#p4_2">UK 85:4.2</a>. </li>
  <li id="fn2"><a href="#cite2">↑</a> 7:32 <i>Gyvenimo Dievas</i>: <a href="/lt/The_Urantia_Book/174#p3_4">UK 174:3.4</a>.  <i>Gyvenimo Dievas</i>: <a href="/lt/The_Urantia_Book/174#p3_2">UK 174:3.2</a>. </li>
  <li id="fn3"><a href="#cite3">↑</a> 7:48 <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>. </li>
  <li id="fn4"><a href="#cite4">↑</a> 7:51-60 <i>Stepono užmėtymas akmenimis</i>: <a href="/lt/The_Urantia_Book/194#p4_11">UK 194:4.11</a>. </li>
  <li id="fn5"><a href="#cite5">↑</a> 7:53 <i>Gauta angelų tarnybos</i>: <a href="/lt/The_Urantia_Book/113#p0_1">UK 113:0.1</a>. </li>
  <li id="fn6"><a href="#cite6">↑</a> 7:55-56 <i>Dešinioji Tėvo ranka</i>: <a href="/lt/The_Urantia_Book/5#p2_2">UK 5:2.2</a>.  <i>Dešinė Dievo ranka</i>: <a href="/lt/The_Urantia_Book/38#p0_1">UK 38:0.1</a>.  <i>Dešinė Dievo ranka</i>: <a href="/lt/The_Urantia_Book/13#p2_7">UK 13:2.7</a>.  <i>Dešinė Dievo ranka</i>: <a href="/lt/The_Urantia_Book/21#p4_4">UK 21:4.4</a>. </li>
  <li id="fn7"><a href="#cite7">↑</a> 7:58 <i>Saulius iš Tarso</i>: <a href="/lt/The_Urantia_Book/128#p3_6">UK 128:3.6</a>. </li>
  <li id="fn8"><a href="#cite8">↑</a> 7:60 <i>Neversk jiems kaltinti šios nuodėmės</i>: <a href="/lt/The_Urantia_Book/188#p5_6">UK 188:5.6</a>. </li>
</ol>
</div>
