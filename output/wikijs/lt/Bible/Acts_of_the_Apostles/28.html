<!--
title: Apaštalų darbai - Skyrius 28
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Acts_of_the_Apostles/27">Apaštalų darbai - Skyrius 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Acts_of_the_Apostles/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Išsigelbėję jie sužinojo, kad sala vadinasi Melitė. </p>
<p id="v2"><sup><small>2</small></sup>  Barbarai su mumis elgėsi labai draugiškai. Užkūrė ugnį ir pakvietė mus visus prie jos, nes lijo ir buvo šalta. </p>
<p id="v3"><sup><small>3</small></sup>  Paulius pririnko glėbį sausų šakų ir metė į ugnį. Čia nuo kaitros iš laužo iššoko gyvatė ir įsikirto jam į ranką. </p>
<p id="v4"><sup><small>4</small></sup>  Pamatę prie rankos prikibusią gyvatę, barbarai ėmė vienas kitam kalbėti: “Tas žmogus tikriausiai žmogžudys: išsigelbėjo iš jūros, o keršto deivė vis tiek neduoda jam gyventi”. </p>
<p id="v5"><sup><small>5</small></sup>  Tačiau jis nupurtė šliužą į ugnį, nepatirdamas nieko blogo. </p>
<p id="v6"><sup><small>6</small></sup>  Barbarai laukė, kada jis ištins ar staiga kris negyvas. Laukę nesulaukę ir pamatę, kad jam nesidaro nieko blogo, jie pakeitė nuomonę ir ėmė kalbėti, jog jis esąs dievas. </p>
<p id="v7"><sup><small>7</small></sup>  Netoli tos vietos buvo vyriausiojo salos valdininko, vardu Publijus, valdos. Jis mus priėmė ir tris dienas bičiuliškai globojo. </p>
<p id="v8"><sup><small>8</small></sup>  Tuo metu Publijaus tėvas susirgo karštine ir viduriavimu. Paulius užėjo pas jį, pasimeldė, uždėjęs ant jo rankas, ir išgydė. </p>
<p id="v9"><sup><small>9</small></sup>  Po šito įvykio ir kiti salos gyventojai, turėję ligų, ėjo pas Paulių ir buvo pagydomi. </p>
<p id="v10"><sup><small>10</small></sup>  Už tai jie mus didžiai gerbė, o išvykstant aprūpino viskuo, ko mums reikėjo. </p>
<p id="v11"><sup><small>11</small></sup>  Po trijų mėnesių mes išplaukėme žiemojusiu saloje Aleksandrijos laivu, kuris turėjo Dvynių ženklą. </p>
<p id="v12"><sup><small>12</small></sup>  Atplaukę į Sirakūzus, prastovėjome tris dienas. </p>
<p id="v13"><sup><small>13</small></sup>  Iš ten plaukdami, esant nepalankiam vėjui, pasiekėme Regijų ir dar po dienos, ėmus pūsti pietų vėjui, kitą dieną atvykome į Puteolus. </p>
<p id="v14"><sup><small>14</small></sup>  Ten susitikome su broliais; jie pakvietė mus septynioms dienoms paviešėti. Taip mes atvykome į Romą. </p>
<p id="v15"><sup><small>15</small></sup>  Tenykščiai broliai, išgirdę apie mus, atėjo pasitikti iki Apijaus aikštės ir Trijų tavernų. Juos išvydęs, Paulius dėkojo Dievui ir įgavo naujo pasitikėjimo. </p>
<p id="v16"><sup><small>16</small></sup>  Kai atvykome į Romą, šimtininkas perdavė kalinius sargybos viršininkui, o Pauliui buvo leista apsigyventi vienam su saugojančiu jį kareiviu. </p>
<p id="v17"><sup><small>17</small></sup>  Po trijų dienų Paulius pakvietė pas save žydų vadovus. Jiems susirinkus, jis prabilo: “Vyrai broliai! Nors aš nieku nesu nusikaltęs nei tautai, nei mūsų tėvų papročiams, buvau Jeruzalėje suimtas ir atiduotas į romėnų rankas. </p>
<p id="v18"><sup><small>18</small></sup>  Tie ištardę, norėjo mane paleisti, nes nerado jokio mirties verto nusižengimo. </p>
<p id="v19"><sup><small>19</small></sup>  Kadangi žydai prieštaravo, turėjau šauktis ciesoriaus, tiktai ne tam, kad apkaltinčiau savo tautą. </p>
<p id="v20"><sup><small>20</small></sup>  Dėl šios priežasties ir pakviečiau jus, kad su jumis pasimatyčiau ir pasikalbėčiau; nes dėl Izraelio vilties esu surakintas šita grandine!” </p>
<p id="v21"><sup><small>21</small></sup>  Jie atsakė jam: “Mes nesame gavę apie tave iš Judėjos laiškų, ir nė vienas iš atvykusių brolių nepranešė ir nekalbėjo nieko blogo apie tave. </p>
<p id="v22"><sup><small>22</small></sup>  Vis dėlto norėtume išgirsti tavo pažiūras. Mat apie šitą sektą tiek težinome, jog jai visur prieštaraujama”. </p>
<p id="v23"><sup><small>23</small></sup>  Paskyrę jam dieną, jie gausiai susirinko pas jį svečių kambaryje. Nuo ryto iki vakaro jis aiškino jiems ir liudijo apie Dievo karalystę, įrodinėdamas jiems Jėzų iš Mozės Įstatymo ir Pranašų. </p>
<p id="v24"><sup><small>24</small></sup>  Vieni jo žodžiais patikėjo, kiti ne. </p>
<p id="v25"><sup><small>25</small></sup>  Nesutardami tarpusavyje, jie ėmė skirstytis, o Paulius tepasakė jiems viena: “Teisingai Šventoji Dvasia yra mūsų tėvams pasakiusi per pranašą Izaiją: </p>
<p id="v26"><sup><small>26</small></sup>  ‘Eik pas šitą tautą ir sakyk: girdėti girdėsite, bet nesuprasite, žiūrėti žiūrėsite, bet nematysite. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Šitų žmonių širdis aptuko, jie prastai girdėjo ausimis ir užmerkė akis, kad kartais nepamatytų akimis, neišgirstų ausimis, nesuprastų širdimi ir neatsiverstų, ir Aš jų nepagydyčiau’. </p>
<p id="v28"><sup><small>28</small></sup>  Tebūnie tad jums žinoma: šis Dievo išgelbėjimas yra pasiųstas pagonims, ir jie išgirs”. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  Jam tai pasakius, žydai išėjo, smarkiai ginčydamiesi tarpusavyje. </p>
<p id="v30"><sup><small>30</small></sup>  Paulius gyveno savo išsinuomotame name ištisus dvejus metus ir priiminėdavo visus, kurie pas jį ateidavo. </p>
<p id="v31"><sup><small>31</small></sup>  Jis skelbė Dievo karalystę ir labai drąsiai, netrukdomas mokė apie Viešpatį Jėzų Kristų. <sup id="cite3"><a href="#fn3">[3]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:26-27 <i>Matyti nematant ir pan</i>: <a href="/lt/The_Urantia_Book/151#p1_4">UK 151:1.4</a>. </li>
  <li id="fn2"><a href="#cite2">↑</a> 28:28 <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>.  <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn3"><a href="#cite3">↑</a> 28:31 <i>Jėzus mokė abiejų pažiūrų</i>: <a href="/lt/The_Urantia_Book/170#p1_4">UK 170:1.4</a>. </li>
</ol>
</div>
