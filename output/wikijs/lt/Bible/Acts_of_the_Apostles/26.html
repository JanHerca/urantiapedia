<!--
title: Apaštalų darbai - Skyrius 26
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Acts_of_the_Apostles/25">Apaštalų darbai - Skyrius 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Acts_of_the_Apostles/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Acts_of_the_Apostles/27">Apaštalų darbai - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Agripa tarė Pauliui: “Tau leidžiama paaiškinti savo bylą”. Paulius, pamojęs ranka, pradėjo gynimosi kalbą: </p>
<p id="v2"><sup><small>2</small></sup>  “Karaliau Agripa! Esu laimingas, galėdamas šiandien tavo akivaizdoje gintis nuo viso to, kuo esu žydų kaltinamas, </p>
<p id="v3"><sup><small>3</small></sup>  juo labiau, kad tau žinomi visi žydų papročiai ir ginčijami klausimai. Todėl prašau kantriai manęs išklausyti. </p>
<p id="v4"><sup><small>4</small></sup>  Visi žydai žino apie mano gyvenimą nuo jaunystės, kuris nuo pradžių prabėgo mano tautoje, Jeruzalėje. </p>
<p id="v5"><sup><small>5</small></sup>  Jie pažįsta mane nuo seno ir, jei norėtų, galėtų paliudyti, kad aš, būdamas fariziejus, gyvenau, laikydamasis griežčiausios mūsų religijos krypties. </p>
<p id="v6"><sup><small>6</small></sup>  Dabar aš čia stoviu ir esu teisiamas už tai, kad viliuosi pažadu, kurį Dievas yra davęs mūsų tėvams. </p>
<p id="v7"><sup><small>7</small></sup>  Jo išsipildant tikisi sulaukti mūsų dvylika giminių, uoliai tarnaudamos Dievui dieną ir naktį. Dėl šitos vilties, karaliau Agripa, aš ir esu žydų kaltinamas. </p>
<p id="v8"><sup><small>8</small></sup>  Kodėl jums atrodo neįtikėtina, kad Dievas prikelia numirusius? </p>
<p id="v9"><sup><small>9</small></sup>  Tiesa, ir aš maniau, kad privalau visais būdais kovoti su Jėzaus Nazariečio vardu. </p>
<p id="v10"><sup><small>10</small></sup>  Aš taip ir dariau Jeruzalėje. Gavęs iš aukštųjų kunigų įgaliojimus, daugybę šventųjų uždariau į kalėjimus, o kai jie buvo žudomi, pritardavau. </p>
<p id="v11"><sup><small>11</small></sup>  Visose sinagogose dažnai juos bausdavau, versdavau piktžodžiauti ir, be saiko prieš juos įtūžęs, persekiojau net svetimuose miestuose. </p>
<p id="v12"><sup><small>12</small></sup>  Tais pačiais tikslais keliavau į Damaską, turėdamas aukštųjų kunigų įgaliojimus ir leidimą. </p>
<p id="v13"><sup><small>13</small></sup>  Kelyje vidurdienį, karaliau, aš staiga išvydau, kaip mane ir keliavusius su manimi apšvietė šviesa iš dangaus, skaistesnė už saulę. </p>
<p id="v14"><sup><small>14</small></sup>  Mes visi parpuolėme žemėn, ir aš išgirdau balsą, kuris man sakė hebrajiškai: ‘Sauliau, Sauliau, kam mane persekioji? Sunku tau spyriotis prieš akstiną!’ </p>
<p id="v15"><sup><small>15</small></sup>  Aš paklausiau: ‘Kas Tu esi, Viešpatie?’ Jis atsakė: ‘Aš esu Jėzus, kurį tu persekioji. </p>
<p id="v16"><sup><small>16</small></sup>  Kelkis ir stokis ant kojų! Aš tau apsireiškiau, kad paskirčiau tave tarnu bei liudytoju tų dalykų, kuriuos matei ir kuriuos tau dar apreikšiu. </p>
<p id="v17"><sup><small>17</small></sup>  Aš tave gelbėsiu nuo tautiečių ir pagonių, pas kuriuos tave dabar siunčiu, </p>
<p id="v18"><sup><small>18</small></sup>  kad atvertum jų akis ir jie iš tamsybių gręžtųsi į šviesą, nuo šėtono valdžios­į Dievą ir, tikėdami mane, gautų nuodėmių atleidimą bei paveldėjimą su pašventintaisiais’. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Todėl, karaliau Agripa, nebuvau nepaklusnus dangiškam regėjimui </p>
<p id="v20"><sup><small>20</small></sup>  ir iš pradžių Damaske ir Jeruzalėje, o paskui visame Judėjos krašte ir pagonijoje skelbiau, kad žmonės atgailautų, gręžtųsi į Dievą ir imtųsi atgailos vertų darbų. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Už tai žydai sugriebė mane šventykloje ir mėgino užmušti. </p>
<p id="v22"><sup><small>22</small></sup>  Bet, Dievui padedant, iki šios dienos tebeliudiju mažam ir dideliam, neskelbdamas nieko viršaus, o tik tai, ką skelbė įvyksiant pranašai ir Mozė, </p>
<p id="v23"><sup><small>23</small></sup>  būtent, kad Kristus kentės, jog pirmutinis prisikels iš numirusių ir paskelbs šviesą tautai ir pagonims”. </p>
<p id="v24"><sup><small>24</small></sup>  Jam tai kalbant, Festas garsiai sušuko: “Pauliau, tu iš galvos kraustaisi! Iš didelio rašto išėjai iš krašto”. </p>
<p id="v25"><sup><small>25</small></sup>  Paulius atsiliepė: “Ne, nesikraustau iš galvos, prakilnusis Festai, bet skelbiu tiesos ir sveiko proto žodžius. </p>
<p id="v26"><sup><small>26</small></sup>  Šiuos dalykus žino karalius, kuriam taip atvirai kalbu. Esu tikras, kad iš viso to jam nieko nėra nežinomo, nes šitai dėjosi ne kur nors užkampyje. </p>
<p id="v27"><sup><small>27</small></sup>  Karaliau Agripa, ar tiki pranašais? Žinau, kad tiki”. </p>
<p id="v28"><sup><small>28</small></sup>  Agripa atsakė: “Ko gero įtikinsi mane krikščionimi tapti...” </p>
<p id="v29"><sup><small>29</small></sup>  Paulius tarė: “Meldžiu Dievą, kad ar per trumpą, ar per ilgą laiką ne tik tu, bet ir visi, šiandien girdėję mane kalbant, taptų tokie, kaip aš, tik be šitų pančių!” </p>
<p id="v30"><sup><small>30</small></sup>  Jam tai pasakius, pakilo karalius, valdytojas, Berenikė ir visi sėdėję su jais. </p>
<p id="v31"><sup><small>31</small></sup>  Išeidami jie tarpusavyje kalbėjosi: “Šitas žmogus nepadarė nieko baustino mirtimi ar kalėjimu”. </p>
<p id="v32"><sup><small>32</small></sup>  Agripa Festui pareiškė: “Būtų galima paleisti šitą žmogų, jeigu jis nebūtų šaukęsis ciesoriaus”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 26:18 <i>Šviesa dvasinėje tamsoje</i>: <a href="/lt/The_Urantia_Book/191#p4_3">UK 191:4.3</a>.  <i>Dvasinis paveldėjimas</i>: <a href="/lt/The_Urantia_Book/165#p3_8">UK 165:3.8</a>. </li>
  <li id="fn2"><a href="#cite2">↑</a> 26:20 <i>Jėzus mokė pozityvių veiksmų</i>: <a href="/lt/The_Urantia_Book/159#p5_8">UK 159:5.8</a>. </li>
</ol>
</div>
