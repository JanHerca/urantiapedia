<!--
title: Giesmių giesmės knyga - Skyrius 6
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Song_of_Solomon/5">Giesmių giesmės knyga - Skyrius 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Song_of_Solomon/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Song_of_Solomon/7">Giesmių giesmės knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pasakyk, gražiausioji tarp moterų, kur nuėjo tavo mylimasis? Kuriuo keliu pasuko jis, kad galėtume kartu su tavimi jo ieškoti? </p>
<p id="v2"><sup><small>2</small></sup>  Mano mylimasis nuėjo į savo sodą, prie kvepiančių augalų lysvių; ten jis gano avis ir skina lelijas. </p>
<p id="v3"><sup><small>3</small></sup>  Aš esu mylimojo, o jis yra mano; jis gano tarp lelijų. </p>
<p id="v4"><sup><small>4</small></sup>  Graži tu, mano mylimoji, kaip Tirca, puošni kaip Jeruzalė, bauginanti kaip kariuomenė su vėliavomis. </p>
<p id="v5"><sup><small>5</small></sup>  Nežiūrėk į mane, nes tavo akys mane nugalėjo. Tavo plaukai kaip ožkų kaimenė, besileidžianti nuo Gileado. </p>
<p id="v6"><sup><small>6</small></sup>  Tavo dantys kaip avių banda, išeinanti iš maudyklės; jos visos turi dvynukus, nė vienos nėra bergždžios. </p>
<p id="v7"><sup><small>7</small></sup>  Tavo skruostai kaip granato vaisiaus šonai po tavo garbanomis. </p>
<p id="v8"><sup><small>8</small></sup>  Yra šešiasdešimt karalienių, aštuoniasdešimt sugulovių ir mergaičių be skaičiaus. </p>
<p id="v9"><sup><small>9</small></sup>  Bet tik viena yra mano balandėlė, mano tyroji, vienintelė pas savo motiną, išskirtinė tai, kuri ją pagimdė. Mergaitės matė ir laimino ją. Karalienės ir sugulovės taip pat ją gyrė. </p>
<p id="v10"><sup><small>10</small></sup>  Kas yra toji, kuri pasirodo lyg ryto aušra, graži kaip mėnulis, šviesi kaip saulė, bauginanti kaip kariuomenė su vėliavomis? </p>
<p id="v11"><sup><small>11</small></sup>  Aš nuėjau pažiūrėti į riešutų sodą, ar pražydo vynuogynas, ar išsprogo granato medžiai. </p>
<p id="v12"><sup><small>12</small></sup>  Net nesuvokiau, kaip mano siela nusinešė mane tarsi Aminadabo kovos vežimai. </p>
<p id="v13"><sup><small>13</small></sup>  Sugrįžk, sugrįžk, šulamiete! Sugrįžk, kad galėtume pamatyti tave! Ką gi matysime? Tik dvi pasiruošusias kariuomenes. </p>
