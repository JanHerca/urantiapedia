<!--
title: Kunigų knyga - Skyrius 27
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Leviticus/26">Kunigų knyga - Skyrius 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Leviticus/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  “Sakyk izraelitams: ‘Jei kas padarytų įžadą ir pasižadėtų tarnauti Dievui, mokės nustatytą kainą. </p>
<p id="v3"><sup><small>3</small></sup>  Vyras nuo dvidešimties ligi šešiasdešimties metų mokės penkiasdešimt šekelių sidabro pagal šventyklos šekelį; </p>
<p id="v4"><sup><small>4</small></sup>  moteris­trisdešimt. </p>
<p id="v5"><sup><small>5</small></sup>  Vyras nuo penkerių ligi dvidešimties metų­dvidešimt šekelių sidabro, o moteris­dešimt. </p>
<p id="v6"><sup><small>6</small></sup>  Už berniuką nuo vieno mėnesio ligi penkerių metų­penkis šekelius sidabro, už mergaitę­tris. </p>
<p id="v7"><sup><small>7</small></sup>  Vyras šešiasdešimties metų ir vyresnis mokės penkiolika šekelių sidabro, moteris­dešimt. </p>
<p id="v8"><sup><small>8</small></sup>  Jei bus beturtis ir paskirtos sumos negalės sumokėti, kreipsis į kunigą, kuris nustatys, kiek tas asmuo gali duoti. </p>
<p id="v9"><sup><small>9</small></sup>  Jei kas pažadėtų duoti gyvulį, tinkamą aukoti Viešpačiui, tai tas pažadėtasis gyvulys </p>
<p id="v10"><sup><small>10</small></sup>  negalės būti pakeistas nei geresniu, nei blogesniu. O jei pakeistų, ir pakeistasis, ir pirmykštis priklausys Viešpačiui. </p>
<p id="v11"><sup><small>11</small></sup>  Jei kas pažadėtų duoti nešvarų gyvulį, kuris netinka aukai Viešpačiui, jis bus atvestas pas kunigą, </p>
<p id="v12"><sup><small>12</small></sup>  kuris nuspręs, ar jis tinka, ir nustatys jo kainą. </p>
<p id="v13"><sup><small>13</small></sup>  Jei aukojantis norės jį išpirkti, pridės prie įkainojimo sumos dar penktą dalį. </p>
<p id="v14"><sup><small>14</small></sup>  Jei kas pažadėtų aukoti namus, pašvęsdamas juos Viešpačiui, kunigas apžiūrės, ar jie tinkami, ir nustatys jų vertę. </p>
<p id="v15"><sup><small>15</small></sup>  O jei aukotojas norėtų juos išpirkti, pridės prie nustatytos sumos dar penktą dalį ir namai bus jo. </p>
<p id="v16"><sup><small>16</small></sup>  Jei kas pažadėtų aukoti savo paveldėtą žemę, pašvęsdamas ją Viešpačiui, jos vertė bus nustatyta pagal sėją. Jei žemė apsėjama vienu homeru miežių, ji bus įkainota penkiasdešimt šekelių sidabro. </p>
<p id="v17"><sup><small>17</small></sup>  Jei jis pašvenčia dirvą tuojau po jubiliejaus metų, jos vertė bus visa. </p>
<p id="v18"><sup><small>18</small></sup>  O jei ji pašvenčiama kuriam laikui praėjus po jubiliejaus metų, kunigas apskaičiuos jos vertę pagal metų skaičių, likusį ligi jubiliejaus metų. </p>
<p id="v19"><sup><small>19</small></sup>  Jei aukotojas panorės išpirkti ją, pridės penktą dalį prie paskirtos kainos ir ją atsiims. </p>
<p id="v20"><sup><small>20</small></sup>  Jei nenorėtų išpirkti ir ji bus parduota kitam, aukotojas nebegalės vėliau jos išpirkti, </p>
<p id="v21"><sup><small>21</small></sup>  nes, atėjus jubiliejaus metams, ji bus pašvęsta Viešpačiui, o pašvęsti dalykai priklauso kunigams. </p>
<p id="v22"><sup><small>22</small></sup>  Jei pirktinė, o ne paveldėta dirva būtų pažadėta Viešpačiui, </p>
<p id="v23"><sup><small>23</small></sup>  kunigas apskaičiuos jos vertę pagal skaičių metų ligi jubiliejaus, ir aukotojas tą sumą paaukos Viešpačiui. </p>
<p id="v24"><sup><small>24</small></sup>  Jubiliejaus metais ji grįš pirmajam savininkui, kuris ją valdė kaip savo paveldo dalį. </p>
<p id="v25"><sup><small>25</small></sup>  Kiekvienas įkainojimas bus daromas pagal šventyklos šekelį. Šekelį sudaro dvidešimt gerų. </p>
<p id="v26"><sup><small>26</small></sup>  Pirmagimių gyvulių, kurie priklauso Viešpačiui, niekas negalės pašvęsti: ar tai bus jautis, ar avis,­jie yra Viešpaties. </p>
<p id="v27"><sup><small>27</small></sup>  Jei gyvulys yra nešvarus, aukotojas išpirks jį pagal įkainojimą ir pridės penktą kainos dalį; jei išpirkti nenorėtų, bus parduotas už tiek, kiek buvo įkainotas. </p>
<p id="v28"><sup><small>28</small></sup>  Visa, kas Viešpačiui pašvęsta,­ar tai žmogus, ar gyvulys, ar dirva­nebus parduodama ir negali būti išpirkta. Visi Viešpačiui pašvęsti dalykai yra Jo. </p>
<p id="v29"><sup><small>29</small></sup>  Nieko iš žmonių, kurie yra pašvęsti, negalima išpirkti, bet jie turi mirti. </p>
<p id="v30"><sup><small>30</small></sup>  Visos javų ir vaisių derliaus dešimtinės yra Viešpaties ir Jam priklauso. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Jei kas norėtų išpirkti savo dešimtines, pridės penktą jų vertės dalį. </p>
<p id="v32"><sup><small>32</small></sup>  Galvijų, avių, ožkų ir viso, kas piemenų ganoma, kiekviena dešimta galva bus pašvęsta Viešpačiui. </p>
<p id="v33"><sup><small>33</small></sup>  Gyvuliai nebus atrenkami ir nebus vienas kitu pakeičiami. Jei kas pakeistų, tai abu gyvuliai bus pašvęsti Viešpačiui ir nebus išperkami’ ”. </p>
<p id="v34"><sup><small>34</small></sup>  Šituos įsakymus Viešpats davė Mozei dėl Izraelio vaikų Sinajaus kalne. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 27:30-32 <i>Dešimtinės sistema</i>: <a href="/lt/The_Urantia_Book/93#p3_1">UK 93:3.1</a>. </li>
  <li id="fn2"><a href="#cite2">↑</a> 27:1-34 <i>Aukų sistema</i>: <a href="/lt/The_Urantia_Book/89#p7_1">UK 89:7.1</a>. </li>
</ol>
</div>
