<!--
title: Kunigų knyga - Skyrius 8
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Leviticus/7">Kunigų knyga - Skyrius 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Leviticus/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Leviticus/9">Kunigų knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Imk Aaroną ir jo sūnus, jų apdarus, patepimo aliejaus, veršį aukai už nuodėmę, du avinus ir pintinę neraugintos duonos </p>
<p id="v3"><sup><small>3</small></sup>  ir sušauk izraelitų susirinkimą prie Susitikimo palapinės įėjimo”. </p>
<p id="v4"><sup><small>4</small></sup>  Mozė padarė, kaip Viešpats liepė. Sušaukęs izraelitus prie palapinės įėjimo, </p>
<p id="v5"><sup><small>5</small></sup>  kalbėjo jiems: “Štai ką Viešpats įsakė padaryti”. </p>
<p id="v6"><sup><small>6</small></sup>  Mozė, pašaukęs Aaroną bei jo sūnus, apiplovė juos vandeniu, </p>
<p id="v7"><sup><small>7</small></sup>  apvilko Aaroną drobine jupa, apjuosė juosta, aprengė mėlyna tunika, uždėjo efodą ir sujuosė jį efodo juosta, kad efodas laikytųsi ant jo, </p>
<p id="v8"><sup><small>8</small></sup>  uždėjo ant efodo krūtinės skydelį, į kurį įdėjo Urimą ir Tumimą. </p>
<p id="v9"><sup><small>9</small></sup>  Galvą pridengė mitra ir ant jos, ties kakta, pritaisė auksinę plokštelę, šventą vainiką, kaip Viešpats įsakė Mozei. </p>
<p id="v10"><sup><small>10</small></sup>  Po to Mozė ėmė patepimo aliejaus, juo patepė palapinę ir visus jos daiktus. </p>
<p id="v11"><sup><small>11</small></sup>  Apšlakstė aukurą aliejumi septynis kartus ir patepė visus jo reikmenis; be to, pašventino ir patepė aliejumi praustuvę ir jos stovą. </p>
<p id="v12"><sup><small>12</small></sup>  Ir užpylė Aaronui ant galvos patepimo aliejaus, kad pateptų ir pašventintų jį. </p>
<p id="v13"><sup><small>13</small></sup>  Atvedęs jo sūnus, apvilko drobinėmis jupomis, sujuosė juostomis ir uždėjo gobtuvus, kaip Viešpats įsakė Mozei. </p>
<p id="v14"><sup><small>14</small></sup>  Tada atvedė veršį aukai už nuodėmę. Aaronas ir jo sūnūs uždėjo aukai ant galvos rankas. </p>
<p id="v15"><sup><small>15</small></sup>  Mozė papjovė jį, paėmęs jo kraujo, pamirkė pirštą ir patepė aukuro ragus; apvalęs ir pašventinęs aukurą, išpylė likusį kraują jo papėdėje; <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  vidurių taukus, kepenų tinklelį ir abu inkstus su jų taukais sudegino ant aukuro, </p>
<p id="v17"><sup><small>17</small></sup>  o veršio odą, mėsą ir mėšlus sudegino už stovyklos, kaip Viešpats įsakė Mozei. </p>
<p id="v18"><sup><small>18</small></sup>  Mozė atvedė aviną deginamajai aukai. Aaronas ir jo sūnūs uždėjo jam ant galvos rankas. </p>
<p id="v19"><sup><small>19</small></sup>  Mozė jį papjovė ir, jo krauju apšlakstęs aukurą, </p>
<p id="v20"><sup><small>20</small></sup>  sukapojo aviną į gabalus; jo galvą, gabalus, taukus, </p>
<p id="v21"><sup><small>21</small></sup>  nuplautus vidurius ir kojas sudegino. Taip visas avinas buvo sudegintas, nes tai buvo deginamoji malonaus kvapo auka Viešpačiui, kaip Viešpats įsakė Mozei. </p>
<p id="v22"><sup><small>22</small></sup>  Paskui aukojo antrą aviną, įšventinimo aviną. Aaronas ir jo sūnūs uždėjo ant jo galvos rankas, </p>
<p id="v23"><sup><small>23</small></sup>  o Mozė jį papjovė. Jis jo krauju patepė dešinę Aarono ausį, dešinės rankos ir dešinės kojos nykštį. </p>
<p id="v24"><sup><small>24</small></sup>  Tada jis liepė prieiti ir Aarono sūnums. Patepęs papjautojo avino krauju kiekvieno jų dešinę ausį, dešinės rankos ir kojos nykščius, likusį kraują šlakstė aplink aukurą. </p>
<p id="v25"><sup><small>25</small></sup>  Taukus, uodegą, abu inkstus su taukais ir vidurių taukus, kepenų tinklelį ir dešinį petį atskyrė. </p>
<p id="v26"><sup><small>26</small></sup>  Iš neraugintos duonos pintinės, pastatytos Viešpaties akivaizdoje, ėmė neraugintos duonos, aliejumi apšlakstytą paplotį bei ragaišį, padėjo ant taukų ir avino dešiniojo peties </p>
<p id="v27"><sup><small>27</small></sup>  ir viską padavė Aaronui ir jo sūnums; jie visa tai, pasiūbavę Viešpaties akivaizdoje, </p>
<p id="v28"><sup><small>28</small></sup>  grąžino Mozei, kuris tai sudegino ant deginamųjų aukų aukuro. Tai buvo įšventinimo auka, kad būtų malonus aukos kvapas Viešpačiui. </p>
<p id="v29"><sup><small>29</small></sup>  Mozė, pasiūbavęs įšventinimo avino krūtinę Viešpaties akivaizdoje, pasiėmė ją kaip jam Viešpaties skirtą aukos dalį. </p>
<p id="v30"><sup><small>30</small></sup>  Mozė, paėmęs patepimo aliejaus ir buvusio ant aukuro kraujo, šlakstė Aarono ir jo sūnų apdarus, taip pašventindamas Aaroną, jo drabužius, jo sūnus ir sūnų drabužius. </p>
<p id="v31"><sup><small>31</small></sup>  Ir Mozė tarė Aaronui ir jo sūnums: “Virkite mėsą prie Susitikimo palapinės įėjimo ir valgykite ją su duona, kuri yra įšventinimo pintinėje, kaip Viešpats man įsakė. </p>
<p id="v32"><sup><small>32</small></sup>  Tai, kas liks nesuvalgyta,­sudeginkite. </p>
<p id="v33"><sup><small>33</small></sup>  Nuo palapinės įėjimo nesitraukite septynias dienas, kol pasibaigs jūsų pašventinimo laikas, nes jūs turite būti šventinami septynias dienas. </p>
<p id="v34"><sup><small>34</small></sup>  Tai, kas buvo padaryta šiandien, Viešpats įsakė atlikti jūsų sutaikinimui. </p>
<p id="v35"><sup><small>35</small></sup>  Todėl septynias dienas ir septynias naktis pasilikite prie palapinės įėjimo atlikti Viešpaties sargybą, kad nemirtumėte, nes taip man įsakė Viešpats”. </p>
<p id="v36"><sup><small>36</small></sup>  Aaronas ir jo sūnūs darė visa, ką Viešpats įsakė Mozei. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:15 <i>Išvalykite altorių</i>: <a href="/lt/The_Urantia_Book/90#p5_3">UK 90:5.3</a>. </li>
</ol>
</div>
