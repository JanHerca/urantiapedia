<!--
title: Patarlių knyga - Skyrius 11
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/10">Patarlių knyga - Skyrius 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/12">Patarlių knyga - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats nekenčia neteisingų svarstyklių, bet teisingos svarstyklės Jam patinka. </p>
<p id="v2"><sup><small>2</small></sup>  Kur ateina išdidumas, ten ateina ir gėda, o kur nuolankumas­ ten išmintis. </p>
<p id="v3"><sup><small>3</small></sup>  Dorųjų nekaltumas veda juos, o nusikaltėlių klastingumas juos sunaikins. </p>
<p id="v4"><sup><small>4</small></sup>  Turtai nepadeda rūstybės dieną, teisumas išgelbsti nuo mirties. </p>
<p id="v5"><sup><small>5</small></sup>  Nekaltojo teisumas nukreips jo kelią, nedorėlis žus dėl savo nedorybių. </p>
<p id="v6"><sup><small>6</small></sup>  Dorųjų teisumas išlaisvins juos, o nusikaltėlius sugaus jų pačių užgaidos. </p>
<p id="v7"><sup><small>7</small></sup>  Kai nedoras žmogus miršta, jo lūkesčiai pranyksta, ir bedievio viltis pražus. </p>
<p id="v8"><sup><small>8</small></sup>  Teisusis išlaisvinamas iš vargų, o nedorėlis atsiduria vietoje jo. </p>
<p id="v9"><sup><small>9</small></sup>  Veidmainis savo burna pražudo artimą, bet sumanumu teisusis išlaisvinamas. </p>
<p id="v10"><sup><small>10</small></sup>  Teisiųjų pasisekimu miestas džiaugiasi, o nedorėliams žuvus linksmai šūkaujama. </p>
<p id="v11"><sup><small>11</small></sup>  Teisiųjų laiminamas miestas kyla, nedorėlių burna jį sunaikina. </p>
<p id="v12"><sup><small>12</small></sup>  Kam trūksta išminties, tas niekina savo artimą, bet supratingas žmogus tyli. </p>
<p id="v13"><sup><small>13</small></sup>  Liežuvautojas atidengia paslaptis, o ištikimasis slepia, kas jam patikėta. </p>
<p id="v14"><sup><small>14</small></sup>  Be patarimo tauta pražūna, daug patarėjų suteikia saugumą. </p>
<p id="v15"><sup><small>15</small></sup>  Kas laiduoja už svetimąjį, nukentės; kas vengia laiduoti, saugus. </p>
<p id="v16"><sup><small>16</small></sup>  Maloni moteris įsigyja garbės, stiprieji krauna turtus. </p>
<p id="v17"><sup><small>17</small></sup>  Gailestingas žmogus daro gera savo sielai, žiaurus žmogus kenkia savo kūnui. </p>
<p id="v18"><sup><small>18</small></sup>  Nedorėlio darbas apgaulingas, kas sėja teisumą, tikrai gaus atlyginimą. </p>
<p id="v19"><sup><small>19</small></sup>  Teisumas veda į gyvenimą, o kas siekia pikto, siekia to savo pražūčiai. </p>
<p id="v20"><sup><small>20</small></sup>  Viešpats nekenčia veidmainių, bet dorieji Jam patinka. </p>
<p id="v21"><sup><small>21</small></sup>  Nors ir susijungtų, nedorėliai neišvengs bausmės, bet teisiojo palikuonys bus išgelbėti. </p>
<p id="v22"><sup><small>22</small></sup>  Kaip aukso žiedas kiaulės snukyje yra graži moteris, neturinti supratimo. </p>
<p id="v23"><sup><small>23</small></sup>  Teisiųjų troškimai geri, o nedorėlių viltis yra rūstybė. </p>
<p id="v24"><sup><small>24</small></sup>  Vieni dosniai dalina ir turtėja, kiti pasilaiko daugiau negu reikia, bet dar labiau nuskursta. </p>
<p id="v25"><sup><small>25</small></sup>  Dosni siela bus pasotinta, kas girdo, pats bus pagirdytas. </p>
<p id="v26"><sup><small>26</small></sup>  Kas neparduoda javų, tą keikia tauta; kas parduoda juos, laiminamas. </p>
<p id="v27"><sup><small>27</small></sup>  Kas stropiai ieško gera, sulauks palankumo; kas siekia pikto, pats to susilauks. </p>
<p id="v28"><sup><small>28</small></sup>  Kas pasitiki savo turtais, kris, o teisusis žaliuos kaip lapas. </p>
<p id="v29"><sup><small>29</small></sup>  Kas kelia nesantaiką savo namuose, paveldės vėjus; kvailys tarnaus išmintingam. </p>
<p id="v30"><sup><small>30</small></sup>  Teisiojo vaisius yra gyvybės medis, ir kas laimi sielas, tas išmintingas. </p>
<p id="v31"><sup><small>31</small></sup>  Jei teisusis gaus atlyginimą žemėje, tai tuo labiau nedorėlis ir nusidėjėlis. </p>
