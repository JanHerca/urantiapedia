<!--
title: Patarlių knyga - Skyrius 18
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/17">Patarlių knyga - Skyrius 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/19">Patarlių knyga - Skyrius 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dėl savo užgaidų žmogus atsiskiria nuo kitų ir prieštarauja tam, kas teisinga. </p>
<p id="v2"><sup><small>2</small></sup>  Kvailiui nerūpi išmintis, o tik parodyti, kas yra jo širdyje. </p>
<p id="v3"><sup><small>3</small></sup>  Kai ateina nedorėlis, ateina ir panieka, o su nešlove ateina gėda. </p>
<p id="v4"><sup><small>4</small></sup>  Žmogaus žodžiai yra gilus vanduo, išminties šaltinis­tekanti srovė. </p>
<p id="v5"><sup><small>5</small></sup>  Negerai būti šališku nedorėliui ir teisme nuskriausti teisųjį. </p>
<p id="v6"><sup><small>6</small></sup>  Kvailio lūpos sukelia vaidus, ir jis savo burna prašosi mušamas. </p>
<p id="v7"><sup><small>7</small></sup>  Kvailio burna jį pražudo; jo lūpos­pinklės jo sielai. </p>
<p id="v8"><sup><small>8</small></sup>  Apkalbos yra lyg skanėstas, kuris pasiekia žmogaus vidurius. </p>
<p id="v9"><sup><small>9</small></sup>  Kas tingi dirbti, yra naikintojo brolis. </p>
<p id="v10"><sup><small>10</small></sup>  Viešpaties vardas­tvirtas bokštas, teisieji bėga į jį ir yra saugūs. </p>
<p id="v11"><sup><small>11</small></sup>  Turtuolio lobis yra jo įtvirtintas miestas, ir jo nuosavybė yra kaip aukšta siena jam. </p>
<p id="v12"><sup><small>12</small></sup>  Prieš sunaikinimą žmogaus širdis pasididžiuoja, prieš pagerbimą eina nuolankumas. </p>
<p id="v13"><sup><small>13</small></sup>  Kas atsako, iki galo neišklausęs, tas kvailas ir begėdis. </p>
<p id="v14"><sup><small>14</small></sup>  Žmogaus dvasia palaiko jį negalioje, bet kas pakels sužeistą dvasią? </p>
<p id="v15"><sup><small>15</small></sup>  Supratingojo širdis įgyja pažinimo ir išmintingojo ausis pažinimo ieško. </p>
<p id="v16"><sup><small>16</small></sup>  Dovanos plačiai atidaro žmogui duris pas didžiūnus. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Pirmasis, kalbąs teisme, atrodo teisus, kol ateina jo kaimynas ir išklausinėja jį. </p>
<p id="v18"><sup><small>18</small></sup>  Metant burtus pašalinami nesutarimai ir padaromas sprendimas tarp galingųjų. </p>
<p id="v19"><sup><small>19</small></sup>  Įžeistas brolis yra kaip įtvirtintas miestas; ginčai atskiria lyg pilių užkaiščiai. </p>
<p id="v20"><sup><small>20</small></sup>  Žmogus pripildys pilvą savo burnos vaisiais, pasisotins savo lūpų derliumi. </p>
<p id="v21"><sup><small>21</small></sup>  Mirtis ir gyvenimas yra liežuvio galioje; kas jį mėgsta, valgys jo vaisių. </p>
<p id="v22"><sup><small>22</small></sup>  Kas randa gerą žmoną, randa laimės ir Viešpaties palankumą. </p>
<p id="v23"><sup><small>23</small></sup>  Beturtis kalba maldaudamas, o turtingas atsako šiurkščiai. </p>
<p id="v24"><sup><small>24</small></sup>  Kas nori turėti draugų, turi pats būti draugiškas; būna draugų, artimesnių už brolį. <sup id="cite2"><a href="#fn2">[2]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 18:16 <i>Dovana suteikia vietos</i>: <a href="/lt/The_Urantia_Book/133#p6_2">UK 133:6.2</a>. </li>
  <li id="fn2"><a href="#cite2">↑</a> 18:24 <i>Kas nori draugų, turi būti vienas</i>: <a href="/lt/The_Urantia_Book/130#p7_2">UK 130:7.2</a>.  <i>Jei turi draugų, būk draugiškas</i>: <a href="/lt/The_Urantia_Book/193#p3_2">UK 193:3.2</a>. </li>
</ol>
</div>
