<!--
title: Patarlių knyga - Skyrius 15
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/14">Patarlių knyga - Skyrius 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/16">Patarlių knyga - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Švelnus atsakymas nuramina pyktį, aštrūs žodžiai sukelia rūstybę. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite8"><a href="#fn8">[8]</a></sup></p>
<p id="v2"><sup><small>2</small></sup>  Išmintingojo liežuvis tinkamai naudoja pažinimą, o iš kvailio burnos liejasi kvailystės. </p>
<p id="v3"><sup><small>3</small></sup>  Viešpaties akys mato visur, jos stebi blogus ir gerus. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Maloni kalba­gyvybės medis, šiurkšti šneka prislegia dvasią. </p>
<p id="v5"><sup><small>5</small></sup>  Kvailys paniekina savo tėvo pamokymus, o kas klauso perspėjimų, yra supratingas. </p>
<p id="v6"><sup><small>6</small></sup>  Turtų netrūksta teisiojo namuose, o nedorėlio pelnas­tik rūpesčiai. </p>
<p id="v7"><sup><small>7</small></sup>  Išmintingųjų lūpos skelbia pažinimą, o kvailio širdis to nedaro. </p>
<p id="v8"><sup><small>8</small></sup>  Nedorėlio auka­pasibjaurėjimas Viešpačiui, bet teisiųjų maldos Jam patinka. </p>
<p id="v9"><sup><small>9</small></sup>  Nedorėlio kelias­pasibjaurėjimas Viešpačiui, bet Jis myli tuos, kurie siekia teisumo. </p>
<p id="v10"><sup><small>10</small></sup>  Didelė bausmė tam, kuris pameta kelią; kas nekenčia įspėjimo, miršta. </p>
<p id="v11"><sup><small>11</small></sup>  Pragaras ir prapultis Viešpaties akivaizdoje, tuo labiau žmonių širdys. </p>
<p id="v12"><sup><small>12</small></sup>  Niekintojas nemėgsta to, kuris jį įspėja, ir neina pas išminčius. </p>
<p id="v13"><sup><small>13</small></sup>  Linksma širdis atsispindi veide, širdies skausmas slegia dvasią. <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Protingas ieško pažinimo, neišmanėlis maitinasi kvailystėmis. </p>
<p id="v15"><sup><small>15</small></sup>  Prislėgtasis nemato šviesių dienų, kas turi linksmą širdį, tam visuomet šventė. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Geriau mažai su Viešpaties baime negu dideli turtai su rūpesčiu. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Geriau daržovių pietūs, kur yra meilė, negu nupenėtas veršis ten, kur neapykanta. </p>
<p id="v18"><sup><small>18</small></sup>  Piktas žmogus sukelia vaidus, o lėtas pykti juos nuramina. </p>
<p id="v19"><sup><small>19</small></sup>  Tinginio kelias pilnas erškėčių, o teisiojo kelias­platus. </p>
<p id="v20"><sup><small>20</small></sup>  Išmintingas sūnus yra džiaugsmas tėvui, kvailys paniekina savo motiną. </p>
<p id="v21"><sup><small>21</small></sup>  Neprotingas džiaugiasi kvailybe; protingasis eina tiesiu keliu. </p>
<p id="v22"><sup><small>22</small></sup>  Be patarimų sumanymai nueina niekais, bet kur daug patarėjų, jie įtvirtinami. </p>
<p id="v23"><sup><small>23</small></sup>  Žmogus džiaugiasi savo burnos atsakymu, ir laiku pasakytas žodis, koks jis mielas! </p>
<p id="v24"><sup><small>24</small></sup>  Išmintingo žmogaus gyvenimo kelias kyla į viršų, ir jis išvengia pragaro. </p>
<p id="v25"><sup><small>25</small></sup>  Viešpats sugriaus išdidžiųjų namus, bet įtvirtins našlės nuosavybę. </p>
<p id="v26"><sup><small>26</small></sup>  Nedorėlio mintys­pasibjaurėjimas Viešpačiui, bet nekaltųjų žodžius Jis mėgsta. </p>
<p id="v27"><sup><small>27</small></sup>  Kas godus pelno, vargina savo namus; kas nepriima kyšių, bus gyvas. </p>
<p id="v28"><sup><small>28</small></sup>  Teisiojo širdis apsvarsto, kaip atsakyti, o nedorėlio burna beria piktus žodžius. </p>
<p id="v29"><sup><small>29</small></sup>  Viešpats toli nuo nedorėlių, bet teisiųjų maldas Jis išklauso. </p>
<p id="v30"><sup><small>30</small></sup>  Akių šviesa pradžiugina širdį; gera žinia­sveikata kaulams. </p>
<p id="v31"><sup><small>31</small></sup>  Kas klausosi gyvenimo pabarimų, liks tarp išmintingųjų. </p>
<p id="v32"><sup><small>32</small></sup>  Kas nekreipia dėmesio į patarimus, kenkia pats sau; kas paklauso įspėjimų, įsigyja daugiau supratimo. </p>
<p id="v33"><sup><small>33</small></sup>  Viešpaties baimė moko išminties, prieš pagerbimą eina nuolankumas. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:1 <i>Švelnus atsakymas prieš pyktį</i>: <a href="/lt/The_Urantia_Book/150#p9_3">UK 150:9.3</a>.  <i>Švelnus atsakymas nusuka pyktį</i>: <a href="/lt/The_Urantia_Book/139#p4_13">UK 139:4.13</a>. </li>
  <li id="fn2"><a href="#cite2">↑</a> 15:1a <i>Švelnus atsakymas nusuka pyktį</i>: <a href="/lt/The_Urantia_Book/149#p4_2">UK 149:4.2</a>. </li>
  <li id="fn3"><a href="#cite3">↑</a> 15:1b <i>Liūdni žodžiai kursto pyktį</i>: <a href="/lt/The_Urantia_Book/149#p4_2">UK 149:4.2</a>. </li>
  <li id="fn4"><a href="#cite4">↑</a> 15:3 <i># 2 Viešpaties akys visur</i>: <a href="/lt/The_Urantia_Book/3#p3_1">UK 3:3.1</a>. </li>
  <li id="fn5"><a href="#cite5">↑</a> 15:13 <i>Linksma širdis, linksmas veidas</i>: <a href="/lt/The_Urantia_Book/149#p5_2">UK 149:5.2</a>. </li>
  <li id="fn6"><a href="#cite6">↑</a> 15:15 <i>Linksma širdis, nuolatinė šventė</i>: <a href="/lt/The_Urantia_Book/149#p5_2">UK 149:5.2</a>. </li>
  <li id="fn7"><a href="#cite7">↑</a> 15:16-17 <i>Geriau truputį su pagarba</i>: <a href="/lt/The_Urantia_Book/149#p5_2">UK 149:5.2</a>. </li>
  <li id="fn8"><a href="#cite8">↑</a> 15 <i>Iš išminties knygos</i>: <a href="/lt/The_Urantia_Book/95#p4_5">UK 95:4.5</a>. </li>
</ol>
</div>
