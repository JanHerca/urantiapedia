<!--
title: Patarlių knyga - Skyrius 16
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/15">Patarlių knyga - Skyrius 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/17">Patarlių knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Žmogus paruošia savo širdį, bet nuo Viešpaties priklauso jo burnos atsakymas. </p>
<p id="v2"><sup><small>2</small></sup>  Visi žmogaus keliai atrodo geri jo paties akyse, bet Viešpats pasveria dvasią. </p>
<p id="v3"><sup><small>3</small></sup>  Pavesk savo darbus Viešpačiui, ir tavo sumanymai pasiseks. </p>
<p id="v4"><sup><small>4</small></sup>  Viešpats viską sukūrė dėl savęs, net ir nedorėlį nelaimės dienai. </p>
<p id="v5"><sup><small>5</small></sup>  Viešpats bjaurisi visais, kurie išdidūs širdyje; nors ir susijungtų, jie neišvengs bausmės. </p>
<p id="v6"><sup><small>6</small></sup>  Gailestingumu ir tiesa apvaloma nuo kaltės, Viešpaties baimė padeda išvengti pikto. </p>
<p id="v7"><sup><small>7</small></sup>  Kai žmogaus keliai patinka Viešpačiui, Jis padaro, kad ir jo priešai gyventų taikoje su juo. </p>
<p id="v8"><sup><small>8</small></sup>  Geriau mažai su teisumu negu didelis pelnas nesąžiningai. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Žmogaus širdis planuoja savo kelią, bet Viešpats nukreipia jo žingsnius. </p>
<p id="v10"><sup><small>10</small></sup>  Dieviškas sprendimas karaliaus lūpose, ir jo burna nenusikalsta teisme. </p>
<p id="v11"><sup><small>11</small></sup>  Teisingi svarsčiai ir svarstyklės yra Viešpaties, visi svarsčiai maišelyje yra Jo darbas. </p>
<p id="v12"><sup><small>12</small></sup>  Karalius bjaurisi nedorybėmis, nes jo sostas įtvirtintas teisingumu. </p>
<p id="v13"><sup><small>13</small></sup>  Karaliams patinka teisios lūpos, ir jie mėgsta tuos, kurie kalba tiesą. </p>
<p id="v14"><sup><small>14</small></sup>  Karaliaus pyktis yra mirties pasiuntinys, bet išmintingas žmogus gali jį nuraminti. </p>
<p id="v15"><sup><small>15</small></sup>  Karaliaus veido šviesoje gyvenimas, jo palankumas kaip vėlyvasis lietus. </p>
<p id="v16"><sup><small>16</small></sup>  Išmintis daug vertingesnė už auksą, supratimas­už sidabrą. </p>
<p id="v17"><sup><small>17</small></sup>  Teisiojo kelias­šalintis nuo pikto; kas laikosi kelio, išsaugo gyvybę. </p>
<p id="v18"><sup><small>18</small></sup>  Išdidumas eina sunaikinimo priekyje, puikybė­prieš žlugimą. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Geriau būti nuolankios dvasios su romiaisiais, negu dalintis grobį su išdidžiaisiais. </p>
<p id="v20"><sup><small>20</small></sup>  Kas išmintingai tvarko reikalus, susilauks sėkmės; palaimintas, kuris pasitiki Viešpačiu. </p>
<p id="v21"><sup><small>21</small></sup>  Išmintingas širdyje bus vadinamas sumaniu, ir švelniais žodžiais lengviau įtikinti. </p>
<p id="v22"><sup><small>22</small></sup>  Supratimas yra gyvybės šaltinis tam, kas jį turi; kvailių pamokymas­kvailystė. </p>
<p id="v23"><sup><small>23</small></sup>  Išmintingojo širdis moko jo burną ir prideda išmanymo jo lūpoms. </p>
<p id="v24"><sup><small>24</small></sup>  Malonūs žodžiai yra kaip medus­saldūs sielai ir sveiki kūnui. </p>
<p id="v25"><sup><small>25</small></sup>  Kartais kelias, kuris žmogui atrodo teisingas, nuveda į mirtį. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Kas dirba, dirba dėl savęs, nes jo burna verčia jį. </p>
<p id="v27"><sup><small>27</small></sup>  Bedievis žmogus iškasa blogį, ir jo lūpose tarsi deganti ugnis. </p>
<p id="v28"><sup><small>28</small></sup>  Ydingas žmogus sukelia vaidus, ir plepys išskiria draugus. </p>
<p id="v29"><sup><small>29</small></sup>  Smurtininkas vilioja savo artimą ir veda jį blogu keliu. </p>
<p id="v30"><sup><small>30</small></sup>  Jis užsimerkia, planuodamas niekšybę, prikandęs lūpas, vykdo savo piktus sumanymus. </p>
<p id="v31"><sup><small>31</small></sup>  Žili plaukai­šlovės vainikas, jei įgytas teisumo kelyje. </p>
<p id="v32"><sup><small>32</small></sup>  Lėtas pykti yra geresnis už galiūną, susivaldantis­už tą, kuris užima miestą. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Burtas metamas į skverną, bet jo išsidėstymas priklauso nuo Viešpaties. <sup id="cite5"><a href="#fn5">[5]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:8 <i>Geriau mažai su teisumu</i>: <a href="/lt/The_Urantia_Book/149#p5_2">UK 149:5.2</a>. </li>
  <li id="fn2"><a href="#cite2">↑</a> 16:18 <i>Puikybė eina prieš nuopuolį</i>: <a href="/lt/The_Urantia_Book/111#p6_10">UK 111:6.10</a>.  <i>Puikybė eina prieš sunaikinimą</i>: <a href="/lt/The_Urantia_Book/131#p2_6">UK 131:2.6</a>. </li>
  <li id="fn3"><a href="#cite3">↑</a> 16:25 <i>Būdas, kuris atrodo teisingas</i>: <a href="/lt/The_Urantia_Book/139#p12_5">UK 139:12.5</a>. </li>
  <li id="fn4"><a href="#cite4">↑</a> 16:32 <i># 1 užima miestą</i>: <a href="/lt/The_Urantia_Book/28#p6_20">UK 28:6.20</a>.  <i>Tas, kuris valdo savo dvasią, galingas</i>: <a href="/lt/The_Urantia_Book/131#p2_6">UK 131:2.6</a>.  <i>Tas, kuris valdo save, yra didis</i>: <a href="/lt/The_Urantia_Book/143#p2_3">UK 143:2.3</a>. </li>
  <li id="fn5"><a href="#cite5">↑</a> 16:33 <i>Dievas kaip šalininkas</i>: <a href="/lt/The_Urantia_Book/2#p1_2">UK 2:1.2</a>. </li>
</ol>
</div>
