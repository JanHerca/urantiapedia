<!--
title: Patarlių knyga - Skyrius 30
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/29">Patarlių knyga - Skyrius 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/31">Patarlių knyga - Skyrius 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Žodžiai Agūro, Jakės sūnaus. Taip jis kalbėjo Itieliui, pačiam Itieliui ir Ukalui: </p>
<p id="v2"><sup><small>2</small></sup>  “Aš suprantu mažiau negu kiti ir neturiu žmogaus proto. </p>
<p id="v3"><sup><small>3</small></sup>  Aš nesimokiau išminties ir neturiu Šventojo pažinimo. </p>
<p id="v4"><sup><small>4</small></sup>  Kas užžengė į dangų ir nusileido? Kas sulaikė vėją savo rankomis? Kas įvyniojo vandenis į drabužį? Kas nustatė žemės ribas? Kuo vardu Jis ir Jo sūnus, ar žinai? </p>
<p id="v5"><sup><small>5</small></sup>  Kiekvienas Dievo žodis yra tyras; Jis yra skydas tiems, kurie Juo pasitiki. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Nieko nepridėk prie Jo žodžių, kad Jis neapkaltintų tavęs ir neliktum melagis. </p>
<p id="v7"><sup><small>7</small></sup>  Dviejų dalykų prašau, neužgink man jų pirma, negu mirsiu. </p>
<p id="v8"><sup><small>8</small></sup>  Pašalink nuo manęs tuštybę ir melą; neduok man turtų nė skurdo, maitink mane tuo, ko man reikia, </p>
<p id="v9"><sup><small>9</small></sup>  kad pasisotinęs neišsiginčiau Tavęs ir nesakyčiau: ‘Kas yra Viešpats?’ arba nuskurdęs nevogčiau ir be reikalo neminėčiau Dievo vardo. </p>
<p id="v10"><sup><small>10</small></sup>  Neskųsk tarno jo šeimininkui, kad jis nekeiktų tavęs ir tu neliktum kaltas. </p>
<p id="v11"><sup><small>11</small></sup>  Yra karta, kuri keikia tėvą ir nelaimina motinos. </p>
<p id="v12"><sup><small>12</small></sup>  Karta, kuri laiko save švaria, bet nenusiplauna savo purvo. </p>
<p id="v13"><sup><small>13</small></sup>  Karta, kurios išdidus žvilgsnis ir pakeltos blakstienos. </p>
<p id="v14"><sup><small>14</small></sup>  Karta, kurių dantys yra kardai ir peiliai, kuriais ji suryja vargšus krašte ir beturčius tarp žmonių. </p>
<p id="v15"><sup><small>15</small></sup>  Siurbėlė turi dvi dukteris, kurios šaukia: ‘Duok, duok!’ Trys dalykai yra nepasotinami, o ketvirtas niekada nesako: ‘Užtenka’. </p>
<p id="v16"><sup><small>16</small></sup>  Tai mirusiųjų buveinė, nevaisingos įsčios, žemė, kuri sugeria vandenį, ir ugnis­ji nesako: ‘Užtenka!’ </p>
<p id="v17"><sup><small>17</small></sup>  Akis, kurios tyčiojasi iš tėvo ir niekina paklusnumą motinai, iškapos varnai slėnyje ir suės erelio jaunikliai. </p>
<p id="v18"><sup><small>18</small></sup>  Trys dalykai man nesuvokiami ir ketvirtojo nesuprantu: </p>
<p id="v19"><sup><small>19</small></sup>  erelio kelias padangėje, gyvatės­ant uolos, laivo­jūroje ir vyro kelias su mergaite. </p>
<p id="v20"><sup><small>20</small></sup>  Štai kelias neištikimos moters; ji pavalgo ir, nusišluosčiusi lūpas, sako: ‘Nieko blogo nepadariau’. </p>
<p id="v21"><sup><small>21</small></sup>  Dėl trijų dalykų sujuda žemė, ketvirtojo ji negali pakęsti: </p>
<p id="v22"><sup><small>22</small></sup>  tarno, kai jis karaliauja, kvailio, kai jis pasisotina, </p>
<p id="v23"><sup><small>23</small></sup>  bjaurios moteriškės, kai ji išteka, ir tarnaitės, kuri užima šeimininkės vietą. </p>
<p id="v24"><sup><small>24</small></sup>  Keturi žemės gyvūnai yra maži, bet labai išmintingi: </p>
<p id="v25"><sup><small>25</small></sup>  skruzdės nėra stipri tauta, tačiau vasarą prisirengia sau maisto; </p>
<p id="v26"><sup><small>26</small></sup>  triušiai yra silpni, tačiau pasidaro namus uolose; </p>
<p id="v27"><sup><small>27</small></sup>  skėriai neturi karaliaus, tačiau tvarkingai skrenda būriais; </p>
<p id="v28"><sup><small>28</small></sup>  voras audžia savo rankomis, tačiau būna ir karaliaus rūmuose. </p>
<p id="v29"><sup><small>29</small></sup>  Trys vaikšto išdidžiai, ketvirtas eina didingai: </p>
<p id="v30"><sup><small>30</small></sup>  liūtas­stipriausias tarp žvėrių, nebijo nieko; </p>
<p id="v31"><sup><small>31</small></sup>  kurtas, ožys ir karalius priešaky savo žmonių. </p>
<p id="v32"><sup><small>32</small></sup>  Jei buvai kvailas ir aukštinai save ar planavai pikta, užsidenk ranka savo burną. </p>
<p id="v33"><sup><small>33</small></sup>  Plakant pieną, gaunamas sviestas; stipriai šnypščiant nosį, pasirodo kraujas; pykčio kurstymas sukelia ginčą”. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 30:5-6 <i>Raštas neklystantis (Contra)</i>: <a href="/lt/The_Urantia_Book/159#p4_6">UK 159:4.6</a>. </li>
</ol>
</div>
