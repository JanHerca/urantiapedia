<!--
title: Patarlių knyga - Skyrius 7
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/6">Patarlių knyga - Skyrius 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/8">Patarlių knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano sūnau, saugok mano žodžius ir neužmiršk mano įsakymų. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Saugok mano įsakymus ir būsi gyvas, sergėk mano įstatymą kaip savo akies vyzdį. </p>
<p id="v3"><sup><small>3</small></sup>  Užsirišk juos ant savo pirštų ir įsirašyk savo širdies plokštėje. </p>
<p id="v4"><sup><small>4</small></sup>  Išmintį vadink savo seserimi, o supratimą­artimiausiu savo draugu, </p>
<p id="v5"><sup><small>5</small></sup>  kad jie apsaugotų tave nuo svetimos moters, meilikaujančios savo žodžiais. </p>
<p id="v6"><sup><small>6</small></sup>  Kartą, žiūrėdamas pro savo namų lango groteles, </p>
<p id="v7"><sup><small>7</small></sup>  mačiau tarp jaunų, nepatyrusių žmonių neprotingą jaunuolį. </p>
<p id="v8"><sup><small>8</small></sup>  Jis ėjo gatve pro jos kampą ir pasuko į jos namus. </p>
<p id="v9"><sup><small>9</small></sup>  Vakaro prieblandoje, juodą ir tamsią naktį, </p>
<p id="v10"><sup><small>10</small></sup>  jį pasitiko moteris su paleistuvės apdaru ir klastinga širdimi. </p>
<p id="v11"><sup><small>11</small></sup>  Begėdė ir nerimstanti, negalinti išsėdėti savo namuose; </p>
<p id="v12"><sup><small>12</small></sup>  tai gatvėje, tai aikštėje, tai ant kampo ji tykojo aukos. </p>
<p id="v13"><sup><small>13</small></sup>  Pasigavusį jį, bučiavo ir akiplėšiškai kalbėjo: </p>
<p id="v14"><sup><small>14</small></sup>  “Aš turiu padėkos auką ir šiandien įvykdžiau savo įžadus. </p>
<p id="v15"><sup><small>15</small></sup>  Todėl išėjau tavęs pasitikti, ieškojau tavo veido ir štai suradau tave. </p>
<p id="v16"><sup><small>16</small></sup>  Aš apklojau savo lovą margais egiptietiškais lininiais užtiesalais, </p>
<p id="v17"><sup><small>17</small></sup>  iškvėpinau mira, alaviju ir cinamonu. </p>
<p id="v18"><sup><small>18</small></sup>  Eikš, sotinsimės meile iki ryto, mėgausimės glamonėmis; </p>
<p id="v19"><sup><small>19</small></sup>  nes vyro nėra namuose, jis išvyko į tolimą kelionę. </p>
<p id="v20"><sup><small>20</small></sup>  Jis pasiėmė maišelį pinigų ir grįš pilnaties dieną”. </p>
<p id="v21"><sup><small>21</small></sup>  Daugybe švelnių žodžių ji prisiviliojo jį, meilikaujančia kalba suvedžiojo. </p>
<p id="v22"><sup><small>22</small></sup>  Jis seka ją kaip jautis, vedamas pjauti, kaip kvailys, einantis į supančiojimo vietą, </p>
<p id="v23"><sup><small>23</small></sup>  kol strėlė pervers jo kepenis; kaip paukštis, kuris lekia į spąstus ir nesupranta, kad praras savo gyvybę. </p>
<p id="v24"><sup><small>24</small></sup>  Mano vaikai, klausykite manęs, būkite dėmesingi mano žodžiams. </p>
<p id="v25"><sup><small>25</small></sup>  Tegul tavo širdis nepalinksta į jos kelius, nenuklysk jos takais. </p>
<p id="v26"><sup><small>26</small></sup>  Nes ji parbloškė daug sužeistųjų, daug stipriųjų jinai nužudė. </p>
<p id="v27"><sup><small>27</small></sup>  Jos namai yra kelias į pragarą, vedantis į mirties buveinę. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:1-3 <i>Sūnų mokymas</i>: <a href="/lt/The_Urantia_Book/95#p4_2">UK 95:4.2</a>. </li>
</ol>
</div>
