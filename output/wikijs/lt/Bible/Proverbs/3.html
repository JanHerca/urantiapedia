<!--
title: Patarlių knyga - Skyrius 3
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/2">Patarlių knyga - Skyrius 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/4">Patarlių knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano sūnau, neužmiršk mano įstatymo, tavo širdis tesaugo mano įsakymus. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jie prailgins tavo dienas, pridės tau gyvenimo metų ir ramybės. </p>
<p id="v3"><sup><small>3</small></sup>  Gailestingumas ir tiesa tenepalieka tavęs; užsirišk tai ant savo kaklo, įrašyk į savo širdies plokštę. </p>
<p id="v4"><sup><small>4</small></sup>  Taip atrasi palankumą bei gerą įvertinimą Dievo ir žmonių akyse. </p>
<p id="v5"><sup><small>5</small></sup>  Pasitikėk Viešpačiu visa širdimi ir nesiremk savo supratimu. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Visuose savo keliuose pripažink Jį, tai Jis nukreips tavo takus. </p>
<p id="v7"><sup><small>7</small></sup>  Nebūk išmintingas savo akyse, bijok Viešpaties ir venk pikto; </p>
<p id="v8"><sup><small>8</small></sup>  tai bus sveikata tavo kūnui ir atgaiva kaulams. </p>
<p id="v9"><sup><small>9</small></sup>  Pagerbk Viešpatį savo turtu ir pirmaisiais viso derliaus vaisiais, </p>
<p id="v10"><sup><small>10</small></sup>  tai tavo aruodai bus kupini, spaustuvai perpildyti naujo vyno. </p>
<p id="v11"><sup><small>11</small></sup>  Mano sūnau, nepaniekink Viešpaties bausmės ir nenusimink Jo baramas, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  nes ką Viešpats myli, tą pabara, kaip tėvas auklėdamas sūnų, kuriuo gėrisi. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Palaimintas žmogus, kuris randa išmintį ir įgauna supratimo, </p>
<p id="v14"><sup><small>14</small></sup>  nes ją įsigyti yra naudingiau, negu įsigyti sidabro, ir pelno iš jos yra daugiau negu iš geriausio aukso. </p>
<p id="v15"><sup><small>15</small></sup>  Ji brangesnė už deimantus, su ja nesulyginama visa, ko galėtum trokšti. </p>
<p id="v16"><sup><small>16</small></sup>  Dešinėje jos rankoje ilgas amžius, o kairėje turtai ir garbė. </p>
<p id="v17"><sup><small>17</small></sup>  Jos keliai­malonės keliai, visi jos takai­ramybė. </p>
<p id="v18"><sup><small>18</small></sup>  Ji yra gyvybės medis visiems, kurie ją pagauna, laimingi, kas ją išlaiko. </p>
<p id="v19"><sup><small>19</small></sup>  Viešpats išmintimi sukūrė žemę, savo protu įtvirtino dangus. </p>
<p id="v20"><sup><small>20</small></sup>  Jo žinojimu buvo atvertos gelmės ir debesys laša rasa. </p>
<p id="v21"><sup><small>21</small></sup>  Mano sūnau, neišleisk jų iš akių, saugok sveiką nuovoką ir įžvalgumą. </p>
<p id="v22"><sup><small>22</small></sup>  Tai bus gyvybė tavo sielai ir papuošalas kaklui; </p>
<p id="v23"><sup><small>23</small></sup>  tada eisi saugus savo keliu, ir tavo koja nesuklups. </p>
<p id="v24"><sup><small>24</small></sup>  Atsigulęs nebijosi, ir tavo miegas bus saldus. </p>
<p id="v25"><sup><small>25</small></sup>  Tavęs neišgąsdins staigus sąmyšis ir nedorėlių siautėjimas, kai jis ateis. </p>
<p id="v26"><sup><small>26</small></sup>  Viešpats bus tavo pasitikėjimas, Jis apsaugos tavo koją, kad neįkliūtum. </p>
<p id="v27"><sup><small>27</small></sup>  Neatsakyk geradarystės tam, kuriam dera ją padaryti, kai tavo ranka tai pajėgia. </p>
<p id="v28"><sup><small>28</small></sup>  Nesakyk savo artimui: “Eik ir sugrįžk, rytoj aš tau duosiu”, kai turi su savimi. </p>
<p id="v29"><sup><small>29</small></sup>  Neplanuok pikta prieš savo artimą, kuris gyvena pasitikėdamas arti tavęs. </p>
<p id="v30"><sup><small>30</small></sup>  Nesibark be reikalo su žmogumi, kuris tau nieko blogo nepadarė. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Nepavydėk smurtininkui ir nesirink nė vieno iš jo kelių. </p>
<p id="v32"><sup><small>32</small></sup>  Viešpats bjaurisi ydingu žmogumi, bet Jis artimas teisiajam. </p>
<p id="v33"><sup><small>33</small></sup>  Viešpaties prakeikimas nedorėlio namams, o teisiojo buveinę Jis laimina. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Jis išjuokia pašaipūnus, o nuolankiesiems teikia malonę. </p>
<p id="v35"><sup><small>35</small></sup>  Išmintingieji paveldės šlovę, kvailio pasididžiavimas pasibaigs gėda. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:1-2 <i>Sūnų mokymas</i>: <a href="/lt/The_Urantia_Book/95#p4_2">UK 95:4.2</a>. </li>
  <li id="fn2"><a href="#cite2">↑</a> 3:5-6 <i>Pasitikėk Dievu visa širdimi</i>: <a href="/lt/The_Urantia_Book/131#p2_8">UK 131:2.8</a>. </li>
  <li id="fn3"><a href="#cite3">↑</a> 3:11-12 <i>Paniekinti nebausti</i>: <a href="/lt/The_Urantia_Book/148#p5_5">UK 148:5.5</a>. </li>
  <li id="fn4"><a href="#cite4">↑</a> 3:12 <i>„Tėvo“ sąvoka</i>: <a href="/lt/The_Urantia_Book/196#p0_2">UK 196:0.2</a>. </li>
  <li id="fn5"><a href="#cite5">↑</a> 3:30 <i>Stenkitės ne sielomis</i>: <a href="/lt/The_Urantia_Book/181#p2_5">UK 181:2.5</a>. </li>
  <li id="fn6"><a href="#cite6">↑</a> 3:33 <i>Jobas: Dievas laimina tikinčiuosius</i>: <a href="/lt/The_Urantia_Book/148#p6_2">UK 148:6.2</a>. </li>
</ol>
</div>
