<!--
title: Patarlių knyga - Skyrius 29
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Proverbs/28">Patarlių knyga - Skyrius 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Proverbs/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Proverbs/30">Patarlių knyga - Skyrius 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kas dažnai baramas, bet užkietina savo sprandą, bus staiga sunaikintas ir nebeatsigaus. </p>
<p id="v2"><sup><small>2</small></sup>  Kai teisieji valdo, tauta džiaugiasi, o kai valdo nedorėliai, tauta dejuoja. </p>
<p id="v3"><sup><small>3</small></sup>  Kas myli išmintį, džiugina tėvą, o kas susideda su paleistuvėmis, praranda turtą. </p>
<p id="v4"><sup><small>4</small></sup>  Teisingai valdydamas, karalius sustiprina kraštą, o kas ima kyšius, griauna jį. </p>
<p id="v5"><sup><small>5</small></sup>  Kas pataikauja artimui, spendžia pinkles sau. </p>
<p id="v6"><sup><small>6</small></sup>  Piktas žmogus įsipainioja nusikaltimuose, o teisusis gieda ir džiūgauja. </p>
<p id="v7"><sup><small>7</small></sup>  Teisusis atsižvelgia į beturčių teises, o nedorėlis nenori jų žinoti. </p>
<p id="v8"><sup><small>8</small></sup>  Niekintojai sukelia mieste neramumus, o išmintingieji nukreipia rūstybę. </p>
<p id="v9"><sup><small>9</small></sup>  Jei išmintingas susiginčija su kvailiu,­ar tas niršta, ar juokiasi,­nėra ramybės. </p>
<p id="v10"><sup><small>10</small></sup>  Kraujo trokštantis nekenčia nekaltojo, o teisieji rūpinasi jo siela. </p>
<p id="v11"><sup><small>11</small></sup>  Kvailys kalba viską, ką galvoja, o išmintingas susilaiko. </p>
<p id="v12"><sup><small>12</small></sup>  Jei valdovas klauso melo, visi jo tarnai bus nedorėliai. </p>
<p id="v13"><sup><small>13</small></sup>  Beturtis ir sukčius turi bendra: Viešpats abiem davė šviesą akims. </p>
<p id="v14"><sup><small>14</small></sup>  Karaliaus, kuris teisingai teisia beturtį, sostas išsilaikys per amžius. </p>
<p id="v15"><sup><small>15</small></sup>  Rykštė ir pabarimas teikia išminties; vaikas, paliktas savo valiai, daro gėdą motinai. </p>
<p id="v16"><sup><small>16</small></sup>  Daugėjant nedorėliams, daugėja nusikaltimų; teisieji matys jų žlugimą. </p>
<p id="v17"><sup><small>17</small></sup>  Auklėk savo sūnų, tai jis bus tau paguoda ir tavo siela džiaugsis. </p>
<p id="v18"><sup><small>18</small></sup>  Be apreiškimo žūsta tauta. Palaimintas, kas laikosi įstatymo. </p>
<p id="v19"><sup><small>19</small></sup>  Vergo neišauklėsi žodžiais; nors jis supranta, bet nepaklauso. </p>
<p id="v20"><sup><small>20</small></sup>  Kvailys teikia daugiau vilties, negu žmogus, kuris skubotai kalba. </p>
<p id="v21"><sup><small>21</small></sup>  Vergas, lepinamas nuo mažens, galiausiai taps kaip sūnus. </p>
<p id="v22"><sup><small>22</small></sup>  Piktas žmogus sukelia vaidus, o ūmus žmogus dažnai nusikalsta. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Išdidumas pažemina žmogų, o nuolankus dvasia susilauks pagarbos. </p>
<p id="v24"><sup><small>24</small></sup>  Kas susideda su vagimi, nekenčia savo sielos; jis prisiekia sakyti tiesą, bet nieko nepasako. </p>
<p id="v25"><sup><small>25</small></sup>  Kas bijo žmonių, pakliūna į spąstus, kas pasitiki Viešpačiu, bus saugus. </p>
<p id="v26"><sup><small>26</small></sup>  Daugelis ieško valdovo palankumo, bet teisingumas ateina iš Viešpaties. </p>
<p id="v27"><sup><small>27</small></sup>  Teisusis bjaurisi neteisiuoju ir nedorėlis tuo, kuris eina tiesiu keliu. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 29:22 <i>Supykę vyrai kursto nesantaiką</i>: <a href="/lt/The_Urantia_Book/149#p4_2">UK 149:4.2</a>. </li>
</ol>
</div>
