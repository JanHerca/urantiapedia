<!--
title: Pradžios knyga - Skyrius 23
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Genesis/22">Pradžios knyga - Skyrius 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Genesis/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Genesis/24">Pradžios knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sara gyveno šimtą dvidešimt septynerius metus. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ji mirė Kirjat Arboje, tai yra Hebrone, Kanaano krašte. Ir Abraomas atėjo Saros apraudoti ir apverkti. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Abraomas paliko mirusiąją ir kalbėjo Heto vaikams: </p>
<p id="v4"><sup><small>4</small></sup>  “Aš esu ateivis ir svečias tarp jūsų. Duokite man nuosavybėn žemės kapui palaidoti mirusiąją”. </p>
<p id="v5"><sup><small>5</small></sup>  Heto vaikai atsakė Abraomui: </p>
<p id="v6"><sup><small>6</small></sup>  “Paklausyk mūsų, viešpatie! Tu esi Dievo kunigaikštis tarp mūsų. Laidok savo mirusiąją geriausiame mūsų kape! Nė vienas iš mūsų tau neatsakys kapo, kad galėtum palaidoti mirusiąją”. </p>
<p id="v7"><sup><small>7</small></sup>  Abraomas atsistojęs nusilenkė hetitams, to krašto žmonėms, </p>
<p id="v8"><sup><small>8</small></sup>  ir toliau kalbėjo: “Jei sutinkate, kad palaidočiau savo mirusiąją, tai paklausykite manęs ir prašykite už mane Efroną, Coharo sūnų, </p>
<p id="v9"><sup><small>9</small></sup>  kad jis man parduotų Machpelos olą, kuri jam priklauso ir yra jo lauko gale! Už tiek, kiek ji verta, jis man ją teparduoda nuosavybėn kapinėms”. </p>
<p id="v10"><sup><small>10</small></sup>  Tuo metu Efronas sėdėjo tarp Heto vaikų. Hetitas Efronas, girdint hetitams, atėjusiems prie miesto vartų, kalbėjo: </p>
<p id="v11"><sup><small>11</small></sup>  “Ne, mano viešpatie, paklausyk manęs! Žemę aš tau dovanoju ir olą, kuri yra joje. Savo tautiečių akyse aš tau ją dovanoju. Laidok savo mirusiąją”. </p>
<p id="v12"><sup><small>12</small></sup>  Abraomas nusilenkė to krašto žmonėms </p>
<p id="v13"><sup><small>13</small></sup>  ir, jiems girdint, kalbėjo Efronui: “Malonėk paklausyti manęs! Aš duosiu tau pinigus už lauką. Paimk juos iš manęs, kad galėčiau ten palaidoti savo mirusiąją”. </p>
<p id="v14"><sup><small>14</small></sup>  Efronas atsakė Abraomui: </p>
<p id="v15"><sup><small>15</small></sup>  “Paklausyk manęs, viešpatie! Tas žemės sklypas vertas keturių šimtų šekelių sidabro. Ką tai reiškia man ar tau? Palaidok savo mirusiąją”. </p>
<p id="v16"><sup><small>16</small></sup>  Abraomas sutiko su Efronu. Pirklių naudojamais pinigais jis atsvėrė Efronui keturis šimtus šekelių sidabro, kurį šis, hetitams girdint, minėjo. </p>
<p id="v17"><sup><small>17</small></sup>  Taip Efrono sklypas su ola, kuris buvo Machpeloje, ties Mamre, visi medžiai lauke, kurie augo aplinkui, tapo </p>
<p id="v18"><sup><small>18</small></sup>  Abraomo nuosavybe, matant hetitams, kurie buvo ten. </p>
<p id="v19"><sup><small>19</small></sup>  Abraomas palaidojo savo žmoną Sarą Machpelos lauko oloje, esančioje ties Mamre, Hebrone, Kanaano šalyje. </p>
<p id="v20"><sup><small>20</small></sup>  Taip sklypas ir ola, kuri buvo jame, iš hetitų perėjo Abraomo nuosavybėn kapinėms. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:1 <i>Saros amžius</i>: <a href="/lt/The_Urantia_Book/93#p9_8">UK 93:9.8</a>. </li>
  <li id="fn2"><a href="#cite2">↑</a> 23:2,17-20 <i>Grįžti į Hebroną</i>: <a href="/lt/The_Urantia_Book/93#p9_4">UK 93:9.4</a>. </li>
</ol>
</div>
