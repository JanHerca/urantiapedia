<!--
title: Pradžios knyga - Skyrius 13
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Genesis/12">Pradžios knyga - Skyrius 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Genesis/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Genesis/14">Pradžios knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Abromas su žmona ir viskuo, ką jis turėjo, išėjo iš Egipto į pietų šalį. Su jais iškeliavo ir Lotas. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Abromas buvo labai turtingas: turėjo daug gyvulių, sidabro ir aukso. </p>
<p id="v3"><sup><small>3</small></sup>  Jis keliavo atgal tuo pačiu keliu, kuriuo buvo atėjęs, Betelio link iki tos vietos, kur pradžioje tarp Betelio ir Ajo buvo pasistatęs palapinę, </p>
<p id="v4"><sup><small>4</small></sup>  iki tos vietos, kur buvo anksčiau pasidaręs aukurą. Čia Abromas šaukėsi Viešpaties vardo. </p>
<p id="v5"><sup><small>5</small></sup>  Lotas, kuris keliavo su Abromu, taip pat turėjo avių, galvijų ir palapinių. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Kraštas negalėjo sutalpinti jų ir išmaitinti jų gyvulių, nes jų bandos buvo per didelės. </p>
<p id="v7"><sup><small>7</small></sup>  Kilo vaidas tarp Abromo ir Loto piemenų. Tada tebegyveno tame krašte kanaaniečiai ir perizai. </p>
<p id="v8"><sup><small>8</small></sup>  Abromas tarė Lotui: “Tenebūna vaidų tarp manęs ir tavęs, tarp mano piemenų ir tavo piemenų, nes esame broliai! </p>
<p id="v9"><sup><small>9</small></sup>  Ar ne visa šalis tau atvira? Skirkis nuo manęs! Jei eisi į kairę, aš eisiu į dešinę, o jei tu eisi į dešinę, tai aš eisiu į kairę”. </p>
<p id="v10"><sup><small>10</small></sup>  Lotas pakėlė akis ir pamatė, kad visa Jordano apylinkė­prieš Viešpačiui sunaikinant Sodomą ir Gomorą­Coaro link buvo gerai drėkinama kaip Viešpaties sodas, kaip Egipto šalis. </p>
<p id="v11"><sup><small>11</small></sup>  Lotas pasirinko Jordano lygumą ir patraukė į rytus. Taip juodu išsiskyrė. </p>
<p id="v12"><sup><small>12</small></sup>  Abromas gyveno Kanaano šalyje, o Lotas­lygumos miestuose: Sodomos link statėsi palapines. </p>
<p id="v13"><sup><small>13</small></sup>  Sodomos žmonės buvo nedori ir labai nusidėję Viešpačiui. </p>
<p id="v14"><sup><small>14</small></sup>  Viešpats tarė Abromui, kai Lotas nuo jo atsiskyrė: “Pakelk akis ir pažvelk iš vietos, kurioje esi, į šiaurę ir į pietus, į rytus ir į vakarus! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Visą žemę, kurią matai, duosiu tau ir tavo palikuonims visam laikui. </p>
<p id="v16"><sup><small>16</small></sup>  Padarysiu tavo palikuonių tiek daug, kiek dulkių ant žemės. Jei kas galėtų suskaičiuoti žemės dulkes, tai ir tavo palikuonis galėtų suskaičiuoti. </p>
<p id="v17"><sup><small>17</small></sup>  Kelkis, pereik žemę išilgai ir skersai, nes Aš tau ją duosiu!” </p>
<p id="v18"><sup><small>18</small></sup>  Abromas susivyniojo palapinę ir nuėjo iki Mamrės ąžuolų Hebrone. Ten jis pastatė Viešpačiui aukurą. <sup id="cite5"><a href="#fn5">[5]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 13:1-2 <i>Geri santykiai</i>: <a href="/lt/The_Urantia_Book/93#p5_7">UK 93:5.7</a>. </li>
  <li id="fn2"><a href="#cite2">↑</a> 13:5-12 <i>Lotas į Sodomą</i>: <a href="/lt/The_Urantia_Book/93#p5_9">UK 93:5.9</a>. </li>
  <li id="fn3"><a href="#cite3">↑</a> 13:14 <i>Pokalbiai su Melchizedeku</i>: <a href="/lt/The_Urantia_Book/93#p9_7">UK 93:9.7</a>. </li>
  <li id="fn4"><a href="#cite4">↑</a> 13:14-17 <i>Sandora: pažvelgti į žvaigždes</i>: <a href="/lt/The_Urantia_Book/93#p6_3">UK 93:6.3</a>. </li>
  <li id="fn5"><a href="#cite5">↑</a> 13:18 <i>Abraomas į Hebroną</i>: <a href="/lt/The_Urantia_Book/93#p5_11">UK 93:5.11</a>. </li>
</ol>
</div>
