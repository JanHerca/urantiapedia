<!--
title: Pradžios knyga - Skyrius 16
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Genesis/15">Pradžios knyga - Skyrius 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Genesis/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Genesis/17">Pradžios knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Abromo žmona Saraja ne turėjo vaikų. Ji turėjo tarnaitę egiptietę, vardu Hagara. </p>
<p id="v2"><sup><small>2</small></sup>  Saraja tarė Abromui: “Viešpats nedavė man vaikų gimdyti. Prašau, įeik pas mano tarnaitę, galbūt per ją aš turėsiu vaikų”. Abromas paklausė Sarajos. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Abromui išgyvenus dešimt metų Kanaano šalyje, Saraja, Abromo žmona, savo tarnaitę egiptietę Hagarą davė savo vyrui Abromui už žmoną. </p>
<p id="v4"><sup><small>4</small></sup>  Jis įėjo pas Hagarą, ir ji pastojo. Hagara pastojusi su panieka ėmė žiūrėti į savo valdovę. </p>
<p id="v5"><sup><small>5</small></sup>  Tada Saraja tarė Abromui: “Širdgėla, kurią turiu, tegula ant tavęs! Aš pati daviau savo tarnaitę tau į glėbį, tačiau ji, pasijutusi nėščia, su panieka ėmė žiūrėti į mane. Viešpats tebūna teisėjas tarp manęs ir tavęs”. </p>
<p id="v6"><sup><small>6</small></sup>  Abromas tarė Sarajai: “Tavo tarnaitė yra tavo rankose. Elkis su ja, kaip tau patinka”. Kai Saraja ėmė ją spausti, ta pabėgo. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Viešpaties angelas, radęs ją prie vandens šaltinio dykumoje, prie kelio į Šūrą, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  tarė: “Hagara, Sarajos tarnaite, iš kur atėjai ir kur eini?” Ji atsakė: “Bėgu nuo savo valdovės Sarajos”. </p>
<p id="v9"><sup><small>9</small></sup>  Viešpaties angelas jai tarė: “Sugrįžk pas savo valdovę ir nusižemink prieš ją. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Aš taip padauginsiu tavo palikuonis, kad jų net suskaičiuoti nebus galima. </p>
<p id="v11"><sup><small>11</small></sup>  Štai tu esi nėščia ir pagimdysi sūnų. Tu jį pavadinsi Izmaeliu, nes Viešpats išgirdo apie tavo priespaudą. </p>
<p id="v12"><sup><small>12</small></sup>  Tavo sūnus gyvens kaip laukinis asilas: jis bus prieš visus ir visi prieš jį, jis gyvens šalia savo brolių”. </p>
<p id="v13"><sup><small>13</small></sup>  Ir Viešpatį, kuris su ja kalbėjo, Hagara pavadino: “Tu esi Dievas, kuris mane matai”. Nes ji sakė: “Aš tikrai mačiau Dievą, kuris mato mane”. </p>
<p id="v14"><sup><small>14</small></sup>  Todėl tą šulinį pavadino Lahai Roiju. Jis yra tarp Kadešo ir Beredo. </p>
<p id="v15"><sup><small>15</small></sup>  Hagara pagimdė Abromui sūnų. Abromas pavadino jį vardu Izmaelis. </p>
<p id="v16"><sup><small>16</small></sup>  Abromui buvo aštuoniasdešimt šešeri metai, kai Hagara pagimdė jam sūnų. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:2 <i>Santuoka</i>: <a href="/lt/The_Urantia_Book/82#p5_6">UK 82:5.6</a>. </li>
  <li id="fn2"><a href="#cite2">↑</a> 16:6 <i>Sesuo / žmona dominavo kiti</i>: <a href="/lt/The_Urantia_Book/82#p5_5">UK 82:5.5</a>. </li>
  <li id="fn3"><a href="#cite3">↑</a> 16:7 <i>Vandens angelai</i>: <a href="/lt/The_Urantia_Book/85#p4_2">UK 85:4.2</a>.  <i>Viešpaties angelas</i>: <a href="/lt/The_Urantia_Book/96#p1_9">UK 96:1.9</a>. </li>
  <li id="fn4"><a href="#cite4">↑</a> 16:7,9-11 <i>Viešpaties angelas</i>: <a href="/lt/The_Urantia_Book/93#p9_7">UK 93:9.7</a>. </li>
  <li id="fn5"><a href="#cite5">↑</a> 16:7-11 <i>Viešpaties angelas</i>: <a href="/lt/The_Urantia_Book/37#p2_3">UK 37:2.3</a>. </li>
  <li id="fn6"><a href="#cite6">↑</a> 16:9-13 <i>Pokalbiai su Melchizedeku</i>: <a href="/lt/The_Urantia_Book/93#p9_7">UK 93:9.7</a>. </li>
</ol>
</div>
