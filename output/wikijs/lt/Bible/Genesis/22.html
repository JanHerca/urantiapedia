<!--
title: Pradžios knyga - Skyrius 22
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Genesis/21">Pradžios knyga - Skyrius 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Genesis/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Genesis/23">Pradžios knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Po šių įvykių Dievas mėgi no Abraomą. Jis tarė jam: “Abraomai!” Tas atsiliepė: “Aš čia!” <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Tada Jis tarė: “Imk Izaoką, savo vienintelį sūnų, kurį myli, ir eik į Morijos šalį, ten aukok jį kaip deginamąją auką ant kalno, kurį tau parodysiu!” <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Abraomas atsikėlė anksti rytą, pasibalnojo asilą, pasiėmė jaunuolius ir Izaoką, savo sūnų, prisiskaldė malkų deginamajai aukai ir išėjo į vietą, kurią jam Dievas buvo nurodęs. </p>
<p id="v4"><sup><small>4</small></sup>  Trečią dieną Abraomas iš tolo pamatė tą vietą. </p>
<p id="v5"><sup><small>5</small></sup>  Abraomas tarė savo jaunuoliams: “Pasilikite čia su asilu, o mes su sūnumi nueisime ten ir pagarbinę sugrįšime pas jus”. </p>
<p id="v6"><sup><small>6</small></sup>  Abraomas, paėmęs malkas deginamajai aukai, uždėjo ant savo sūnaus Izaoko pečių, o pats pasiėmė ugnies ir peilį. Jiems beeinant, </p>
<p id="v7"><sup><small>7</small></sup>  Izaokas tarė savo tėvui: “Mano tėve!” O tas atsiliepė: “Aš čia, sūnau!” Jis klausė: “Štai ugnis ir malkos! Bet kur yra ėriukas deginamajai aukai?” <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Abraomas atsakė: “Dievas parūpins sau ėriuką deginamajai aukai, mano sūnau!” Taip juodu ėjo toliau. </p>
<p id="v9"><sup><small>9</small></sup>  Jiems atėjus į vietą, kurią Dievas buvo nurodęs, Abraomas pastatė aukurą, uždėjo ant jo malkas, surišo savo sūnų Izaoką ir jį uždėjo ant aukuro. </p>
<p id="v10"><sup><small>10</small></sup>  Abraomas ištiesė savo ranką ir paėmė peilį, kad nužudytų sūnų. </p>
<p id="v11"><sup><small>11</small></sup>  Viešpaties angelas pašaukė jį iš dangaus: “Abraomai! Abraomai!” Tas atsakė: “Aš čia!” <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  “Nekelk savo rankos prieš vaiką ir nieko jam nedaryk! Dabar žinau, kad bijai Dievo ir nepagailėjai man savo vienintelio sūnaus”. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Abraomas, pakėlęs akis, pamatė netoliese aviną, įstrigusį ragais į tankų krūmokšnį. Jis paėmė jį ir aukojo deginamąją auką savo sūnaus vietoje. </p>
<p id="v14"><sup><small>14</small></sup>  Abraomas pavadino tą vietą “Viešpats mato”. Ir šiandien dar sakoma: “Ant kalno, kur Viešpats mato”. <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Viešpaties angelas antrą kartą pašaukė Abraomą iš dangaus <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  ir tarė: “Savimi prisiekiu,­sako Viešpats,­kadangi tu tai padarei ir nepagailėjai savo vienintelio sūnaus, </p>
<p id="v17"><sup><small>17</small></sup>  Aš laiminte tave palaiminsiu ir dauginte padauginsiu tavo palikuonis, kad jų bus kaip žvaigždžių danguje ir kaip smilčių jūros pakrantėje. Tavo palikuonys užims savo priešų vartus, </p>
<p id="v18"><sup><small>18</small></sup>  ir tavo palikuonyse bus palaimintos visos žemės tautos dėl to, kad paklausei mano balso”. <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Abraomas sugrįžo pas jaunuolius, ir jie nuėjo į Beer Šebą; ir Abraomas gyveno Beer Šeboje. </p>
<p id="v20"><sup><small>20</small></sup>  Po šių įvykių Abraomui buvo pranešta: “Milka pagimdė sūnų tavo broliui Nahorui: </p>
<p id="v21"><sup><small>21</small></sup>  pirmagimį Ucą ir Būzą, jo brolį, ir Kemuelį, Aramo tėvą, </p>
<p id="v22"><sup><small>22</small></sup>  Kesedą, Hazoją, Pildašą, Idlafą ir Betuelį”. </p>
<p id="v23"><sup><small>23</small></sup>  Betuelio duktė buvo Rebeka. Šituos aštuonis Milka pagimdė Abraomo broliui Nahorui. </p>
<p id="v24"><sup><small>24</small></sup>  Be to, jo sugulovė Reuma pagimdė Tebachą, Gahamą, Tahašą ir Maaką. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:1-2 <i>Prietarai</i>: <a href="/lt/The_Urantia_Book/93#p9_4">UK 93:9.4</a>.  <i>"Dievas pasakė"</i>: <a href="/lt/The_Urantia_Book/156#p5_4">UK 156:5.4</a>. </li>
  <li id="fn2"><a href="#cite2">↑</a> 22:1-10 <i>Izaoko aukojimas</i>: <a href="/lt/The_Urantia_Book/89#p6_8">UK 89:6.8</a>.  <i>Žmonių auka</i>: <a href="/lt/The_Urantia_Book/89#p6_2">UK 89:6.2</a>. </li>
  <li id="fn3"><a href="#cite3">↑</a> 22:2-13 <i>Tikėjimas auka</i>: <a href="/lt/The_Urantia_Book/93#p4_14">UK 93:4.14</a>. </li>
  <li id="fn4"><a href="#cite4">↑</a> 22:7-8 <i>Aukojamas ėriukas</i>: <a href="/lt/The_Urantia_Book/85#p3_4">UK 85:3.4</a>. </li>
  <li id="fn5"><a href="#cite5">↑</a> 22:11,15 <i>Viešpaties angelas</i>: <a href="/lt/The_Urantia_Book/93#p9_7">UK 93:9.7</a>. </li>
  <li id="fn6"><a href="#cite6">↑</a> 22:12 <i>Dievas yra didelė baimė</i>: <a href="/lt/The_Urantia_Book/92#p1_5">UK 92:1.5</a>. </li>
  <li id="fn7"><a href="#cite7">↑</a> 22:14 <i>Jahvė, Sinajaus klanų Dievas</i>: <a href="/lt/The_Urantia_Book/142#p3_3">UK 142:3.3</a>.  <i>Jahvė</i>: <a href="/lt/The_Urantia_Book/96#p1_3">UK 96:1.3</a>.  <i>Jehova (Jahvė)</i>: <a href="/lt/The_Urantia_Book/96#p1_10">UK 96:1.10</a>. </li>
  <li id="fn8"><a href="#cite8">↑</a> 22:15 <i>Oro angelai</i>: <a href="/lt/The_Urantia_Book/85#p4_2">UK 85:4.2</a>. </li>
  <li id="fn9"><a href="#cite9">↑</a> 22:18 <i>Palaimintos visos tautos</i>: <a href="/lt/The_Urantia_Book/190#p5_4">UK 190:5.4</a>. </li>
</ol>
</div>
