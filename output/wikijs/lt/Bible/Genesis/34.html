<!--
title: Pradžios knyga - Skyrius 34
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Genesis/33">Pradžios knyga - Skyrius 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Genesis/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Genesis/35">Pradžios knyga - Skyrius 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kartą Lėjos duktė Dina išėjo pasižiūrėti tos šalies dukterų. </p>
<p id="v2"><sup><small>2</small></sup>  Šalies kunigaikščio hivo Hamoro sūnus Sichemas, ją pamatęs, nutvėrė ir išprievartavo. </p>
<p id="v3"><sup><small>3</small></sup>  Jo siela prisirišo prie Jokūbo dukters Dinos. Jis pamilo mergaitę ir meiliai kalbėjo su ja. </p>
<p id="v4"><sup><small>4</small></sup>  Sichemas prašė savo tėv o Hamoro: “Leisk man vesti šią mergaitę!” </p>
<p id="v5"><sup><small>5</small></sup>  Jokūbas sužinojo, kad Sichemas išprievartavo jo dukterį Diną; kadangi jo sūnūs buvo prie gyvulių laukuose, Jokūbas tylėjo, kol jie pareis. </p>
<p id="v6"><sup><small>6</small></sup>  Sichemo tėvas Hamoras atėjo pas Jokūbą, norėdamas su juo pasikalbėti. </p>
<p id="v7"><sup><small>7</small></sup>  Jokūbo sūnūs, tai išgirdę, parėjo iš laukų. Jie įsižeidė ir labai supyko, nes Sichemas padarė gėdą Izraeliui, gulėdamas su Jokūbo dukterimi, nors nederėjo taip daryti. </p>
<p id="v8"><sup><small>8</small></sup>  Hamoras kalbėjosi su jais: “Mano sūnaus Sichemo siela ilgisi jūsų dukters. Prašau, leiskite mano sūnui ją vesti. </p>
<p id="v9"><sup><small>9</small></sup>  Susigiminiuokime: duokite mums savo dukteris, o mūsų dukteris veskite! </p>
<p id="v10"><sup><small>10</small></sup>  Gyvenkite pas mus. Kraštas jums yra atviras. Pasilikite ir laisvai jame gyvenkite ir įsigykite čia nuosavybę”. </p>
<p id="v11"><sup><small>11</small></sup>  Ir Sichemas kalbėjo Dinos tėvui ir broliams: “O kad rasčiau malonę jūsų akyse! Ko tik iš manęs paprašysite, duosiu. </p>
<p id="v12"><sup><small>12</small></sup>  Prašykite pačio didžiausio kraičio ir dovanos; aš viską duosiu, ko paprašysite, tik leiskite man vesti mergaitę!” </p>
<p id="v13"><sup><small>13</small></sup>  Jokūbo sūnūs klastingai kalbėjo su Sichemu ir jo tėvu Hamoru, nes Sichemas buvo išprievartavęs jų seserį Diną. </p>
<p id="v14"><sup><small>14</small></sup>  Jie sakė jiems: “Mes negalime to padaryti­išleisti savo seserį už vyro, kuris yra neapipjaustytas, nes tai būtų mums negarbė ir gėda. </p>
<p id="v15"><sup><small>15</small></sup>  Sutiksime su jumis tik su sąlyga, jei jūs tapsite kaip mes ir kiekvienas vyras tarp jūsų bus apipjaustytas. </p>
<p id="v16"><sup><small>16</small></sup>  Tada mes leisime jums vesti savo dukteris ir vesime jūsų; liksime pas jus gyventi ir tapsime viena tauta. </p>
<p id="v17"><sup><small>17</small></sup>  Bet jei mūsų nepaklausysite ir neapsipjaustysite, pasiimsime savo dukterį ir išeisime”. </p>
<p id="v18"><sup><small>18</small></sup>  Jų žodžiai patiko Hamorui ir jo sūnui Sichemui. </p>
<p id="v19"><sup><small>19</small></sup>  Jaunuolis nedelsė įvykdyti pasiūlymo, nes jis buvo įsimylėjęs Jokūbo dukterį. O jis buvo žymiausias savo tėvo namuose. </p>
<p id="v20"><sup><small>20</small></sup>  Hamoras ir jo sūnus Sichemas atėjo prie miesto vartų ir kalbėjo savo miesto vyrams: </p>
<p id="v21"><sup><small>21</small></sup>  “Šitie žmonės yra taikingi mūsų atžvilgiu. Jie telieka gyventi ir laisvai verstis mūsų krašte. Kraštas juk platus! Jų dukteris vesime, o savo dukteris leisime tekėti už jų. </p>
<p id="v22"><sup><small>22</small></sup>  Tie žmonės sutinka gyventi pas mus ir tapti viena tauta tik su šita sąlyga, jei kiekvienas mūsų vyras apsipjaustys, kaip jie yra apipjaustyti. </p>
<p id="v23"><sup><small>23</small></sup>  Jų galvijai, jų manta ir visi gyvuliai priklausys mums. Sutikime su jais, ir jie liks pas mus gyventi!” </p>
<p id="v24"><sup><small>24</small></sup>  Visi miesto vyrai paklausė Hamoro ir jo sūnaus Sichemo ir buvo apipjaustyti. </p>
<p id="v25"><sup><small>25</small></sup>  Trečią dieną, kai jiems labai skaudėjo, du Jokūbo sūnūs, Simeonas ir Levis, Dinos broliai, pasiėmė savo kardus ir, drąsiai atėję į miestą, išžudė visus vyrus. </p>
<p id="v26"><sup><small>26</small></sup>  Jie taip pat nužudė Hamorą ir jo sūnų Sichemą, paėmė Diną iš Sichemo namų ir išėjo. </p>
<p id="v27"><sup><small>27</small></sup>  Jokūbo sūnūs atėjo prie nužudytųjų ir apiplėšė miestą, keršydami už sesers išniekinimą. </p>
<p id="v28"><sup><small>28</small></sup>  Pasiėmė jų avis, galvijus, asilus ir visa, kas buvo mieste ir laukuose. </p>
<p id="v29"><sup><small>29</small></sup>  Pagrobė visą jų turtą, vaikus ir žmonas išsivedė į nelaisvę ir išplėšė viską, kas buvo namuose. </p>
<p id="v30"><sup><small>30</small></sup>  Jokūbas tarė Simeonui ir Leviui: “Jūs pridarėte man bėdos, padarydami mane nekenčiamą tarp šios šalies gyventojų, tarp kanaaniečių ir perizų. Mūsų labai mažai; jie susirinks prieš mane ir nužudys mane. Taip aš ir mano namai bus sunaikinti”. </p>
<p id="v31"><sup><small>31</small></sup>  Sūnūs atsakė: “Argi jam buvo leista pasielgti su mūsų seserimi kaip su paleistuve?” </p>
