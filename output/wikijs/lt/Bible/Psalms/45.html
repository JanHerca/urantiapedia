<!--
title: Psalmynas - Skyrius 45
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/44">Psalmynas - Skyrius 44</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/46">Psalmynas - Skyrius 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano širdis prisipildė gražių žodžių. Giedosiu giesmę Karaliui. Mano liežuvis­plunksna miklioje raštininko rankoje. </p>
<p id="v2"><sup><small>2</small></sup>  Tu esi gražiausias iš žmonių vaikų; malonė Tavo lūpose! Todėl palaimino Tave Dievas amžiams. </p>
<p id="v3"><sup><small>3</small></sup>  Karžygy, prisijuosk kalaviją prie šlaunies, savo šlovę ir didybę. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Savo didybėje kelkis ginti tiesos, romumo ir teisumo. Tavo dešinė tepamoko Tave didingų darbų! </p>
<p id="v5"><sup><small>5</small></sup>  Karaliaus priešų širdis perveria Jo strėlės, nuo jų krinta tautos. </p>
<p id="v6"><sup><small>6</small></sup>  Tavo sostas, o Dieve, stovės per amžius. Teisumo skeptras yra Tavo karalystės skeptras. </p>
<p id="v7"><sup><small>7</small></sup>  Tu pamėgai teisumą ir neapkentei nedorybės, todėl patepė Tave Dievas, Tavasis Dievas, džiaugsmo aliejumi daugiau negu Tavo bendrus. </p>
<p id="v8"><sup><small>8</small></sup>  Mira, alaviju ir kasija kvepia Tavo drabužiai. Iš dramblio kaulo rūmų linksmina Tave. </p>
<p id="v9"><sup><small>9</small></sup>  Karalių dukterys pasitinka Tave; karalienė Tavo dešinėje Ofyro auksu papuošta. </p>
<p id="v10"><sup><small>10</small></sup>  Klausyk, dukra, pažvelk ir išgirsk! Pamiršk savo tautą ir tėvo namus. </p>
<p id="v11"><sup><small>11</small></sup>  Karalius geidžia tavo grožio. Jis yra tavo Viešpats­garbink Jį! </p>
<p id="v12"><sup><small>12</small></sup>  Tyro dukros neša Tau dovanas, tautos kilmingieji Tavo palankumo ieško. </p>
<p id="v13"><sup><small>13</small></sup>  Karaliaus dukra šlovinga viduje, auksu išmegzti jos apdarai. </p>
<p id="v14"><sup><small>14</small></sup>  Išsiuvinėtais drabužiais papuoštą ją veda pas Karalių, ją seka mergaitės, jos draugės, kurios bus atvestos pas Tave. </p>
<p id="v15"><sup><small>15</small></sup>  Jos eina džiūgaudamos ir besilinksmindamos, jos įeis į Karaliaus rūmus. </p>
<p id="v16"><sup><small>16</small></sup>  Vietoj Tavo tėvų bus Tavo sūnūs; visoje šalyje Tu paskirsi juos kunigaikščiais. </p>
<p id="v17"><sup><small>17</small></sup>  Aš garsinsiu Tavo vardą per kartų kartas, todėl tautos girs Tave per amžius. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 45:3 <i>Švytinti didybe, šlove</i>: <a href="/lt/The_Urantia_Book/2#p1_2">UK 2:1.2</a>. </li>
</ol>
</div>
