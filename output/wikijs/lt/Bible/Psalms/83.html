<!--
title: Psalmynas - Skyrius 83
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/82">Psalmynas - Skyrius 82</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/84">Psalmynas - Skyrius 84</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dieve, netylėk! Dieve, nenurimk ir nebūk tylus! </p>
<p id="v2"><sup><small>2</small></sup>  Juk štai Tavo priešai triukšmauja, kelia galvas tie, kurie Tavęs nekenčia. </p>
<p id="v3"><sup><small>3</small></sup>  Prieš Tavo tautą jie rengia sąmokslą, tariasi prieš Tavo globotinius. </p>
<p id="v4"><sup><small>4</small></sup>  Jie sako: “Eikime, išnaikinkime juos, kad šios tautos nebebūtų ir Izraelio vardo niekas nebeminėtų”. </p>
<p id="v5"><sup><small>5</small></sup>  Jie tariasi vieningai, susijungia prieš Tave; </p>
<p id="v6"><sup><small>6</small></sup>  Edomo ir Moabo stovyklos, izmaelitai ir hagarai, </p>
<p id="v7"><sup><small>7</small></sup>  Gebalas, Amonas ir Amalekas, Filistija kartu su Tyro gyventojais. </p>
<p id="v8"><sup><small>8</small></sup>  Su jais kartu asirai eina, Loto palikuonims teikia paramą. </p>
<p id="v9"><sup><small>9</small></sup>  Padaryk jiems kaip Midjanui, kaip Siserai ir Jabinui prie Kišono upelio; </p>
<p id="v10"><sup><small>10</small></sup>  jie prie En Doro sunaikinti buvo, tapo mėšlu žemei patręšti. </p>
<p id="v11"><sup><small>11</small></sup>  Padaryk jų kunigaikščius kaip Orebą ir Zeebą, kaip Zebachą bei Calmuną­visus jų vadus, </p>
<p id="v12"><sup><small>12</small></sup>  kurie sakė: “Pasiglemžkime Dievo žemes!” </p>
<p id="v13"><sup><small>13</small></sup>  Dieve, padaryk juos lyg sūkurio blaškomus lapus, lyg šiaudus prieš vėją. </p>
<p id="v14"><sup><small>14</small></sup>  Kaip ugnis sudegina mišką, kaip liepsna nudegina kalnus, </p>
<p id="v15"><sup><small>15</small></sup>  taip gainiok juos audromis, gąsdink vėtromis. </p>
<p id="v16"><sup><small>16</small></sup>  Viešpatie, sugėdink jų veidus, kad jie ieškotų Tavo vardo! </p>
<p id="v17"><sup><small>17</small></sup>  Tegul visada juos gėda ir išgąstis lydi ir gėdoje jie tepražūna. </p>
<p id="v18"><sup><small>18</small></sup>  Težino jie, kad Tas, kurio vardas Viešpats, visoje žemėje yra aukščiausias! <sup id="cite1"><a href="#fn1">[1]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 83:18 <i>Jahvė, Sinajaus klanų Dievas</i>: <a href="/lt/The_Urantia_Book/142#p3_3">UK 142:3.3</a>.  <i>Jehova (Jahvė)</i>: <a href="/lt/The_Urantia_Book/96#p1_10">UK 96:1.10</a>. </li>
</ol>
</div>
