<!--
title: Psalmynas - Skyrius 25
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/24">Psalmynas - Skyrius 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/26">Psalmynas - Skyrius 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, į Tave keliu savo sielą. </p>
<p id="v2"><sup><small>2</small></sup>  Mano Dieve, pasitikiu Tavimi. Tenebūsiu sugėdintas, tenedžiūgaus dėl manęs mano priešas. </p>
<p id="v3"><sup><small>3</small></sup>  Te nė vienas, kuris laukia Tavęs, nebūna sugėdintas, tebūna sugėdinti tie, kurie nusikalsta be priežasties. </p>
<p id="v4"><sup><small>4</small></sup>  Viešpatie, parodyk man savąjį kelią, pamokyk mane savo takų. </p>
<p id="v5"><sup><small>5</small></sup>  Vesk mane savo tiesa ir mokyk, nes Tu esi mano išgelbėjimo Dievas, laukiu Tavęs visą dieną. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Viešpatie, atsimink gailestingumą ir malones, kurios yra nuo amžių. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Užmiršk mano jaunystės kaltes ir nedorybes. O Viešpatie, atmink mane dėl savo gerumo, pagal savo gailestingumą. </p>
<p id="v8"><sup><small>8</small></sup>  Geras ir teisus yra Viešpats, todėl nusidėjėliams kelią parodo. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Romiųjų mintis kreipia į tiesą, savo kelių moko nuolankiuosius. </p>
<p id="v10"><sup><small>10</small></sup>  Visi Viešpaties takai yra gailestingumas ir tiesa tiems, kurie laikosi Jo sandoros ir įsakymų. </p>
<p id="v11"><sup><small>11</small></sup>  Atleisk mano kaltę, Viešpatie, dėl savo vardo, nes ji yra didelė. </p>
<p id="v12"><sup><small>12</small></sup>  Žmogų, kuris bijo Viešpaties, Jis mokys pasirinkti kelią. </p>
<p id="v13"><sup><small>13</small></sup>  Jis pats gyvens laimingai, o jo vaikai paveldės kraštą. </p>
<p id="v14"><sup><small>14</small></sup>  Viešpaties paslaptis su tais, kurie Jo bijo, jiems Jis apreikš savo sandorą. </p>
<p id="v15"><sup><small>15</small></sup>  Visada mano akys į Viešpatį krypsta­Jis mano kojas išpainios iš pinklių. </p>
<p id="v16"><sup><small>16</small></sup>  Pažvelk į mane ir pasigailėk manęs, nes esu vienišas ir suvargęs. </p>
<p id="v17"><sup><small>17</small></sup>  Mano širdies vargų pagausėjo, išvesk mane iš bėdų. </p>
<p id="v18"><sup><small>18</small></sup>  Pažvelk į mano vargą bei skausmą ir atleisk visas mano nuodėmes. </p>
<p id="v19"><sup><small>19</small></sup>  Matai, kaip daug mano priešų, kaip baisiai manęs jie nekenčia. </p>
<p id="v20"><sup><small>20</small></sup>  Saugok mano sielą ir gelbėk mane, kad nebūčiau sugėdintas, nes pasitikiu Tavimi. </p>
<p id="v21"><sup><small>21</small></sup>  Nekaltumas ir teisumas tesaugo mane, nes aš laukiu Tavęs! </p>
<p id="v22"><sup><small>22</small></sup>  Dieve, išgelbėk Izraelį iš visų nelaimių! </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 25:5 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 25:6 <i>Dievas gailestingas</i>: <a href="/lt/The_Urantia_Book/2#p5_7">UK 2:5.7</a>.  <i>Visiškai gailestingas</i>: <a href="/lt/The_Urantia_Book/142#p3_7">UK 142:3.7</a>.  <i>Gailestingumo tarnyba</i>: <a href="/lt/The_Urantia_Book/6#p3_2">UK 6:3.2</a>.  <i>Gailestingumas</i>: <a href="/lt/The_Urantia_Book/131#p10_6">UK 131:10.6</a>.  <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>. </li>
  <li id="fn3"><a href="#cite3">↑</a> 25:8-9 <i>Viešpats geras ir teisus</i>: <a href="/lt/The_Urantia_Book/131#p2_3">UK 131:2.3</a>. </li>
</ol>
</div>
