<!--
title: Psalmynas - Skyrius 77
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/76">Psalmynas - Skyrius 76</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/78">Psalmynas - Skyrius 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano balsas kilo į Viešpatį, kai aš Jo šaukiausi. Mano balsas kilo, ir Jis išklausė mane! </p>
<p id="v2"><sup><small>2</small></sup>  Savo nelaimės dieną ieškojau Viešpaties; per naktį ištiesta mano ranka nepavargo; mano siela nepriėmė paguodos. </p>
<p id="v3"><sup><small>3</small></sup>  Kai prisimenu Dievą­vaitoju, aš skundžiuosi ir alpsta mano dvasia. </p>
<p id="v4"><sup><small>4</small></sup>  Tu laikai atmerktas mano akis. Aš nerimauju ir negaliu kalbėti. </p>
<p id="v5"><sup><small>5</small></sup>  Apie praėjusias dienas mąstau, prisimenu senus laikus. </p>
<p id="v6"><sup><small>6</small></sup>  Naktį prisimenu giesmę ir mąstau savo širdyje, mano dvasia vis tyrinėja: </p>
<p id="v7"><sup><small>7</small></sup>  “Nejaugi amžiams atstums Viešpats ir nebebus palankus? </p>
<p id="v8"><sup><small>8</small></sup>  Ar Jo gailestingumas aplenkė mane? Ar Jo pažadai, duoti kartų kartoms, neišsipildys? </p>
<p id="v9"><sup><small>9</small></sup>  Argi Dievas pamiršo būti maloningas ir užsirūstinęs atsisakė būti gailestingas?” </p>
<p id="v10"><sup><small>10</small></sup>  Aš sakiau: “Man skaudu, kad Aukščiausiojo dešinė pasikeitusi”. </p>
<p id="v11"><sup><small>11</small></sup>  Prisimenu Viešpaties darbus, Tavo senovėje darytus stebuklus; </p>
<p id="v12"><sup><small>12</small></sup>  apgalvoju visą Tavo darbą, kalbu apie Tavo veiksmus. </p>
<p id="v13"><sup><small>13</small></sup>  Dieve, šventas yra Tavo kelias! Kuris dievas yra toks didis, kaip mūsų Dievas? </p>
<p id="v14"><sup><small>14</small></sup>  Tu esi stebuklus darantis Dievas, apreiškiantis tautose savo galią. </p>
<p id="v15"><sup><small>15</small></sup>  Tu savo ranka išpirkai savo tautą, Jokūbo ir Juozapo vaikus. </p>
<p id="v16"><sup><small>16</small></sup>  Pamatę Tave vandenys, o Dieve, pamatę Tave vandenys sudrebėjo, gelmės sunerimo. </p>
<p id="v17"><sup><small>17</small></sup>  Iš debesų vanduo pasipylė, pasigirdo padangėse garsas, švilpė Tavosios strėlės. </p>
<p id="v18"><sup><small>18</small></sup>  Griaustinis danguje sudundėjo, žaibai apšvietė pasaulį, drebėjo ir virpėjo žemė. </p>
<p id="v19"><sup><small>19</small></sup>  Tavo kelias ėjo per jūrą, takas­ per plačius vandenis, kur praėjai­ neliko žymės. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Tu vedei savo tautą kaip avis Mozės ir Aarono ranka. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 77:19 <i>2 dalis: Dieviški žingsniai</i>: <a href="/lt/The_Urantia_Book/2#p1_1">UK 2:1.1</a>. </li>
</ol>
</div>
