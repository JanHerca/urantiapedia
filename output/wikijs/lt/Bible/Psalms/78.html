<!--
title: Psalmynas - Skyrius 78
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/77">Psalmynas - Skyrius 77</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/79">Psalmynas - Skyrius 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Klausykis mano tauta mano įstatymo. Išgirsk savo ausimis mano burnos žodžius! </p>
<p id="v2"><sup><small>2</small></sup>  Atversiu burną palyginimais, atskleisiu senovės laikų paslaptis. </p>
<p id="v3"><sup><small>3</small></sup>  Ką girdėjome ir sužinojome, ką mūsų tėvai pasakojo mums, </p>
<p id="v4"><sup><small>4</small></sup>  neslėpsime nuo jų vaikų, pasakosime būsimai kartai apie Viešpaties šlovę, Jo galybę ir stebuklus, kuriuos Jis padarė. </p>
<p id="v5"><sup><small>5</small></sup>  Jis davė liudijimą Jokūbe ir išleido įstatymą Izraelyje. Ką Jis įsakė mūsų tėvams, jie turi skelbti savo vaikams, </p>
<p id="v6"><sup><small>6</small></sup>  kad ir būsimoji karta­ateityje gimsiantieji vaikai­žinotų ir skelbtų savo vaikams, </p>
<p id="v7"><sup><small>7</small></sup>  kad jie pasitikėtų Dievu, nepamirštų Dievo darbų ir laikytųsi Jo įsakymų, </p>
<p id="v8"><sup><small>8</small></sup>  kad netaptų jie, kokie buvo jų tėvai, kietasprandė ir maištinga karta; karta, kurios širdis nebuvo tvirta nei dvasia ištikima Dievui. </p>
<p id="v9"><sup><small>9</small></sup>  Efraimai, ginkluoti lankais, pabėgo iš mūšio kautynių dieną. </p>
<p id="v10"><sup><small>10</small></sup>  Dievo sandoros jie nesilaikė ir įstatymų nepaisė. </p>
<p id="v11"><sup><small>11</small></sup>  Užmiršo Jo darbus bei padarytus stebuklus. </p>
<p id="v12"><sup><small>12</small></sup>  Jų tėvams matant, Jis darė nuostabių dalykų Egipto šalyje, Coano laukuose. </p>
<p id="v13"><sup><small>13</small></sup>  Jis perskyrė jūrą ir pervedė juos, vandenys stovėjo kaip siena. </p>
<p id="v14"><sup><small>14</small></sup>  Jis vedė juos dieną debesimi, o naktį­ugnies šviesa. </p>
<p id="v15"><sup><small>15</small></sup>  Jis perskėlė dykumos uolą ir pagirdė juos kaip iš gelmių. </p>
<p id="v16"><sup><small>16</small></sup>  Iš uolos veržėsi srovės ir vanduo lyg upės tekėjo. </p>
<p id="v17"><sup><small>17</small></sup>  Tačiau jie dar daugiau prieš Jį nusidėjo, maištavo prieš Aukščiausiąjį dykumoje. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Jie gundė Dievą savo širdyse, reikalaudami maisto, kurio užsigeidė. </p>
<p id="v19"><sup><small>19</small></sup>  Jie kalbėjo prieš Dievą ir sakė: “Argi gali Dievas paruošti mums stalą dykumoje? </p>
<p id="v20"><sup><small>20</small></sup>  Štai Jis smogė į uolą, iš jos ištekėjo vandenys ir pasipylė upeliai. Bet argi Jis gali duoti duonos ir mėsos savo tautai?” </p>
<p id="v21"><sup><small>21</small></sup>  Išgirdęs tai, Viešpats supyko, ugnis užsidegė prieš Jokūbą, rūstybė kilo prieš Izraelį, </p>
<p id="v22"><sup><small>22</small></sup>  nes jie netikėjo Dievu ir nepasitikėjo Jo išgelbėjimu. </p>
<p id="v23"><sup><small>23</small></sup>  Tačiau Jis debesims įsakė iš aukštybių, dangaus vartus atidarė. </p>
<p id="v24"><sup><small>24</small></sup>  Iš dangaus Jis pabėrė maną­maistą jiems valgyti. </p>
<p id="v25"><sup><small>25</small></sup>  Žmonės valgė angelų duoną; turėjo pakankamai maisto. </p>
<p id="v26"><sup><small>26</small></sup>  Jis padangėje sukėlė rytų ir pietų vėją savo galia </p>
<p id="v27"><sup><small>27</small></sup>  ir leido lyti ant jų mėsa kaip dulkėmis ir sparnuotais paukščiais kaip jūros smiltimis. </p>
<p id="v28"><sup><small>28</small></sup>  Jie krito į jų stovyklą ties palapinėmis. </p>
<p id="v29"><sup><small>29</small></sup>  Jie valgė, ir visi pasisotino: patenkino Dievas jų norus. </p>
<p id="v30"><sup><small>30</small></sup>  Bet jie dar nebuvo palikę savo geismų, dar valgis tebebuvo burnoje, </p>
<p id="v31"><sup><small>31</small></sup>  kai Dievo rūstybė užgriuvo juos. Jis išžudė jų riebiausius ir Izraelio rinktinius sunaikino. </p>
<p id="v32"><sup><small>32</small></sup>  Nepaisant viso to, jie ir toliau nuodėmiavo, netikėdami Dievo stebuklais. </p>
<p id="v33"><sup><small>33</small></sup>  Jie leido dienas tuštybėje, savo metus­baimėje. </p>
<p id="v34"><sup><small>34</small></sup>  Naikinami ieškojo jie Dievo, sugrįžę Viešpaties klausė. </p>
<p id="v35"><sup><small>35</small></sup>  Atsiminė, kad Dievas yra jų uola, aukščiausiasis Dievas jų atpirkėjas. </p>
<p id="v36"><sup><small>36</small></sup>  Bet jie apgaudinėjo Jį ir savo liežuviais melavo Jam, <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  jų širdis nebuvo teisi prieš Jį, jie nepasiliko ištikimi Jo sandorai. </p>
<p id="v38"><sup><small>38</small></sup>  Tačiau Jis, būdamas kupinas gailestingumo, atleido kaltes ir nesunaikino jų. Daugelį kartų Jis sulaikė savo rūstybę ir neišliejo pykčio. </p>
<p id="v39"><sup><small>39</small></sup>  Jis atsimindavo, kad jie tėra kūnas ir kvapas, kuris nueina ir nebegrįžta. </p>
<p id="v40"><sup><small>40</small></sup>  Kaip dažnai jie pykdė Jį dykumoje, liūdino tyruose! </p>
<p id="v41"><sup><small>41</small></sup>  Jie vis iš naujo gundė Dievą ir apribojo Izraelio Šventąjį. </p>
<p id="v42"><sup><small>42</small></sup>  Jie neprisimindavo Jo rankos ir tos dienos, kai Jis išvadavo juos iš priešo, </p>
<p id="v43"><sup><small>43</small></sup>  kai darė Egipte ženklus ir stebuklus Coano laukuose. </p>
<p id="v44"><sup><small>44</small></sup>  Jis pavertė krauju upelius ir upes, kad jie negalėtų gerti iš jų. </p>
<p id="v45"><sup><small>45</small></sup>  Jis siuntė muses, kurios kandžiojo juos, taip pat varles, kurios naikino juos. </p>
<p id="v46"><sup><small>46</small></sup>  Jis užleido ant jų laukų derliaus žiogus ir skėrius. </p>
<p id="v47"><sup><small>47</small></sup>  Jis išdaužė ledais vynuogynus ir šilkmedžius sunaikino šalčiu. </p>
<p id="v48"><sup><small>48</small></sup>  Jų gyvuliai nuo ledų žuvo ir galvijus naikino žaibai. </p>
<p id="v49"><sup><small>49</small></sup>  Jis siuntė jiems savo rūstybę, įtūžį, pyktį ir visus nelaimių nešėjus. </p>
<p id="v50"><sup><small>50</small></sup>  Jis padarė kelią savo rūstybei, nesaugojo jų nuo mirties, ant jų užleido marą. </p>
<p id="v51"><sup><small>51</small></sup>  Jis išžudė visus pirmagimius Egipte, pajėgumo pradžią Chamo palapinėse. </p>
<p id="v52"><sup><small>52</small></sup>  Jis išvedė savo tautą kaip avis, kaip kaimenę dykuma vedė. </p>
<p id="v53"><sup><small>53</small></sup>  Jis vedė juos saugiai, jie nieko nebijojo, jų priešus apdengė jūra. </p>
<p id="v54"><sup><small>54</small></sup>  Jis atvedė juos į šventąją žemę, prie kalno, kurį Jo dešinė buvo įsigijusi. </p>
<p id="v55"><sup><small>55</small></sup>  Jis išvarė tautas, išdalijo jų žemę paveldėti ir Izraelio gimines apgyvendino jų palapinėse. </p>
<p id="v56"><sup><small>56</small></sup>  Tačiau jie gundė Jį ir maištavo prieš Dievą, Aukščiausiojo įsakymų nesilaikė. </p>
<p id="v57"><sup><small>57</small></sup>  Nusisuko ir buvo neištikimi kaip jų tėvai, nukrypo į šalį kaip sugadintas lankas. </p>
<p id="v58"><sup><small>58</small></sup>  Aukštumomis jie kėlė Jo pyktį, drožtais atvaizdais sukėlė Jam pavydą. </p>
<p id="v59"><sup><small>59</small></sup>  Dievas, tai išgirdęs, supyko ir pasibjaurėjo Izraeliu. </p>
<p id="v60"><sup><small>60</small></sup>  Jis paliko palapinę Šilojuje, kurią tarp žmonių buvo pasistatęs. </p>
<p id="v61"><sup><small>61</small></sup>  Savo jėgą Jis atidavė į nelaisvę, savo šlovę­į priešo rankas. </p>
<p id="v62"><sup><small>62</small></sup>  Savo tautą pavedė kardui ir pyko ant savo paveldėjimo. </p>
<p id="v63"><sup><small>63</small></sup>  Jaunuolius ugnis prarijo, mergaitės liko netekėjusios. </p>
<p id="v64"><sup><small>64</small></sup>  Kunigai krito nuo kardo, o našlės negalėjo jų apraudoti. </p>
<p id="v65"><sup><small>65</small></sup>  Tada Viešpats pabudo tarsi žmogus iš miego, tarsi karžygys, šūkaudamas nuo vyno, </p>
<p id="v66"><sup><small>66</small></sup>  Jis privertė priešus bėgti, amžiną gėdą jiems padarė. </p>
<p id="v67"><sup><small>67</small></sup>  Jis atsisakė Juozapo palapinės ir Efraimo giminės neišsirinko. </p>
<p id="v68"><sup><small>68</small></sup>  Išsirinko Jis Judo giminę, Siono kalną pamėgo. </p>
<p id="v69"><sup><small>69</small></sup>  Čia Jis pastatė savo šventyklą, aukštą kaip dangų, tvirtą lyg žemę, amžiams sutvertą. </p>
<p id="v70"><sup><small>70</small></sup>  Savo tarną Dovydą Jis išsirinko, paėmęs jį nuo avių gardų. </p>
<p id="v71"><sup><small>71</small></sup>  Pašaukė jį nuo žindančių avių ganyti Jokūbą ir Izraelį, Jo paveldėjimą. </p>
<p id="v72"><sup><small>72</small></sup>  Jis ganė juos nuoširdžiai, rūpestinga ranka juos vedė. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>. </li>
  <li id="fn2"><a href="#cite2">↑</a> 78:36 <i>Plokščiasis su lūpomis</i>: <a href="/lt/The_Urantia_Book/149#p6_12">UK 149:6.12</a>. </li>
</ol>
</div>
