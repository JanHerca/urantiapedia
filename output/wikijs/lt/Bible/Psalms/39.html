<!--
title: Psalmynas - Skyrius 39
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/38">Psalmynas - Skyrius 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/40">Psalmynas - Skyrius 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš sakiau: “Saugosiu savo kelius, kad nenusidėčiau liežuviu; pažabosiu savo burną, kol nedorėlis tebėra priešais mane”. </p>
<p id="v2"><sup><small>2</small></sup>  Pasidariau visiškas nebylys, visko džiuginančio atsisakiau; mano skausmas pakilo, </p>
<p id="v3"><sup><small>3</small></sup>  įkaito širdis mano krūtinėje, bemąstant įsiliepsnojo; aš prabilau. </p>
<p id="v4"><sup><small>4</small></sup>  Viešpatie, leisk sužinoti mano pabaigą ir skaičių mano dienų, kad žinočiau, koks menkas aš esu. </p>
<p id="v5"><sup><small>5</small></sup>  Mano dienų tik sprindis, mano amžius kaip niekas Tavo akivaizdoje. Kaip kvapas yra žmogaus gyvenimas. </p>
<p id="v6"><sup><small>6</small></sup>  Kaip šešėlis vaikščioja žmogus, tuščiai stengiasi; krauna turtus ir nežino, kam jie atiteks. </p>
<p id="v7"><sup><small>7</small></sup>  Viešpatie, ko aš lauksiu? Mano viltis Tavyje. </p>
<p id="v8"><sup><small>8</small></sup>  Iš visų mano nusikaltimų išlaisvink mane. Nepadaryk manęs kvailojo pajuoka. </p>
<p id="v9"><sup><small>9</small></sup>  Pasidariau nebylys, neatveriu burnos, nes Tu tai padarei. </p>
<p id="v10"><sup><small>10</small></sup>  Atitrauk nuo manęs savo rūstybę. Nuo Tavo rankos smūgių aš nykstu. </p>
<p id="v11"><sup><small>11</small></sup>  Kai už kaltes baudi žmogų, suėdi kaip kandis, kas jam brangiausia. Žmogus­tik kvapas. </p>
<p id="v12"><sup><small>12</small></sup>  Viešpatie, išgirsk mano maldą, šauksmą mano išklausyk! Netylėk dėl mano ašarų! Aš esu tik svečias pas Tave, praeivis kaip visi mano tėvai. </p>
<p id="v13"><sup><small>13</small></sup>  Nugręžk nuo manęs savo žvilgsnį, kad atsigaučiau pirma, negu iškeliausiu ir pranyksiu. </p>
