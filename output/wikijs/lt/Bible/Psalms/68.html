<!--
title: Psalmynas - Skyrius 68
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/67">Psalmynas - Skyrius 67</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/69">Psalmynas - Skyrius 69</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tepakyla Dievas, tebūna išsklaidyti Jo priešai, tebėga nuo Jo, kurie Jo nekenčia. </p>
<p id="v2"><sup><small>2</small></sup>  Kaip dūmai išsklaidomi, kaip vaškas nuo ugnies sutirpsta, taip tepradingsta nedorėliai Dievo akivaizdoje. </p>
<p id="v3"><sup><small>3</small></sup>  Teisieji tegu linksminasi ir džiūgauja prieš Dievą, tedžiūgauja neapsakomai. </p>
<p id="v4"><sup><small>4</small></sup>  Giedokite Dievui! Girkite Jo vardą! Taisykite kelią Tam, kuris važinėja virš debesų! Jo vardas yra Viešpats. Džiūgaukite Jo akivaizdoje! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Našlaičių tėvas ir našlių globėjas savo šventoje buveinėje yra Dievas. </p>
<p id="v6"><sup><small>6</small></sup>  Dievas parūpina benamiams namus, išveda belaisvius į laisvę. Tik maištininkai lieka gyventi išdžiūvusioje žemėje. </p>
<p id="v7"><sup><small>7</small></sup>  Dieve, kai Tu ėjai savo tautos priekyje, kai žygiavai per dykumą, </p>
<p id="v8"><sup><small>8</small></sup>  žemė drebėjo, Dievo akivaizdoje dangūs lašėjo. Sinajus drebėjo prieš Dievą, Izraelio Dievą. </p>
<p id="v9"><sup><small>9</small></sup>  Dieve, siuntei gausų lietų ant savųjų, juo gaivinai suvargusius. </p>
<p id="v10"><sup><small>10</small></sup>  Tavoji tauta tenai įsikūrė, Dieve, Tu buvai jiems geras ir viskuo aprūpinai. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Kai Viešpats tarė žodį, didelis būrys skelbėjų pasipylė, </p>
<p id="v12"><sup><small>12</small></sup>  karaliai ir kariuomenė skubėdami pabėgo, o šeimininkė padalino grobį. </p>
<p id="v13"><sup><small>13</small></sup>  Nors gulėjote garduose, buvote lyg balandžio sparnai, padengti sidabru, ir geltonu auksu­jo plunksnos. </p>
<p id="v14"><sup><small>14</small></sup>  Kai Visagalis išsklaidė karalius, žemė atrodė balta lyg sniegas Calmone. </p>
<p id="v15"><sup><small>15</small></sup>  Dievo kalnas­kalnas Bašane, aukštas kalnas­kalnas Bašane. </p>
<p id="v16"><sup><small>16</small></sup>  Ko šnairuojate, aukštosios kalnų viršūnės, į kalną, kur Dievas panoro gyventi? Taip, Viešpats gyvens jame per amžius! </p>
<p id="v17"><sup><small>17</small></sup>  Dievo vežimų tūkstančių tūkstančiai, Viešpats tarp jų ant Sinajaus, savo šventykloje. </p>
<p id="v18"><sup><small>18</small></sup>  Tu užžengei aukštyn, nusivedei paimtus belaisvius, ėmei dovanų iš žmonių, net iš maištaujančių, kad Viešpats Dievas gyventų tarp jų. </p>
<p id="v19"><sup><small>19</small></sup>  Tebūna šlovinamas Viešpats kasdien! Jis naštas mūsų neša, Jis mūsų išgelbėjimo Dievas. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Mūsų Dievas­mus gelbėjantis Dievas. Viešpats Dievas gali išgelbėti iš mirties. </p>
<p id="v21"><sup><small>21</small></sup>  Tačiau Dievas sudaužo galvas savo priešams, gauruotas galvas tiems, kurie nepaliauja elgtis nedorai. </p>
<p id="v22"><sup><small>22</small></sup>  Viešpats tarė: “Iš Bašano kalnų juos sugrąžinsiu, jūros gelmėje surasiu, </p>
<p id="v23"><sup><small>23</small></sup>  kad mirkytum koją jų kraujuje ir tavo šunų liežuviams būtų ką laižyti”. </p>
<p id="v24"><sup><small>24</small></sup>  Jie matė Tavo eitynes, Dieve, mano Dievo ir mano Karaliaus didingąjį žygį į šventyklą. </p>
<p id="v25"><sup><small>25</small></sup>  Priešakyje giesmininkai, gale muzikantai ėjo, viduryje mergaitės mušė būgnelius. </p>
<p id="v26"><sup><small>26</small></sup>  Laiminkite Dievą susirinkimuose, Viešpatį, kurie esate iš Izraelio giminės. </p>
<p id="v27"><sup><small>27</small></sup>  Priekyje eina Benjaminas, visų jauniausias! Judo kunigaikščiai su savo būriais, Zabulono ir Neftalio kunigaikščiai. </p>
<p id="v28"><sup><small>28</small></sup>  Dieve, parodyk savo galybę, įtvirtink, Dieve, tai, ką padarei mūsų labui! </p>
<p id="v29"><sup><small>29</small></sup>  Jeruzalėje yra Tavo šventykla, karaliai ten dovanas Tau neš. </p>
<p id="v30"><sup><small>30</small></sup>  Sudrausk nendryno žvėrį, kaimenę jaučių su tautų veršiais; sutrypk norinčius duoklės! Išsklaidyk tautas, mėgstančias karus. </p>
<p id="v31"><sup><small>31</small></sup>  Ateis Egipto kunigaikščiai, Etiopija išties rankas į Dievą! </p>
<p id="v32"><sup><small>32</small></sup>  Pasaulio karalystės, giedokite Dievui, giedokite gyrių Viešpačiui! </p>
<p id="v33"><sup><small>33</small></sup>  Tam, kuris važinėja danguose, esančiuose nuo seno. Štai Jis pakelia savo galingą balsą. </p>
<p id="v34"><sup><small>34</small></sup>  Pripažinkite Dievo galybę. Izraelyje Jo didybė, debesyse Jo galia! </p>
<p id="v35"><sup><small>35</small></sup>  Didingas Dievas yra savo šventykloje, Izraelio Dievas; Jis teikia savo tautai galybę ir jėgą. Tebūna šlovinamas Dievas! </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 68:4 <i>Taip</i>: <a href="/lt/The_Urantia_Book/96#p1_9">UK 96:1.9</a>. </li>
  <li id="fn2"><a href="#cite2">↑</a> 68:10 <i>Dievas yra gausus</i>: <a href="/lt/The_Urantia_Book/2#p1_2">UK 2:1.2</a>. </li>
  <li id="fn3"><a href="#cite3">↑</a> 68:19-20 <i>2 dalis: Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
</ol>
</div>
