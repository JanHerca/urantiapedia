<!--
title: Psalmynas - Skyrius 95
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/94">Psalmynas - Skyrius 94</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/96">Psalmynas - Skyrius 96</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ateikite, giedokime Viešpačiui! Džiaugsmingą triukšmą kelkime savo išgelbėjimo uolai! </p>
<p id="v2"><sup><small>2</small></sup>  Ateikime į Jo akivaizdą su padėka, džiaugsmingai giedokime Jam psalmes! </p>
<p id="v3"><sup><small>3</small></sup>  Viešpats yra didis Dievas ir didis Karalius, didesnis už visus dievus. </p>
<p id="v4"><sup><small>4</small></sup>  Jo rankoje yra žemės gelmės ir Jam priklauso kalnų viršūnės. </p>
<p id="v5"><sup><small>5</small></sup>  Jo yra jūra, nes Jis ją sutvėrė, ir sausuma Jo rankų darbas. </p>
<p id="v6"><sup><small>6</small></sup>  Ateikite, pulkime žemėn prieš Dievą ir pagarbinkime, atsiklaupkime prieš Viešpatį, kuris sutvėrė mus! </p>
<p id="v7"><sup><small>7</small></sup>  Jis yra mūsų Dievas, o mes­Jo ganoma tauta ir Jo rankų globojamos avys! Šiandien, jeigu išgirsite Jo balsą,­ </p>
<p id="v8"><sup><small>8</small></sup>  “neužkietinkite savo širdžių kaip Meriboje, kaip gundymo dieną dykumoje, </p>
<p id="v9"><sup><small>9</small></sup>  kur jūsų tėvai mane gundė ir mėgino, nors mano darbus buvo matę! </p>
<p id="v10"><sup><small>10</small></sup>  Keturiasdešimt metų mane liūdino ta karta, ir Aš pasakiau: ‘Ši tauta klysta savo širdyje ir nepažįsta mano kelių’. </p>
<p id="v11"><sup><small>11</small></sup>  Užsirūstinęs jiems prisiekiau: ‘Jie neįeis į mano poilsį!’ ” </p>
