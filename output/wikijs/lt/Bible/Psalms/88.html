<!--
title: Psalmynas - Skyrius 88
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/87">Psalmynas - Skyrius 87</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/89">Psalmynas - Skyrius 89</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, mano išgelbėjimo Dieve, dieną ir naktį šaukiau Tavo akivaizdoje. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tepasiekia mano malda Tave! Išgirsk mano šauksmą! </p>
<p id="v3"><sup><small>3</small></sup>  Mano siela pilna skausmų ir mano gyvybė arti mirties. </p>
<p id="v4"><sup><small>4</small></sup>  Mane laiko tokiu, kuris nužengė į duobę, esu bejėgis žmogus. </p>
<p id="v5"><sup><small>5</small></sup>  Tarp mirusiųjų yra mano guolis, guliu kape kaip užmuštieji, kurių Tu nebeatsimeni, nes jie nuo Tavęs atskirti. </p>
<p id="v6"><sup><small>6</small></sup>  Tu įstūmei mane į giliausią duobę, į tamsą, į gelmes. </p>
<p id="v7"><sup><small>7</small></sup>  Mane slegia Tavo rūstybė, Tavo bangos ritasi per mane. </p>
<p id="v8"><sup><small>8</small></sup>  Tu atitolinai nuo manęs mano pažįstamus, jiems padarei mane bjaurų. Esu uždarytas ir negaliu išeiti. </p>
<p id="v9"><sup><small>9</small></sup>  Mano akys aptemo nuo vargo. Kasdien šaukiausi Tavęs, Viešpatie, tiesdamas į Tave rankas. </p>
<p id="v10"><sup><small>10</small></sup>  Ar parodysi stebuklus mirusiems? Ar mirusieji kelsis ir girs Tave? </p>
<p id="v11"><sup><small>11</small></sup>  Ar pasakojama apie Tavo malonę ir ištikimybę mirusiųjų karalystėje? </p>
<p id="v12"><sup><small>12</small></sup>  Ar žinomi Tavo stebuklai tamsoje ir Tavo teisumas užmiršimo šalyje? </p>
<p id="v13"><sup><small>13</small></sup>  Viešpatie, Tavęs aš šaukiuosi, mano malda kas rytą kyla į Tave. </p>
<p id="v14"><sup><small>14</small></sup>  Viešpatie, kodėl atstumi mane, slepi nuo manęs savo veidą? </p>
<p id="v15"><sup><small>15</small></sup>  Nuskurdęs ir pasiruošęs mirti esu nuo pat jaunystės, kenčiu Tavo siaubus, nežinau, ką daryti. </p>
<p id="v16"><sup><small>16</small></sup>  Tavo rūstybės įkarštis krinta ant manęs, naikina mane Tavo siaubai. </p>
<p id="v17"><sup><small>17</small></sup>  Jie visą laiką supa mane kaip vandenys ir skandina. </p>
<p id="v18"><sup><small>18</small></sup>  Tu atitolinai nuo manęs mielą bičiulį, mano pažįstami pamiršo mane. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 88:1 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
</ol>
</div>
