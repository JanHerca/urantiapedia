<!--
title: Psalmynas - Skyrius 72
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/71">Psalmynas - Skyrius 71</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/73">Psalmynas - Skyrius 73</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dieve, suteik karaliui savo išminties teisti ir savo teisingumo karaliaus sūnui, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  kad jis Tavo tautą teisingai teistų ir varguolių teises apgintų. </p>
<p id="v3"><sup><small>3</small></sup>  Tegu kalnai taiką tautai neša ir kalvos teisybę! </p>
<p id="v4"><sup><small>4</small></sup>  Tegul gins jis tautos varguolių teises, gelbės beturčių vaikus ir sunaikins prispaudėją. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Per kartų kartas jie bijos Tavęs, kol saulė švies ir mėnulis spindės. </p>
<p id="v6"><sup><small>6</small></sup>  Jis ateis kaip lietus ant nupjautos lankos, kaip lietus, drėkinantis žemę. </p>
<p id="v7"><sup><small>7</small></sup>  Jo dienomis žydės teisusis ir taika bus, kol danguje spindės mėnulis. </p>
<p id="v8"><sup><small>8</small></sup>  Jis viešpataus nuo jūros iki jūros ir nuo upės iki žemės pakraščių. </p>
<p id="v9"><sup><small>9</small></sup>  Jam nusilenks visi dykumų gyventojai ir jo priešai laižys dulkes. </p>
<p id="v10"><sup><small>10</small></sup>  Taršišo ir salų karaliai atneš jam dovanų. Šebos ir Sebos karaliai mokės duoklę. </p>
<p id="v11"><sup><small>11</small></sup>  Visi karaliai garbins jį, visi pagonys tarnaus jam. </p>
<p id="v12"><sup><small>12</small></sup>  Jis išvaduos pagalbos maldaujantį beturtį ir vargšą, kuriam nepadeda niekas. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Jis pasigailės vargšų ir beturčių ir jų gyvybes išgelbės. </p>
<p id="v14"><sup><small>14</small></sup>  Iš priespaudos ir smurto jis išlaisvins juos, jų kraujas bus brangus jo akyse. </p>
<p id="v15"><sup><small>15</small></sup>  Jis gyvens ir jam duos Šebos aukso, melsis už jį nuolatos, visą laiką jis bus giriamas. </p>
<p id="v16"><sup><small>16</small></sup>  Javų bus krašte apsčiai, net kalnų viršūnėse jie augs; kaip Libano miškas bus jo vaisiai. Miestai bus pilni žmonių kaip pievos žolių. </p>
<p id="v17"><sup><small>17</small></sup>  Jo vardas išliks per amžius. Jo vardas pasiliks, kol saulė švies danguje. Visos žemės giminės bus palaimintos jame, visos tautos vadins jį palaimintu. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Palaimintas Viešpats, Izraelio Dievas, kuris vienas daro stebuklus! </p>
<p id="v19"><sup><small>19</small></sup>  Palaimintas šlovingas Jo vardas per amžius. Jo šlovė tepripildo visą žemę! Amen! Amen! <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Pabaiga Jesės sūnaus Dovydo maldų. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 72:1-19 <i>Žydų pažiūros: antgamtinė kilmė</i>: <a href="/lt/The_Urantia_Book/170#p1_5">UK 170:1.5</a>. </li>
  <li id="fn2"><a href="#cite2">↑</a> 72:4,12-13 <i>Išgirsti vargšų ir vargšų šauksmą</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn3"><a href="#cite3">↑</a> 72:12 <i>Dievas girdi vargstančiųjų šauksmus</i>: <a href="/lt/The_Urantia_Book/146#p2_9">UK 146:2.9</a>. </li>
  <li id="fn4"><a href="#cite4">↑</a> 72:17 <i>Tautos vadina Jį palaimintuoju</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn5"><a href="#cite5">↑</a> 72:19 <i>Tegul žemė prisipildo šlovės</i>: <a href="/lt/The_Urantia_Book/131#p2_5">UK 131:2.5</a>. </li>
</ol>
</div>
