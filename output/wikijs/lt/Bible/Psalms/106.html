<!--
title: Psalmynas - Skyrius 106
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/105">Psalmynas - Skyrius 105</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/107">Psalmynas - Skyrius 107</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Girkite Viešpatį! Dėkokite Viešpačiui, nes Jis geras, nes Jo gailestingumas amžinas. </p>
<p id="v2"><sup><small>2</small></sup>  Kas išvardins galingus Viešpaties darbus, kas apsakys Jo šlovę? </p>
<p id="v3"><sup><small>3</small></sup>  Palaiminti, kurie Jo įsakymus vykdo, kurie visą laiką elgiasi teisiai. </p>
<p id="v4"><sup><small>4</small></sup>  Viešpatie, būdamas palankus savo tautai, atsimink ir mane, suteik man savo išgelbėjimą, </p>
<p id="v5"><sup><small>5</small></sup>  kad matyčiau išrinktųjų gerovę, džiūgaučiau su Tavo tauta, didžiuočiausi su Tavo paveldu. </p>
<p id="v6"><sup><small>6</small></sup>  Nusidėjome su savo tėvais, nusikaltome, elgėmės nedorai. </p>
<p id="v7"><sup><small>7</small></sup>  Mūsų tėvai Egipte nesuprato Tavo stebuklų. Jie užmiršo Tavo didelį gailestingumą, prieš Tave prie Raudonosios jūros maištavo. </p>
<p id="v8"><sup><small>8</small></sup>  Bet Jis dėl savo vardo išgelbėjo juos, kad parodytų savo galybę. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Jis sudraudė Raudonąją jūrą, ir ta išdžiūvo. Jis vedė juos per gelmes kaip per dykumą. </p>
<p id="v10"><sup><small>10</small></sup>  Iš vergijos Jis išgelbėjo juos, išpirko juos iš priešo rankos. </p>
<p id="v11"><sup><small>11</small></sup>  Vandenys užliejo priešus, nė vieno jų neliko. </p>
<p id="v12"><sup><small>12</small></sup>  Tada jie tikėjo Jo žodžiais, giedojo jam gyrių. </p>
<p id="v13"><sup><small>13</small></sup>  Bet greitai pamiršo Jo darbus ir nelaukė Jo patarimų, </p>
<p id="v14"><sup><small>14</small></sup>  dykumoje geiduliams atsidavė ir Dievą tyruose gundė. </p>
<p id="v15"><sup><small>15</small></sup>  Jis suteikė jiems, ko prašė, kartu siuntė ligas į jų būrį. </p>
<p id="v16"><sup><small>16</small></sup>  Pavydėjo jie Mozei stovykloje ir Viešpaties šventajam Aaronui. </p>
<p id="v17"><sup><small>17</small></sup>  Atsivėrusi žemė prarijo Dataną, palaidojo gaują Abiramo. </p>
<p id="v18"><sup><small>18</small></sup>  Užsidegė ugnis tarp jų, nedorėlius sudegino liepsna. </p>
<p id="v19"><sup><small>19</small></sup>  Jie pasidarė veršį Horebe ir garbino nulietą atvaizdą. </p>
<p id="v20"><sup><small>20</small></sup>  Jie iškeitė savo šlovę į pavidalą jaučio, ėdančio žolę. </p>
<p id="v21"><sup><small>21</small></sup>  Jie pamiršo savo gelbėtoją Dievą, kuris didelių dalykų Egipte padarė, </p>
<p id="v22"><sup><small>22</small></sup>  nuostabių darbų Chamo krašte, baisių dalykų prie Raudonosios jūros. </p>
<p id="v23"><sup><small>23</small></sup>  Dievas būtų juos sunaikinęs, jeigu ne Jo išrinktasis Mozė, stojęs užtarti juos prieš Dievą, kad Jo rūstybė jų nenubaustų. </p>
<p id="v24"><sup><small>24</small></sup>  Jie paniekino gerąją žemę, netikėjo Jo žodžiais, </p>
<p id="v25"><sup><small>25</small></sup>  palapinėse savo murmėjo, Viešpaties balso neklausė. </p>
<p id="v26"><sup><small>26</small></sup>  Jis tada pakėlė ranką, kad juos dykumoje sunaikintų, </p>
<p id="v27"><sup><small>27</small></sup>  jų vaikus išblaškytų tarp pagonių, po visas šalis išsklaidytų. </p>
<p id="v28"><sup><small>28</small></sup>  Jie Baal Peorui tarnavo, valgė negyvųjų aukas. </p>
<p id="v29"><sup><small>29</small></sup>  Šitaip jie savo darbais Viešpatį užrūstino, ir maras paplito tarp jų. </p>
<p id="v30"><sup><small>30</small></sup>  Tik kai Finehasas pakilęs teismą įvykdė, liovėsi maras. </p>
<p id="v31"><sup><small>31</small></sup>  Tai buvo jam įskaityta teisumu per visas kartas. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Įpykino jie Viešpatį prie Meribos vandenų, ir Mozė dėl jų nukentėjo. </p>
<p id="v33"><sup><small>33</small></sup>  Jie apkartino jo dvasią, neapgalvotus žodžius jis kalbėjo savo lūpomis. </p>
<p id="v34"><sup><small>34</small></sup>  Jie nesunaikino tautų, kaip Viešpats jiems buvo įsakęs. </p>
<p id="v35"><sup><small>35</small></sup>  Jie su pagonimis susimaišė ir išmoko jų darbus daryti. </p>
<p id="v36"><sup><small>36</small></sup>  Jie stabams jų tarnavo, ir tie spąstais jiems virto. </p>
<p id="v37"><sup><small>37</small></sup>  Jie savo sūnus ir dukteris velniams aukojo, </p>
<p id="v38"><sup><small>38</small></sup>  liejo nekaltą kraują­savo sūnų ir dukterų kraują­aukodami Kanaano stabams; krauju buvo sutepta žemė. </p>
<p id="v39"><sup><small>39</small></sup>  Jie susiteršė savo darbais ir paleistuvavo savo poelgiais. </p>
<p id="v40"><sup><small>40</small></sup>  Tada užsidegė Viešpaties rūstybė prieš savo tautą, bjaurus Jam tapo Jo paveldas. </p>
<p id="v41"><sup><small>41</small></sup>  Atidavė juos pagonims, tie, kurie jų nekentė, valdė juos. </p>
<p id="v42"><sup><small>42</small></sup>  Juos spaudė priešai ir slėgė jų ranka. </p>
<p id="v43"><sup><small>43</small></sup>  Daug kartų Jis išlaisvino juos, bet jie neklausė Jo patarimų; dėl savo nedorybių jie buvo pažeminti. </p>
<p id="v44"><sup><small>44</small></sup>  Tačiau Viešpats atsižvelgė į jų priespaudą, išgirdęs jų šauksmą, </p>
<p id="v45"><sup><small>45</small></sup>  atsiminė jų labui savo sandorą. Jis gailėjosi jų, būdamas didžiai gailestingas. <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Jis davė jiems rasti pasigailėjimą akyse tų, kurie išsivedė juos į nelaisvę. </p>
<p id="v47"><sup><small>47</small></sup>  Išgelbėk mus, Viešpatie, mūsų Dieve, ir surankiok tautose išblaškytus, kad dėkotume Tavo šventam vardui, girtumėmės Tavo šlove. </p>
<p id="v48"><sup><small>48</small></sup>  Palaimintas Viešpats, Izraelio Dievas, nuo amžių ir per amžius! Visa tauta tesako: “Amen”. Girkite Viešpatį! </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 106:8 <i>Galia</i>: <a href="/lt/The_Urantia_Book/131#p10_6">UK 131:10.6</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>. </li>
  <li id="fn2"><a href="#cite2">↑</a> 106:31 <i>Įskaityta už teisumą</i>: <a href="/lt/The_Urantia_Book/93#p4_5">UK 93:4.5</a>. </li>
  <li id="fn3"><a href="#cite3">↑</a> 106:45 <i>Sakoma, kad Dievas atgailauja</i>: <a href="/lt/The_Urantia_Book/2#p2_2">UK 2:2.2</a>.  <i>Sakoma, kad Dievas atgailauja</i>: <a href="/lt/The_Urantia_Book/4#p3_4">UK 4:3.4</a>. </li>
</ol>
</div>
