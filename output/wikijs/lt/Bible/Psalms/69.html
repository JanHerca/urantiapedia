<!--
title: Psalmynas - Skyrius 69
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/68">Psalmynas - Skyrius 68</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/70">Psalmynas - Skyrius 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gelbėk mane, Dieve, nes vandenys siekia mano sielą. </p>
<p id="v2"><sup><small>2</small></sup>  Nugrimzdau į gilius dumblus, nėra kojai atramos. Esu vandens gelmėse, bangos ritasi per mane. </p>
<p id="v3"><sup><small>3</small></sup>  Pailsau šaukdamas, išdžiūvo gerklė, aptemo akys, belaukiant Dievo. </p>
<p id="v4"><sup><small>4</small></sup>  Daugiau kaip galvos plaukų yra tų, kurie be priežasties manęs nekenčia. Galingesni už mane tie, kurie melagingai puola mane. Turiu grąžinti, ko nepaėmiau. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Dieve, Tu žinai mano kvailystę ir mano nusikaltimai nepaslėpti nuo Tavęs. </p>
<p id="v6"><sup><small>6</small></sup>  Tenebūna gėdinami dėl manęs tie, kurie laukia Tavęs, Valdove, kareivijų Viešpatie! Tenebūna įžeidinėjami dėl manęs tie, kurie ieško Tavęs, Izraelio Dieve! </p>
<p id="v7"><sup><small>7</small></sup>  Dėl Tavęs kenčiu pajuoką, nuo gėdos rausta mano veidas. </p>
<p id="v8"><sup><small>8</small></sup>  Svetimas tapau savo broliams, pašalinis­mano motinos vaikams. </p>
<p id="v9"><sup><small>9</small></sup>  Uolumas dėl Tavo namų sugraužė mane, Tave plūstančiųjų keiksmai krito ant manęs. </p>
<p id="v10"><sup><small>10</small></sup>  Kai aš verkiau ir varginau sielą pasninku­jie užgauliojo mane. </p>
<p id="v11"><sup><small>11</small></sup>  Vietoje drabužių vilkiu ašutinę­dėl to tapau jiems priežodžiu. </p>
<p id="v12"><sup><small>12</small></sup>  Tie, kurie sėdi vartuose, kalba prieš mane ir geriantys vyną dainuoja apie mane. </p>
<p id="v13"><sup><small>13</small></sup>  O aš meldžiuosi Tau, Viešpatie, visą laiką. Dieve, dėl savo beribio gailestingumo išklausyk mane, dėl savo išgelbėjimo tiesos. </p>
<p id="v14"><sup><small>14</small></sup>  Išgelbėk mane iš dumblo, kad nenugrimzčiau, ištrauk iš gilių vandenų, išvaduok iš piktų priešų. </p>
<p id="v15"><sup><small>15</small></sup>  Teneužlieja manęs vandens srovė, tenepraryja gelmė ir teneapžioja manęs duobė. </p>
<p id="v16"><sup><small>16</small></sup>  Viešpatie, išklausyk mane dėl savo malonės gausos! Pažvelk į mane gailestingai. </p>
<p id="v17"><sup><small>17</small></sup>  Nepaslėpk savo veido nuo savo tarno, nes esu varge; skubiai išklausyk mane! </p>
<p id="v18"><sup><small>18</small></sup>  Priartėk prie mano sielos ir išpirk. Išlaisvink mane iš priešų! </p>
<p id="v19"><sup><small>19</small></sup>  Tu žinai, kaip mane plūsta, gėdina ir niekina; Tu matai visus mano prispaudėjus. </p>
<p id="v20"><sup><small>20</small></sup>  Pajuoka plėšo mano širdį, aš pavargau. Aš laukiau pasigailėjimo, bet jo nėra, ieškojau guodėjų, tačiau neradau. </p>
<p id="v21"><sup><small>21</small></sup>  Vietoje maisto duoda man tulžies, ištroškusį girdo actu. </p>
<p id="v22"><sup><small>22</small></sup>  Jų stalas jiems patiems spąstais tevirsta ir jų gerovė­žabangais! </p>
<p id="v23"><sup><small>23</small></sup>  Teaptemsta jų akys, kad neregėtų; padaryk, kad jų strėnos visada svyruotų. </p>
<p id="v24"><sup><small>24</small></sup>  Išliek ant jų savo užsidegimą, ir Tavo rūstybės įkarštis tepasiekia juos. </p>
<p id="v25"><sup><small>25</small></sup>  Jų buveinė tegul ištuštėja, palapinėse gyventojų tenelieka. </p>
<p id="v26"><sup><small>26</small></sup>  Nes jie persekioja tą, kurį Tu ištikai, kurį sužeidei, tam jie didina skausmą. </p>
<p id="v27"><sup><small>27</small></sup>  Tegul vis gausėja jų kaltės, ir teneįeina jie į Tavo teisumą. </p>
<p id="v28"><sup><small>28</small></sup>  Tebūna jie išbraukti iš gyvųjų knygos ir teisiųjų sąrašuose tenebūna jų vardų! <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Aš esu vargšas ir kenčiu; Tavo išgelbėjimas, Dieve, teiškelia mane! </p>
<p id="v30"><sup><small>30</small></sup>  Aš girsiu Dievo vardą giesme ir dėkodamas aukštinsiu Jį. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Tai Viešpačiui bus meiliau už jautį, už jauniklį jautuką su ragais ir nagais. </p>
<p id="v32"><sup><small>32</small></sup>  Tai matydami, linksminsis nuolankieji, ir atgys širdys tų, kurie ieško Dievo. <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Viešpats girdi vargšą ir neniekina savo belaisvių. </p>
<p id="v34"><sup><small>34</small></sup>  Jį tegiria dangūs ir žemė, jūros ir visa, kas juda jose. </p>
<p id="v35"><sup><small>35</small></sup>  Dievas išgelbės Sioną ir Judo miestus atstatys. Jie įsikurs ten ir gyvens, </p>
<p id="v36"><sup><small>36</small></sup>  Jo tarnų vaikai paveldės tą žemę, o Jo vardą mylintys gyvens joje. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 69:4 <i>Jie nekentė be priežasties</i>: <a href="/lt/The_Urantia_Book/180#p3_2">UK 180:3.2</a>. </li>
  <li id="fn2"><a href="#cite2">↑</a> 69:30-31 <i>Šlovink Dievą daina</i>: <a href="/lt/The_Urantia_Book/146#p2_16">UK 146:2.16</a>. </li>
  <li id="fn3"><a href="#cite3">↑</a> 69:32 <i>Dievo ieškantis</i>: <a href="/lt/The_Urantia_Book/1#p2_3">UK 1:2.3</a>. </li>
  <li id="fn4"><a href="#cite4">↑</a> 69:28 <i>Išbraukta iš įrašo</i>: <a href="/lt/The_Urantia_Book/37#p3_7">UK 37:3.7</a>. </li>
</ol>
</div>
