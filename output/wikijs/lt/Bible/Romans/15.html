<!--
title: Laiškas romiečiams - Skyrius 15
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Romans/14">Laiškas romiečiams - Skyrius 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Romans/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Romans/16">Laiškas romiečiams - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mes, stiprieji, turime pakęsti silpnųjų silpnybes ir ne sau pataikauti. </p>
<p id="v2"><sup><small>2</small></sup>  Kiekvienas iš mūsų tebūna malonus artimui jo labui ir pažangai. </p>
<p id="v3"><sup><small>3</small></sup>  Nes ir Kristus gyveno ne savo malonumui, bet, kaip parašyta: “Tave keikiančiųjų keiksmai krito ant manęs”. </p>
<p id="v4"><sup><small>4</small></sup>  O visa, kas anksčiau parašyta, mums pamokyti parašyta, kad ištverme ir Raštų paguoda turėtume viltį. </p>
<p id="v5"><sup><small>5</small></sup>  Ištvermės ir paguodos Dievas teduoda jums tarpusavyje būti vienos minties, Kristaus Jėzaus pavyzdžiu, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  kad sutartinai vienu balsu šlovintumėte Dievą, mūsų Viešpaties Jėzaus Kristaus Tėvą. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Todėl priimkite vienas kitą, kaip ir Kristus jus priėmė į Dievo šlovę. </p>
<p id="v8"><sup><small>8</small></sup>  Aš sakau: Kristus tapo apipjaustytųjų tarnas dėl Dievo tiesos, kad patvirtintų tėvams suteiktus pažadus </p>
<p id="v9"><sup><small>9</small></sup>  ir kad pagonys šlovintų Dievą už Jo gailestingumą, kaip parašyta: “Todėl išpažinsiu Tave tarp pagonių, Tavo vardui giedosiu”. </p>
<p id="v10"><sup><small>10</small></sup>  Ir vėl sakoma: “Džiaukitės, pagonys, kartu su Jo tauta”. </p>
<p id="v11"><sup><small>11</small></sup>  Ir dar: “Girkite Viešpatį, visi pagonys, šlovinkite Jį visos tautos”. </p>
<p id="v12"><sup><small>12</small></sup>  Ir Izaijas vėl sako: “Bus Jesės šaknis, Tas, kuris pakils valdyti pagonių, ir Juo vilsis pagonys”. </p>
<p id="v13"><sup><small>13</small></sup>  Tegul vilties Dievas pripildo jus dideliu džiaugsmu ir tikėjimo ramybe, kad Šventosios Dvasios jėga būtumėte pertekę vilties. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Aš, mano broliai, esu įsitikinęs, kad jūs esate kupini gerumo, pilni visokio pažinimo ir galite vieni kitus perspėti. </p>
<p id="v15"><sup><small>15</small></sup>  Parašiau jums, broliai, kai kur kiek per drąsiai, norėdamas jums priminti, kad dėl Dievo man suteiktos malonės </p>
<p id="v16"><sup><small>16</small></sup>  turiu būti pagonims Jėzaus Kristaus tarnas ir skelbti Dievo Evangeliją, kad pagonių auka taptų priimtina, Šventosios Dvasios pašventinta. </p>
<p id="v17"><sup><small>17</small></sup>  Taigi Kristuje Jėzuje aš galiu pasigirti Dievo darbais. </p>
<p id="v18"><sup><small>18</small></sup>  Juk nedrįsčiau ko nors pasakoti, ko Kristus nebūtų per mane nuveikęs, kad pagonys paklustų žodžiu ir darbu; </p>
<p id="v19"><sup><small>19</small></sup>  galingais ženklais ir stebuklais, Dievo Dvasios jėga nuo Jeruzalės ir aplinkui, iki Ilyrijos, aš iki galo paskelbiau Kristaus Evangeliją. </p>
<p id="v20"><sup><small>20</small></sup>  Be to, kad nestatyčiau ant svetimų pamatų, aš stengiausi skelbti Evangeliją ne ten, kur Kristaus vardas jau pagarsintas, </p>
<p id="v21"><sup><small>21</small></sup>  bet, kaip parašyta: “Pamatys tie, kuriems nebuvo apie Jį skelbta, ir supras tie, kurie nebuvo girdėję”. </p>
<p id="v22"><sup><small>22</small></sup>  Todėl aš ir buvau daug kartų sutrukdytas pas jus atvykti. </p>
<p id="v23"><sup><small>23</small></sup>  Bet dabar, neturėdamas vietos šiuose kraštuose ir daugel metų trokšdamas atvykti pas jus, </p>
<p id="v24"><sup><small>24</small></sup>  aš apsilankysiu, kai keliausiu į Ispaniją. Turiu vilties, keliaudamas pro šalį, išvysti jus ir tikiuosi, kad jūs palydėsite mane, prieš tai nors kiek pasimėgavusį bendravimu su jumis. </p>
<p id="v25"><sup><small>25</small></sup>  Bet dabar vykstu į Jeruzalę šventiesiems patarnauti. </p>
<p id="v26"><sup><small>26</small></sup>  Mat Makedonijai ir Achajai buvo malonu padaryti rinkliavą Jeruzalės šventųjų beturčiams. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Joms tai labai patiko, ir iš tikro jos yra jų skolininkės. Jeigu pagonys tapo jų dvasinių gėrybių dalininkais, tai jų pareiga­patarnauti medžiaginėmis gėrybėmis. </p>
<p id="v28"><sup><small>28</small></sup>  Taigi, baigęs šį reikalą ir jiems saugiai atidavęs, kas surinkta, keliausiu pro jus į Ispaniją. </p>
<p id="v29"><sup><small>29</small></sup>  Ir aš esu tikras, kad atvyksiu pas jus Kristaus Evangelijos palaiminimo pilnatvėje. </p>
<p id="v30"><sup><small>30</small></sup>  Todėl maldauju jus, broliai, dėl Viešpaties Jėzaus Kristaus ir Dvasios meilės, kad jūs kartu su manimi kovotumėte už mane maldose Dievui, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  kad būčiau išgelbėtas nuo netikinčiųjų Judėjoje, kad mano paslauga Jeruzalei būtų priimtina šventiesiems, </p>
<p id="v32"><sup><small>32</small></sup>  ir kad pagal Dievo valią atvykčiau pas jus su džiaugsmu ir atsigaivinčiau drauge su jumis. </p>
<p id="v33"><sup><small>33</small></sup>  Ramybės Dievas tebūnie su jumis visais! Amen. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:5-6 <i>Giminingi protai</i>: <a href="/lt/The_Urantia_Book/16#p6_3">UK 16:6.3</a>. </li>
  <li id="fn2"><a href="#cite2">↑</a> 15:6 <i>Viešpaties Jėzaus Kristaus Tėvas</i>: <a href="/lt/The_Urantia_Book/194#p3_11">UK 194:3.11</a>.  <i>Viešpaties Jėzaus Kristaus tėvas</i>: <a href="/lt/The_Urantia_Book/194#p4_6">UK 194:4.6</a>. </li>
  <li id="fn3"><a href="#cite3">↑</a> 15:13 <i>Pilnas džiaugsmo, laimės</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn4"><a href="#cite4">↑</a> 15:26 <i>Tarnavo vargšams</i>: <a href="/lt/The_Urantia_Book/194#p4_7">UK 194:4.7</a>. </li>
  <li id="fn5"><a href="#cite5">↑</a> 15:30 <i>Dvasios meilė</i>: <a href="/lt/The_Urantia_Book/8#p6_4">UK 8:6.4</a>. </li>
</ol>
</div>
