<!--
title: Koheleto knyga - Skyrius 7
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Ecclesiastes/6">Koheleto knyga - Skyrius 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Ecclesiastes/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Ecclesiastes/8">Koheleto knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Geras vardas yra geriau negu brangus tepalas ir mirties diena negu gimimo diena. </p>
<p id="v2"><sup><small>2</small></sup>  Geriau eiti į gedulo negu į puotos namus, nes tai visų žmonių galas ir gyvieji susimąsto. </p>
<p id="v3"><sup><small>3</small></sup>  Geriau yra liūdėti negu juoktis, nes liūdnas veidas daro širdį geresnę. </p>
<p id="v4"><sup><small>4</small></sup>  Išmintingųjų širdis yra gedulo namuose, o kvailių­linksmybės namuose. </p>
<p id="v5"><sup><small>5</small></sup>  Geriau yra išgirsti išmintingo barimą negu klausytis kvailųjų giedojimo. </p>
<p id="v6"><sup><small>6</small></sup>  Kvailio juokas yra kaip deginamų erškėčių spragsėjimas po puodu. Ir tai yra tuštybė. </p>
<p id="v7"><sup><small>7</small></sup>  Priespauda ir išmintingą padaro beprotį, o kyšiai sugadina širdį. </p>
<p id="v8"><sup><small>8</small></sup>  Pabaiga geriau negu pradžia; kantrumas geriau negu išdidumas. </p>
<p id="v9"><sup><small>9</small></sup>  Nebūk greitas pykti, nes pyktis yra kvailio antyje. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Nesakyk: “Kodėl seniau buvo geriau negu dabar?” Tai neišmintingas klausimas. </p>
<p id="v11"><sup><small>11</small></sup>  Gerai yra išmintis su paveldėjimu, ypač tiems, kurie mato saulę. </p>
<p id="v12"><sup><small>12</small></sup>  Išmintis yra tokia pat apsauga kaip pinigai, bet pažinimo pranašumas tas, kad išmintis suteikia gyvenimą tam, kuris ją turi. </p>
<p id="v13"><sup><small>13</small></sup>  Pažvelk į Dievo darbus! Kas galėtų ištiesinti tai, ką Jis padarė kreivą? </p>
<p id="v14"><sup><small>14</small></sup>  Gerą dieną džiaukis, o nelaimės dieną susimąstyk: Dievas padarė vieną ir kitą, kad žmogus nežinotų, kas jo laukia. </p>
<p id="v15"><sup><small>15</small></sup>  Per savo beprasmes dienas mačiau, kaip teisusis žūva savo teisume, o nedorėlis ilgai gyvena, darydamas pikta. </p>
<p id="v16"><sup><small>16</small></sup>  Nebūk per daug teisus nė per daug išmintingas; nepakenk pats sau. </p>
<p id="v17"><sup><small>17</small></sup>  Nebūk per daug nedoras nė kvailas, kad nemirtum prieš laiką. </p>
<p id="v18"><sup><small>18</small></sup>  Gera laikytis vieno ir nepaleisti kito, nes bijantis Dievo išvengs viso to. </p>
<p id="v19"><sup><small>19</small></sup>  Išmintingas yra stipresnis už dešimt galiūnų. </p>
<p id="v20"><sup><small>20</small></sup>  Nėra žemėje teisaus žmogaus, kuris visad gera darytų ir niekad nenusidėtų. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Nekreipk dėmesio į visas kalbas, kad neišgirstum savo tarno tave keikiant. </p>
<p id="v22"><sup><small>22</small></sup>  Nes tavo širdis žino, kad ir tu dažnai keiki kitus. </p>
<p id="v23"><sup><small>23</small></sup>  Aš viską išmintingai tyrinėjau ir galvojau, kad būsiu išmintingesnis, bet tai buvo toli nuo manęs. </p>
<p id="v24"><sup><small>24</small></sup>  Visa tai yra toli ir labai giliai. Kas visa tai ištirs? </p>
<p id="v25"><sup><small>25</small></sup>  Aš nusprendžiau savo širdyje pažinti, ištirti ir surasti išmintį bei priežastis, suprasti kvailumo, beprotystės ir neišmanymo pragaištingumą. </p>
<p id="v26"><sup><small>26</small></sup>  Aš supratau, kad kartesnė už mirtį yra moteris, kurios širdyje yra spąstai ir tinklai, o rankose­ virvės. Kas patinka Dievui, tas pabėgs nuo jos, bet nusidėjėlį ji sugauna. </p>
<p id="v27"><sup><small>27</small></sup>  Tai aš supratau,­sako pamokslininkas,­lygindamas vieną dalyką su kitu, kol radau atsakymą. </p>
<p id="v28"><sup><small>28</small></sup>  Ko mano siela ieškojo, bet aš neradau? Suradau vieną vyrą iš tūkstančio, bet moters tarp visų neradau nė vienos. </p>
<p id="v29"><sup><small>29</small></sup>  Štai ką aš supratau: Dievas sukūrė visus žmones teisius, bet jie patys daug dalykų prasimano. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:9 <i>Pyktis guli kvailių krūtinėje</i>: <a href="/lt/The_Urantia_Book/149#p4_2">UK 149:4.2</a>. </li>
  <li id="fn2"><a href="#cite2">↑</a> 7:20 <i>Blogis iš prigimties, o ne nuodėmingas</i>: <a href="/lt/The_Urantia_Book/148#p4_8">UK 148:4.8</a>. </li>
</ol>
</div>
