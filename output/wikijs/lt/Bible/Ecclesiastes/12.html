<!--
title: Koheleto knyga - Skyrius 12
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Ecclesiastes/11">Koheleto knyga - Skyrius 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Ecclesiastes/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prisimink savo Kūrėją jaunystėje, nelauk, kol ateis piktos dienos ir metai, apie kuriuos sakysi: “Man jie nepatinka”. </p>
<p id="v2"><sup><small>2</small></sup>  Nelauk, kol aptems saulės šviesa, mėnulis bei žvaigždės ir nauji debesys užeis po lietaus. </p>
<p id="v3"><sup><small>3</small></sup>  Tuomet namų sargai drebės, stiprieji susilenks, malėjos nebedirbs, nes jų bus maža išlikę, o tie, kurie žiūrės pro langus, nieko nebematys; </p>
<p id="v4"><sup><small>4</small></sup>  durys į gatvę užsidarys, girnų garsas nusilps; paukščiai prikels savo giesmėmis, o dukterų giesmių nesigirdės. </p>
<p id="v5"><sup><small>5</small></sup>  Tuomet jie bijos aukštumų ir baimė bus kelyje. Migdolų medžiai pražys, skėriai taps našta. Žmogus nieko nebenori, jis žengia į savo amžinus namus, ir raudotojai jau vaikščioja gatvėse. </p>
<p id="v6"><sup><small>6</small></sup>  Sidabrinis siūlas nutrūks, auksinis dubuo suduš, ąsotis prie šulinio subyrės ir šulinio ratas sulūš. </p>
<p id="v7"><sup><small>7</small></sup>  Dulkės sugrįš į žemę, iš kurios kilo, o dvasia­pas Dievą, kuris ją davė. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Tuštybių tuštybė,­sako pamokslininkas,­viskas yra tuštybė. </p>
<p id="v9"><sup><small>9</small></sup>  Kadangi pamokslininkas buvo išmintingas, jis visą laiką mokė žmones pažinimo. Jis viską ištyrė, apsvarstė ir sudėjo daug patarlių. </p>
<p id="v10"><sup><small>10</small></sup>  Pamokslininkas stengėsi surasti tinkamus pasakymus ir tiksliai užrašyti tiesos žodžius. </p>
<p id="v11"><sup><small>11</small></sup>  Išmintingųjų žodžiai yra lyg akstinai, jų pamokymai lyg tvirtai įkaltos vinys, ir visa tai davė vienas ganytojas. </p>
<p id="v12"><sup><small>12</small></sup>  Mano sūnau, įsidėmėk, kad knygų rašymui nebus galo, o daug besigilindamas į jas nuvarginsi kūną. </p>
<p id="v13"><sup><small>13</small></sup>  Paklausykime, kokią galima padaryti išvadą: bijok Dievo ir vykdyk Jo įsakymus, nes tai yra viskas kiekvienam žmogui. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Nes Dievas teis visus darbus ir visus paslėptus dalykus­gerus ir blogus. <sup id="cite3"><a href="#fn3">[3]</a></sup></p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:7 <i>Dvasia grįžta pas Dievą</i>: <a href="/lt/The_Urantia_Book/1#p4_3">UK 1:4.3</a>.  <i>Gyvenimas, tiek materialus, tiek dvasinis</i>: <a href="/lt/The_Urantia_Book/36#p6_1">UK 36:6.1</a>.  <i>Dulkės tu esi, kad dulkės sugrįžtų</i>: <a href="/lt/The_Urantia_Book/68#p6_1">UK 68:6.1</a>.  <i>Dvasios sugrįžimas</i>: <a href="/lt/The_Urantia_Book/34#p6_4">UK 34:6.4</a>. </li>
  <li id="fn2"><a href="#cite2">↑</a> 12:13 <i>Bijokite Dievo visa žmogaus pareiga</i>: <a href="/lt/The_Urantia_Book/149#p6_7">UK 149:6.7</a>.  <i>Bijok ir klausyk Dievo</i>: <a href="/lt/The_Urantia_Book/131#p2_9">UK 131:2.9</a>. </li>
  <li id="fn3"><a href="#cite3">↑</a> 12:14 <i>Dievas teisia paslaptis</i>: <a href="/lt/The_Urantia_Book/131#p2_8">UK 131:2.8</a>. </li>
</ol>
</div>
