<!--
title: Koheleto knyga - Skyrius 9
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Ecclesiastes/8">Koheleto knyga - Skyrius 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Ecclesiastes/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Ecclesiastes/10">Koheleto knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visa apsvarstęs, supratau, kad teisusis, išmintingasis ir jų darbai yra Dievo rankose. Žmogus nežino, ar jo laukia meilė, ar neapykanta. </p>
<p id="v2"><sup><small>2</small></sup>  Visiems yra vienodas likimas: teisiajam ir nedorėliui, geram ir blogam, švariam ir nešvariam, aukojančiam aukas ir neaukojančiam, doram ir nusidėjėliui, prisiekiančiam ir nedrįstančiam prisiekti. </p>
<p id="v3"><sup><small>3</small></sup>  Tai yra pasaulio blogybė­tas pats likimas visiems. Visų širdys yra pilnos piktybių, ir beprotybė pasilieka žmonių širdyse, kol jie gyvena, o po to­pas mirusiuosius. </p>
<p id="v4"><sup><small>4</small></sup>  Kol žmogus gyvas, jis turi vilties. Gyvas šuo vertingesnis už negyvą liūtą. </p>
<p id="v5"><sup><small>5</small></sup>  Gyvieji žino, kad jie mirs, bet mirusieji nieko nebežino. Jie nebesulauks jokio atlyginimo ir bus užmiršti. </p>
<p id="v6"><sup><small>6</small></sup>  Jų meilė, neapykanta ir pavydas dingo; jie nebeturi jokios dalies pasaulyje. </p>
<p id="v7"><sup><small>7</small></sup>  Valgyk linksmas savo duoną, gerai nusiteikęs, gerk vyną, nes Dievas dabar priima tavo darbus. </p>
<p id="v8"><sup><small>8</small></sup>  Tebūna tavo drabužiai visados balti ir tegul netrūksta tavo galvai aliejaus. </p>
<p id="v9"><sup><small>9</small></sup>  Džiaukis gyvenimu, kurį tau Dievas davė, kartu su žmona, kurią myli. Tokia yra tavo gyvenimo dalis šiame pasaulyje. </p>
<p id="v10"><sup><small>10</small></sup>  Ką gali, daryk dabar, nes kape, į kurį eisi, nebus nei darbo, nei minčių, nei supratimo, nei išminties. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Aš pastebėjau pasaulyje, kad lenktynes laimi ne greitieji, karus ne drąsieji, duonos turi ne išmintingieji, turtus ne protingieji ir palankumą ne sumanieji. Visa priklauso nuo laiko ir atsitiktinumo. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Žmonės nežino savo laiko kaip ir žuvys, kurios sugaunamos tinklu, arba kaip paukščiai, kurie pagaunami spąstais. Žmonės patenka į nelaimės spąstus, kai jie to visai nesitiki. </p>
<p id="v13"><sup><small>13</small></sup>  Aš mačiau tokią išmintį po saule, ir man ji pasirodė didelė. </p>
<p id="v14"><sup><small>14</small></sup>  Buvo mažas miestas, kuriame gyveno nedaug žmonių. Atėjo galingas karalius, apsupo jį ir pristatė didelių įtvirtinimų. </p>
<p id="v15"><sup><small>15</small></sup>  Mieste gyveno neturtingas, bet išmintingas žmogus. Savo išmintimi jis išlaisvino miestą. Tačiau niekas neatsiminė to beturčio žmogaus. </p>
<p id="v16"><sup><small>16</small></sup>  Tada aš tariau: “Išmintis vertingesnė už jėgą”. Bet beturčio išmintis buvo paniekinta, ir niekas jo žodžių neklausė. </p>
<p id="v17"><sup><small>17</small></sup>  Išmintingojo ramiai pasakytų žodžių klausoma labiau negu šauksmo to, kuris vadovauja kvailiams. </p>
<p id="v18"><sup><small>18</small></sup>  Išmintis vertingesnė už ginklus. Vienas nusidėjėlis gali daug blogo padaryti. </p>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:10 <i>Daryk iš visų jėgų</i>: <a href="/lt/The_Urantia_Book/133#p8_3">UK 133:8.3</a>. </li>
  <li id="fn2"><a href="#cite2">↑</a> 9:11-12 <i>Lenktynės ne su greitaisiais</i>: <a href="/lt/The_Urantia_Book/86#p1_6">UK 86:1.6</a>. </li>
</ol>
</div>
